<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>הַמִּפְלֶצֶת</title>
	<meta name="author" content="נתניאל הות'ורן / משה בן־אליעזר"/>
</head>
<body>

<blockquote>
<br />
</blockquote>

<blockquote>
<p>לְפָנִים, בַּיָּמִים הָעַתִּיקִים, הָעַתִּיקִים (כִּי</p>
</blockquote>

<blockquote>
<p>כָּל הַדְּבָרִים הַמֻּפְלָאִים, אֲשֶר אֲנִי מְסַפֵּר לָכֶם עֲלֵיהֶם,</p>
</blockquote>

<blockquote>
<p>קָרוּ בִּזְמַנִּים קְדוּמִים, אֲשֶר אִיש אֵינֶנּוּ זוֹכְרָם), נָבַע</p>
</blockquote>

<blockquote>
<p>מַעְיָן מֵעֵבֶר אַחַת הַגְּבָעוֹת בְּאֶרֶץ יָוָן הַנִּפְלָאָה. וְעַד</p>
</blockquote>

<blockquote>
<p>כַּמָּה שֶאֲנִי יוֹדֵע, אַחֲרֵי עֲבֹר כַּמָּה אַלְפֵי שָנָה, עוֹדֶנּוּ</p>
</blockquote>

<blockquote>
<p>נוֹבֵע מִשָּם בְּאוֹתוֹ הַמָּקוֹם עַצְמוֹ. עַל כָּל פָּנִים, הָיָה</p>
</blockquote>

<blockquote>
<p>הַמַּעְיָן הַנָּעִים מְפַכֶּה מֵימָיו וְהִתְנוֹצֵץ תַּחַת הַגִּבְעָה</p>
</blockquote>

<blockquote>
<p>לְאוֹר שְקִיעַת הַחַמָּה בְּשָעָה שֶעֶלֶם יְפֵה-מַרְאֶה וּשְמוֹ</p>
</blockquote>

<blockquote>
<p>בֶּלֶרוֹפוֹן קָרַב וּבָא אֶל שְׂפָתוֹ. בְּיָדוֹ אָחַז רֶסֶן מְשֻבָּץ</p>
</blockquote>

<blockquote>
<p>אֲבָנִים טוֹבוֹת וּמְקֻשָּט בְּעַקְרָב שֶל זָהָב. בִּרְאוֹתוֹ אִיש זָקֵן</p>
</blockquote>

<blockquote>
<p>וְעוֹד אִיש בִּשְנוֹת עֲמִידָה וְנַעַר קָטָן לְיַד הַמַּעְיָן, גַם</p>
</blockquote>

<blockquote>
<p>נַעֲרָה אַחַת הַשּוֹאֶבֶת מַיִם לְתוֹךְ כַּד חֶרֶס – עָמַד וּבִקֵּש,</p>
</blockquote>

<blockquote>
<p>כִּי יִתְּנוּהוּ לְהָשִיב נַפְשוֹ בִּמְעַט מַיִם.</p>

<p>– הַמַּיִם הָאֵלֶּה עֲרֵבִים מְאֹד לַחֵךְ – קָרָא אֶל</p>
</blockquote>

<blockquote>
<p>הַנַּעֲרָה, כַּאֲשֶר שָטַף אֶת הַכַּד וּמִלֵּא אוֹתוֹ אַחֲרֵי שְתוֹתוֹ</p>
</blockquote>

<blockquote>
<p>מִמֶּנּוּ – הֲתוֹאִילִי בְּטוּבֵךְ לְהַגִּיד לִי, אִם יֵש שֵם</p>
</blockquote>

<blockquote>
<p>לַמַּעְיָּן הַזֶּה?</p>

<p>– כֵּן, הוּא נִקְרָא בְּשֵם מַעְיַן פִּירֵנֵי – עָנְתָה</p>
</blockquote>

<blockquote>
<p>הַנַּעֲרָה, וְאַחֲרֵי-כֵן הוֹסִיפָה – זְקֶנְתִּי סִפְּרָה לִי, כִּי</p>
</blockquote>

<blockquote>
<p>הַמַּעְיָן הַזַּךְ הַזֶּה הָיָה לְפָנִים אִשָּה יְפַת-תֹּאַר, וְכַאֲשֶר</p>
</blockquote>

<blockquote>
<p>נֶהֱרַג בְּנָהּ בְּקֶשֶת הַצַּיֶּדֶת דִּיאַנָה, הִתְמוֹגְגָה כֻּלָּהּ</p>
</blockquote>

<blockquote>
<p>בִּדְמָעוֹת. הִנֵּה כִּי כֵן הַמַּיִם אֲשֶר מָצָאתָ כֹּה קָרִים וְכֹה</p>
</blockquote>

<blockquote>
<p>עֲרֵבִים לַחֵךְ הֵם הַצַּעַר אֲשֶר לְלֵב הָאֵם הָאֻמְלָלָה</p>
</blockquote>

<blockquote>
<p>הַהִיא!</p>

<p>– לֹא עָלָה עַל לִבִּי – הֵעִיר הַנָּכְרִי הַצָּעִיר –</p>
</blockquote>

<blockquote>
<p>כִּי מַעְיָן זַךְ אֲשֶר כָּזֶה, הַמְפַכֶּה מֵימָיו בְּרִקּוּד עַלִּיז</p>
</blockquote>

<blockquote>
<p>מִתּוֹךְ הַצֵּל לְאוֹר הַשֶּמֶש, מְקוֹרוֹ הוּא נֵטֶף דִמְעָה. וּבְכֵן,</p>
</blockquote>

<blockquote>
<p>זֶה הוּא מַעְיַן פִּירֵנֵי? תּוֹדָה לָךְ, נַעֲרָה יָפָה, עַל אֲשֶר</p>
</blockquote>

<blockquote>
<p>אָמַרְתְּ לִי מַה שְּמוֹ. מֵאֶרֶץ רְחוֹקָה בָּאתִי לְבַקֵּש וְלִמְצֹא</p>
</blockquote>

<blockquote>
<p>אֶת הַמָּקוֹם הַזֶּה.</p>

<p>אִיש כָּפְרִי בָּא בַּיָּמִים (הוּא נָהַג אֶת פָּרָתוֹ</p>
</blockquote>

<blockquote>
<p>לְהַשְקוֹתָהּ מִן הַמַּעְיָן) נָתַן עֵינָיו בְּבֶלֶרוֹפוֹן וּבָרֶסֶן</p>
</blockquote>

<blockquote>
<p>הַיָּפֶה אֲשֶר נָשָׂא בְּיָדוֹ.</p>

<p>– אֵין זֹאת, יְדִידִי, כִּי חָרְבוּ עֵינוֹת הַמַּיִם</p>
</blockquote>

<blockquote>
<p>בְּחֵלֶק הָעוֹלָם אֲשֶר אַתָּה שָם – הֵעִיר הָאִיש – אִם בָּאתָ לְאֶרֶץ</p>
</blockquote>

<blockquote>
<p>רְחוֹקָה רַק לְמַעַן מְצֹא אֶת מַעְיַן פּירֵנֵי. אוּלָם הַגִּידָה נָא</p>
</blockquote>

<blockquote>
<p>לִי, הַאִם אָבַד לְךָ סוּס? הִנֵּה רוֹאֶה אֲנִי רֶסֶן בְּיָדְךָ,</p>
</blockquote>

<blockquote>
<p>וְהָרֶסֶן יָפֶה עַד מְאֹד בְּטוּר זֶה שֶל אֲבָנִים טוֹבוֹת אֲשֶר עָלָיו.</p>
</blockquote>

<blockquote>
<p>אִם הַסּוּס הָיָה נָאֶה כְּמוֹ הָרֶסֶן, רָאוּי אַתָּה לְרַחֲמִים עַל</p>
</blockquote>

<blockquote>
<p>הָאֲבֵדָה שֶאָבְדָה לְךָ.</p>

<p>– כָּל סוּס לֹא אָבַד לִי – אָמַר בֶּלֶרוֹפוֹן</p>
</blockquote>

<blockquote>
<p>בְּחִיּוּךְ – אוּלָם אֲנִי מְבַקֵּש סוּס מְפֹאָר מְאֹד, אֲשֶר, כְּפִי</p>
</blockquote>

<blockquote>
<p>שֶאָמְרוּ לִי אֲנָשִים חֲכָמִים, אִם יֵש לְמָצְאוֹ בִּכְלָל, מְקוֹמוֹ</p>
</blockquote>

<blockquote>
<p>פֹּה. הֲיוֹדְעִים אַתֶּם, הַאִם הַסּוּס בַּעַל הַכְּנָפַיִם פֶּגַסּוּס</p>
</blockquote>

<blockquote>
<p>עוֹדֶנּוּ תוֹעֶה לְיַד מַעְיַן פִּירֵנֵי, כַּאֲשֶר הִסְכִּין לַעֲשׂוֹת</p>
</blockquote>

<blockquote>
<p>בִּימֵי אֲבוֹת אֲבוֹתֵיכֶם?</p>

<p>וְאָז פָּרַץ הַכָּפְרִי בִּצְחוֹק.</p>

<p>כַּמָּה מִכֶּם, יְדִידַי הַקְּטַנִּים, וַדַּאי שָמְעוּ,</p>
</blockquote>

<blockquote>
<p>כִּי פֶּגַסּוּס זֶה הָיָה סוּס לָבָן כַּשֶּלֶג וְלוֹ כַּנְפֵי-כֶּסֶף</p>
</blockquote>

<blockquote>
<p>יָפוֹת, וְרֹב יָמָיו עָבְרוּ עָלָיו עַל רֹאש הָהָר הֶלִיקוֹן. הוּא הָיָה</p>
</blockquote>

<blockquote>
<p>כֹּה פֶּרֶא וְכֹה מָהִיר וְכֹה צוֹהֵל בְּעוּפוֹ בָּאֲוִיר, כַּאֲשֶר</p>
</blockquote>

<blockquote>
<p>יָטוּס הַנֶּשֶר בְּהַמְרִיאוֹ אֶל הֶעָבִים. לֹא הָיָה כָּמוֹהוּ בְּכָל</p>
</blockquote>

<blockquote>
<p>הָעוֹלָם. לֹא הָיָה לוֹ חָבֵר, אִיש לֹא רָכַב עָלָיו מֵעוֹלָם וְלֹא שָׂם</p>
</blockquote>

<blockquote>
<p>רֶסֶן בְּפִיו, וְשָנִים רַבּוֹת חַי חַיִּים שֶל דְרוֹר וָאֹשֶר.</p>

<p>הָהּ, מַה טּוֹב וּמַה נָּעִים לִהְיוֹת סוּס</p>
</blockquote>

<blockquote>
<p>בַּעַל-כְּנָפַיִם! בְּיָשְנוֹ בַּלַּיְלָה עַל רֹאש הַר גָבֹהַּ,</p>
</blockquote>

<blockquote>
<p>וּבְבַלּוֹתוֹ חֵלֶק גָדוֹל מִן הַיּוֹם בָּאֲוִיר, סָפֵק הוּא אִם</p>
</blockquote>

<blockquote>
<p>פֶּגַסּוּס נִרְאָה כִּיצוּר מִיצִירֵי הָאֲדָמָה. כַּאֲשֶר רָאָה אוֹתוֹ</p>
</blockquote>

<blockquote>
<p>אִיש בַּמָּרוֹם מֵעַל לְרָאשֵי בְּנֵי-אָדָם לְאוֹר הַשֶּמֶש עַל</p>
</blockquote>

<blockquote>
<p>כַּנְפֵי-הַכֶּסֶף אֲשֶר לוֹ, וְחָשַב בְּלִבּוֹ, כִּי אֶחָד מִצְּבָא</p>
</blockquote>

<blockquote>
<p>הַשָּמַיִם הוּא, וּבְהַשְפִּילוֹ לְרַחֵף יוֹתֵר מִדַּי, תָּעָה</p>
</blockquote>

<blockquote>
<p>מִמְּסִלָּתוֹ וּבָא לְבֵין הָעַרְפִלִּים וְהָאֵדִים אֲשֶר לָאֲדָמָה</p>
</blockquote>

<blockquote>
<p>וְהוּא מְבַקֵּש עַתָּה אֶת דַרְכּוֹ לָשוּב. מַה נָּאֶה הָיָה לִרְאוֹתוֹ</p>
</blockquote>

<blockquote>
<p>שוֹקֵעַ בְּתוֹךְ הַחֵיק הָרַךְ שֶל עָנָן בָּהִיר וְנֶעְלָם שָם לְרֶגַע</p>
</blockquote>

<blockquote>
<p>אוֹ לִשְנַיִם, וְאַחֲרֵי-כֵן מוֹפִיעַ לָעַיִן מִן הַצַּד הַשֵּנִי. אוֹ</p>
</blockquote>

<blockquote>
<p>בְּעֵת סוּפָה קוֹדֶרֶת, בִּהְיוֹת רָצִיף אָפוֹר שֶל עֲנָנִים עַל פְּנֵי</p>
</blockquote>

<blockquote>
<p>כָּל הָרָקִיעַ, יֵש אֲשֶר יֵרֵד הַסּוּס בַּעַל הַכְּנָפַיִם דֶרֶךְ</p>
</blockquote>

<blockquote>
<p>הָעֲנָנִים וְאוֹר עַלִּיז מֵעוֹלָם עֶלְיוֹן זוֹרֵחַ עָלָיו. אָמְנָם</p>
</blockquote>

<blockquote>
<p>בָּרֶגַע הַשֵּנִי יָגוּזוּ וְיַחְלְפוּ שְנֵיהֶם יַחְדָו, גַם פֶּגַסּוּס</p>
</blockquote>

<blockquote>
<p>וְגַם הָאוֹר הַנָּעִים. אוּלָם כָּל מִי שֶמַּזָּלוֹ שִׂחֵק לוֹ לִרְאוֹת</p>
</blockquote>

<blockquote>
<p>אֶת מַחֲזֵה-הַפֶּלֶא הַזֶּה, וְהִרְגִיש אַחֲרֵי-כֵן בְּלִבּוֹ כָּל</p>
</blockquote>

<blockquote>
<p>הַיּוֹם שִׂמְחָה רַבָּה, וּכְכָל אֲשֶר תִּמָּשֵךְ הַסּוּפָה כֵּן</p>
</blockquote>

<blockquote>
<p>תֶּאֱרַךְ הַשִּׂמְחָה.</p>

<p>בִּימֵי הַקַּיִץ, בְּשָעָה שֶמֶּזֶג-הָאֲוִיר יָפֶה</p>
</blockquote>

<blockquote>
<p>וְנָעִים, יֵרֵד פֶּגַסּוּס לִפְעָמִים עַל הָאֲדָמָה הַמּוּצָקָה,</p>
</blockquote>

<blockquote>
<p>וּבְקַפְּלוֹ אֶת כְּנָפָיו-כֶּסֶף, יִרְקֹד עַל גְבָעוֹת וּבַעֲמָקִים</p>
</blockquote>

<blockquote>
<p>לְשַעֲשַע אֶת נַפְשוֹ, וְהוּא קַל וּפָזִיז כְּרוּחַ. לְעִתִּים קְרוֹבוֹת</p>
</blockquote>

<blockquote>
<p>יוֹתֵר מֵאֲשֶר בְּמָקוֹם אַחֵר הָיוּ רוֹאִים אוֹתוֹ סָמוּךְ לְמַעְיַן</p>
</blockquote>

<blockquote>
<p>פִּירֵנֵי, בִּשְתוֹתוֹ מִן הַמַּיִם הָעֲרֵבִים אוֹ בְּהִתְגַלְגְלוֹ עַל</p>
</blockquote>

<blockquote>
<p>הָעֵשֶׂב הָרַךְ הַצּוֹמֵחַ עַל שְׂפָתוֹ. פְּעָמִים שֶהָיָה פֶּגַסּוּס</p>
</blockquote>

<blockquote>
<p>(כִּי הָיָה מְפֻנָּק מְאֹד וּבַרְרָן בִּמְזוֹנוֹ) קוֹטֵף מִצִּיצֵי</p>
</blockquote>

<blockquote>
<p>הַתִּלְתָּן שֶהָיוּ עֲרֵבִים לְחִכּוֹ.</p>

<p>וְעַל כֵּן הָיוּ רְגִילִים אֲבוֹת אֲבוֹתֵיהֶם שֶל</p>
</blockquote>

<blockquote>
<p>הָאֲנָשִים לָלֶכֶת אֶל מַעְיַן פִּירֵנֵי (בִּהְיוֹתָם עוֹד צְעִירִים</p>
</blockquote>

<blockquote>
<p>מְאֹד וְשָמְרוּ בְּלִבָּם אֶת אֱמוּנָתָם בְּסוּסִים בַּעֲלֵי-כָּנָף)</p>
</blockquote>

<blockquote>
<p>מִתּוֹךְ תִּקְוָה לְהָצִיץ וְלִרְאוֹת אֶת פֶּגַסּוּס הַנֶּהְדָר. אוּלָם</p>
</blockquote>

<blockquote>
<p>בַּשָּנִים הָאַחֲרוֹנוֹת הָיָה נִרְאֶה לְעִתִּים רְחוֹקוֹת מְאֹד.</p>
</blockquote>

<blockquote>
<p>וְאָמְנָם הָיוּ הַרְבֵּה אֲנָשִים בְּנֵי כְּפָר, הַיּוֹשְבִים מַהֲלַךְ</p>
</blockquote>

<blockquote>
<p>שָעָה מִן הַמַּעְיָן אֲשֶר לֹא רָאוּ מִימֵיהֶם אֶת פֶּגַסּוּס וְלֹא</p>
</blockquote>

<blockquote>
<p>הֶאֱמִינוּ, כִּי הָיָה בִּזְמַן מִן הַזְּמַנִים יְצִיר אֲשֶר כָּזֶה.</p>
</blockquote>

<blockquote>
<p>הַכָּפְרִי הַזֶּה, אֲשֶר בֶּלֶרוֹפוֹן נִכְנַס בְּשִׂיחָה עִמּוֹ, הָיָה</p>
</blockquote>

<blockquote>
<p>אֶחָד מִן הָאֲנָשִים הָאֵלֶּה קְטַנֵּי-הָאֲמָנָה.</p>

<p>וְזוֹ הִיא הַסִּבָּה אֲשֶר בְּשֶלָּהּ פָּרַץ בִּצְחוֹק.</p>

<p>– פֶּגַסּוּס, אָכֵן! – קָרָא הַכָּפְרִי, בְּזָקְפוֹ</p>
</blockquote>

<blockquote>
<p>לְמַעְלָה אֶת חָטְמוֹ, עַד כַּמָּה שֶאֶפְשָר לִזְקֹף חֹטֶם שָטוּחַ –</p>
</blockquote>

<blockquote>
<p>פֶּגַע-סוּס, אָכֵן – כֵּן! סוּס בַּעַל כְּנָפַיִם, בֶּאֱמֶת וּבְתָמִים!</p>
</blockquote>

<blockquote>
<p>אֱמֹר נָא, יְדִידִי, הֲשָפוּי אַתָּה בְּדַעְתְּךָ? מָה תּוֹעֶלֶת</p>
</blockquote>

<blockquote>
<p>בִּכְנָפַים לְסוּס? הַאִם יוּכַל, לְפִי דַעְתְּךָ, לִמְשוֹךְ יָפֶה אֶת</p>
</blockquote>

<blockquote>
<p>הַמַּחֲרֵשָה? וַדַּאי, עַל יְדֵי כָךְ אֶפְשָר לַחֲסֹךְ אֶת הַפְּרָסוֹת</p>
</blockquote>

<blockquote>
<p>בְּרַגְלֵי הַסּוּס, אֲבָל כְּלוּם נָעִים יִהְיֶה לוֹ לָאָדָם לִרְאוֹת</p>
</blockquote>

<blockquote>
<p>אֶת סוּסוֹ עָף דֶרֶךְ חַלּוֹן הָאֻרְוָה? – כָּךְ, אוֹ לִרְאוֹתוֹ מְרַחֵף</p>
</blockquote>

<blockquote>
<p>מֵעַל לָעֲנָנִים בְּשָעָה שֶהוּא, הָאִכָּר, צָרִיךְ לִנְסֹעַ עִמּוֹ אֶל</p>
</blockquote>

<blockquote>
<p>הַטַּחֲנָה? לֹא, לֹא! אֵינֶנִּי מַאֲמִין בְּפֶגַע-סוּס! מֵעוֹלָם לֹא</p>
</blockquote>

<blockquote>
<p>הָיְתָה בִּרְיָה מַצְחִיקָה כָּזוֹ, בְּהֵמָה בְּצוּרַת עוֹף!</p>

<p>– יֵש לִי הָרְשוּת לִהְיוֹת בְּדֵעָה אַחֶרֶת מִזּוֹ – עָנָה בֶּלֶרוֹפוֹן בְּנַחַת.</p>

<p>אַחֲרֵי-כֵן פָּנָה אֶל אִיש-שֵׂיבָה, אֲשֶר עָמַד נִשְעָן</p>
</blockquote>

<blockquote>
<p>עַל מַטֵּהוּ וְהִקְשִיב קֶשֶב רַב, רֹאשוֹ פָּשוּט לְפָנִים וְיָדוֹ</p>
</blockquote>

<blockquote>
<p>הָאַחַת עַל אָזְנוֹ, כִּי זֶה עֶשְׂרִים שָנָה הוּא חֵרֵש.</p>

<p>– וּמַה תֹּאמַר אַתָּה, זָקֵן נִכְבָּד? – שָאַל</p>
</blockquote>

<blockquote>
<p>הַנָּכְרִי – בִּימֵי עֲלוּמֶיךָ, סוֹבֵר אֲנִי, וַדַּאי רָאִיתָ אֶת</p>
</blockquote>

<blockquote>
<p>הַסּוּס בַּעַל-הַכְּנָפַיִם.</p>

<p>– הוֹי, עֶלֶם נָכְרִי, זִכְרוֹנִי חַלָּש מְאֹד – עָנָה</p>
</blockquote>

<blockquote>
<p>הָאִיש הַבָּא בַּיָּמִים – בִּהְיוֹתִי יֶלֶד, אִם זִכְרוֹנִי לֹא</p>
</blockquote>

<blockquote>
<p>יַטְעֵנִי, רָגִיל הָיִיתִי לְהַאֲמִין, כִּי יֵש סוּס אֲשֶר כָּזֶה,</p>
</blockquote>

<blockquote>
<p>וְכָמוֹנִי הֶאֱמִינוּ גַם אֲחֵרִים. אַךְ כַּיּוֹם כִּמְעַט לֹא אֵדַע מַה</p>
</blockquote>

<blockquote>
<p>לַחְשוֹב. אַף אֲנִי חוֹשֵב בִּכְלָל מְעַט עַל הַסּוּס</p>
</blockquote>

<blockquote>
<p>בַּעַל-הַכְּנָפַיִם. אִם רָאִיתִי בִּזְמַן מִן הַזְּמַנִּים אֶת</p>
</blockquote>

<blockquote>
<p>הַבִּרְיָה הַזֹּאת, הֲרֵי זֶה הָיָה לִפְנֵי יָמִים רַבִּים, רַבִּים</p>
</blockquote>

<blockquote>
<p>מְאֹד; וְאִם עָלַי לְהַגִּיד אֶת הָאֱמֶת, אֲנִי מְפַקְפֵּק אִם רְאִיתִיו</p>
</blockquote>

<blockquote>
<p>אוֹ לֹא. אָמְנָם בְּאַחַד הַיָּמִים, בִּהְיוֹתִי עוֹד נַעַר כִּמְעַט,</p>
</blockquote>

<blockquote>
<p>זְכוּרַנִי כִּי רָאִיתִי שַעֲטַת פְּרָסוֹת מִסָּבִיב לִשְׂפַת</p>
</blockquote>

<blockquote>
<p>הַמַּעְיָן. אוּלַי פֶּגַסּוּס הוּא שֶעָשָׂה אֶת סִימָנֵי הַפְּרָסוֹת</p>
</blockquote>

<blockquote>
<p>הָאֵלֶּה, וְאוּלַי הָיָה זֶה סוּס אַחֵר.</p>

<p>– וְאַתְּ, עַלְמָה יָפָה, לֹא רָאִית אוֹתוֹ מִיָּמַיִךְ?</p>
</blockquote>

<blockquote>
<p>– שָאַל בֶּלֶרוֹפוֹן אֶת הַנַּעֲרָה, אֲשֶר בְּעֵת דַבְּרוֹ עָמְדָה</p>
</blockquote>

<blockquote>
<p>וְכַדָּהּ עַל רֹאשָהּ – אִם יֵש מִי שֶרָאָה אֶת פֶּגַסּוּס, אַתְּ הִיא</p>
</blockquote>

<blockquote>
<p>בְּוַדַּאי, כִּי עַל כֵּן לָךְ עֵינַיִם בְּהִירוֹת מְאֹד.</p>

<p>– פַּעַם אַחַת חָשַבְתִּי כִּי רְאִיתִיו – עָנְתָה</p>
</blockquote>

<blockquote>
<p>הַנַּעֲרָה, חִיּוּךְ עַל שְׂפָתֶיהָ וְאֹדֶם בִּלְחָיֶיהָ – פֶּגַסּוּס</p>
</blockquote>

<blockquote>
<p>הָיָה זֶה אוֹ עוֹף גָדוֹל וְלָבָן בִּמְרוֹם הָאֲוִיר. וּפַעַם אַחֶרֶת,</p>
</blockquote>

<blockquote>
<p>בְּבוֹאִי אֶל הַמַּעְיָן עִם כַּדִּי, שָמַעְתִּי קוֹל צְנִיפָה. הָהּ,</p>
</blockquote>

<blockquote>
<p>זֶה הָיָה קוֹל עָרֵב וְצוֹהֵל! לִבִּי נִתַּר בְּקִרְבִּי מִתַּעֲנוּג</p>
</blockquote>

<blockquote>
<p>לַקּוֹל הַזֶּה. אוּלָם גַם הֶחֱרִיד אוֹתִי, עַד כִּי בָּרַחְתִּי</p>
</blockquote>

<blockquote>
<p>הַבַּיְתָה וְלֹא מִלֵּאתִי כַּדִּי מַיִם.</p>

<p>– אָכֵן, חֲבַל מְאֹד! – קָרָא בֶּלֶרוֹפוֹן.</p>

<p>וְהוּא פָּנָה אֶל הַיֶּלֶד, אֲשֶר הִזְכַּרְתִּיו</p>
</blockquote>

<blockquote>
<p>בְּרֵאשִית סִפּוּרִי, וְהוּא נָעַץ עֵינָיו בַּדּוֹבֵר בּוֹ, כְּדֶרֶךְ</p>
</blockquote>

<blockquote>
<p>הַיְלָדִים לְהַבִּיט בִּפְנֵי אִיש זָר, וּפִיו הַוָּרֹד הָיָה</p>
</blockquote>

<blockquote>
<p>פָּעוּר.</p>

<p>– וְאַתָּה, קְטִינָא – קָרָא בֶּלֶרוֹפוֹן, בְּמָשְכוֹ</p>
</blockquote>

<blockquote>
<p>בִּצְחוֹק אֶחָד מִתַּלְתַּלָּיו – סוֹבֵר אֲנִי, רָאֹה רָאִיתָ פְּעָמִים</p>
</blockquote>

<blockquote>
<p>רַבּוֹת אֶת הַסּוּס בַּעַל-הַכְּנָפַיִם.</p>

<p>– כֵּן רְאִיתִיו – עָנָה הַיֶּלֶד מִיָּד – רָאִיתִי אוֹתוֹ אֶתְמוֹל וְכַמָּה פְּעָמִים לִפְנֵי כֵן.</p>

<p>– בָּחוּר הָגוּן אַתָּה! – קָרָא בֶּלֶרוֹפוֹן,</p>
</blockquote>

<blockquote>
<p>בְּמָשְכוֹ אֶת הַיֶּלֶד אֵלָיו – בּוֹאָה, סַפֶּר-נָא לִי כָּל אֲשֶר</p>
</blockquote>

<blockquote>
<p>יָדַעְתָּ עָלָיו.</p>

<p>– בְּרָצוֹן – עָנָה הַיֶּלֶד – אֲנִי בָּא הֵנָּה</p>
</blockquote>

<blockquote>
<p>לְהָשִיט סִירוֹת קְטַנּוֹת עַל פְּנֵי הַנַּחַל וְלֶאֱסֹף חַלּוּקֵי</p>
</blockquote>

<blockquote>
<p>אֲבָנִים בַּבְּרֵכָה. וּפְעָמִים, כְּשֶאֲנִי מִסְתַּכֵּל בְּתוֹךְ</p>
</blockquote>

<blockquote>
<p>הַמַּיִם, אֲנִי רוֹאֶה בְּבוּאָה שֶל סוּס בַּעַל-כְּנָפַיִם בִּדְמוּת</p>
</blockquote>

<blockquote>
<p>הָרָקִיעַ אֲשֶר שָם. אֲנִי רוֹצֶה כִּי יֵרֵד אֵלַי וְיִקָּחֵנִי עַל</p>
</blockquote>

<blockquote>
<p>גַבּוֹ וְיִתְּנֵנִי לִרְכֹּב עָלָיו וְלַעֲלוֹת עַד הַיָּרֵחַ. אוּלָם</p>
</blockquote>

<blockquote>
<p>כַּאֲשֶר אֲנִי מַרְבֶּה לְהִסְתַּכֵּל בּוֹ, הוּא גָז וְנֶעְלָם</p>
</blockquote>

<blockquote>
<p>מֵעֵינַי.</p>

<p>וּבֶלֶרוֹפוֹן נָתַן אֵמוּן בַּיֶּלֶד, אֲשֶר רָאָה אֶת</p>
</blockquote>

<blockquote>
<p>דְמוּתוֹ שֶל פֶּגַסּוּס בַּמַּיִם וּבַנַּעֲרָה אֲשֶר שָמְעָה אֶת</p>
</blockquote>

<blockquote>
<p>צַהֲלָתוֹ הָעֲרֵבָה, וְלֹא בָּאִיש הַזָּקֵן, אֲשֶר שָכַח אֶת הַדְּבָרִים</p>
</blockquote>

<blockquote>
<p>הַיָּפִים מִימֵי נְעוּרָיו.</p>

<p>וְעַל כֵּן הָיָה מְשוֹטֵט מִסָּבִיב לְמַעְיַן פִּירֵנֵי</p>
</blockquote>

<blockquote>
<p>בְּמֶשֶךְ יָמִים רַבִּים אַחֲרֵי הַדְּבָרִים הָאֵלֶּה. הוּא עָמַד בְּלִי</p>
</blockquote>

<blockquote>
<p>הֶרֶף עַל הַמִּשְמָר וְהִבִּיט לְמַעְלָה אֶל הַשָּמַיִם וּלְמַטָּה אֶל</p>
</blockquote>

<blockquote>
<p>הַמַּיִם, וְלֹא חָדַל מִקַּוּוֹת, כִּי רָאֹה יִרְאֶה אוֹ אֶת בְּבוּאָתוֹ</p>
</blockquote>

<blockquote>
<p>שֶל הַסּוּס בַּעַל-הַכְּנָפַיִם אוֹ אֶת הַסּוּס הַנִּפְלָא עַצְמוֹ. הוּא</p>
</blockquote>

<blockquote>
<p>הֶחֱזִיק בְּיָדוֹ מוּכָן אֶת הָרֶסֶן עִם הָאֲבָנִים הַטּוֹבוֹת</p>
</blockquote>

<blockquote>
<p>הַנּוֹצְצוֹת וְהָעַקְרָב שֶל זָהָב. אַנְשֵי הַכְּפָרִים, אֲשֶר גָּרוּ</p>
</blockquote>

<blockquote>
<p>בַּסְבִיבָה הַהִיא וְהָיוּ נוֹהֲגִים אֶת בְּהֶמְתָּם אֶל הַמַּעְיָן</p>
</blockquote>

<blockquote>
<p>לִשְתּוֹת, הָיוּ מְלַגְלְגִים לְעִתִּים קְרוֹבוֹת עַל בֶּלֶרוֹפוֹן</p>
</blockquote>

<blockquote>
<p>הַמִּסְכֵּן, וּפְעָמִים שֶהָיוּ שָׂמִים עָלָיו אַשְמָה קָשָה. הֵם הָיוּ</p>
</blockquote>

<blockquote>
<p>אוֹמְרִים כִּי בָּחוּר בַּעַל גוּף בָּרִיא כָּמוֹהוּ צָרִיךְ הָיָה</p>
</blockquote>

<blockquote>
<p>לִמְצֹא לוֹ עֲסָקִים נָאִים יוֹתֵר מֵאֲשֶר לְבַזְבֵּז זְמַנּוֹ עַל</p>
</blockquote>

<blockquote>
<p>חִפּוּשִׂים שֶל שְטוּת כָּאֵלֶּה. הֵם הִצִּיעוּ לִמְכֹּר לוֹ סוּס, אִם</p>
</blockquote>

<blockquote>
<p>רְצוֹנוֹ בְּסוּס, וְכַאֲשֶר סֵרַב בֶּלֶרוֹפוֹן לִקְנוֹת, נִסּוּ</p>
</blockquote>

<blockquote>
<p>לַעֲשׂוֹת עִמּוֹ סְחוֹרָה בָּרֶסֶן הַנָּאֶה שֶבְּיָדוֹ.</p>

<p>אַף יַלְדֵי הַכְּפָרִים חָשְבוּ אוֹתוֹ לְשוֹטֶה גָדוֹל,</p>
</blockquote>

<blockquote>
<p>עַד כִּי רְגִילִים הָיוּ לְלַגְלֵג עָלָיו וּלְהִתְקַלֵּס בּוֹ, וְהָיוּ</p>
</blockquote>

<blockquote>
<p>גַסִּים כָּל-כָּךְ עַד אֲשֶר לֹא שָׂמוּ לֵב, כִּי בֶּלֶרוֹפוֹן רוֹאֶה</p>
</blockquote>

<blockquote>
<p>וְשוֹמֵעַ הַכֹּל. פִּרְחָח קָטָן אֶחָד, לְמָשָל, הָיָה מִתְחַפֵּשׂ</p>
</blockquote>

<blockquote>
<p>כְּפֶגַסּוּס וּמְכַרְכֵּר כָּל מִינֵי כִּרְכּוּרִים מְשֻנִּים כְּמוֹ</p>
</blockquote>

<blockquote>
<p>דֶרֶךְ מְעוּפוֹ, וּבָהּ בַּשָּעָה הָיָה אֶחָד מֵחֲבֵרָיו</p>
</blockquote>

<blockquote>
<p>בְּבֵית-הַסֵּפֶר רָץ אַחֲרָיו וְאוֹחֵז בְּיָדוֹ מִקְלַעַת אַגְמוֹנִים,</p>
</blockquote>

<blockquote>
<p>כְּאִלּוּ הוּא הָרֶסֶן הַמְקֻשָּט שֶל בֶּלֶרוֹפוֹן. אוּלָם הַיֶּלֶד</p>
</blockquote>

<blockquote>
<p>הֶעָדִין, אֲשֶר רָאָה אֶת דְמוּת פֶּגַסּוּס בַּמַּיִם, גָרַם לַנָּכְרִי</p>
</blockquote>

<blockquote>
<p>הַצָּעִיר עֹנֶג רַב מִן הַצַּעַר שֶגָּרְמוּ לוֹ כָּל הַנְּעָרִים</p>
</blockquote>

<blockquote>
<p>הַמְכֹעָרִים. הַבָּחוּר הַקָּטָן וְהַיָּקָר הַזֶּה הָיָה בִּשְעוֹת</p>
</blockquote>

<blockquote>
<p>הַפְּנַאי יוֹשֵב עַל יָדוֹ, וּבְלִי דַבֵּר דָבָר הָיָה מַבִּיט לְמַטָּה</p>
</blockquote>

<blockquote>
<p>אֶל הַמַּעְיָן וְנוֹשֵא עֵינָיו מוּל הַשָָּמַיִם בֶּאֱמוּנָה תְמִימה</p>
</blockquote>

<blockquote>
<p>כָּזוֹ, עַד כִּי מִן הַנִּמְנָע הָיָה לְבֶלֶרוֹפוֹן שֶלֹּא</p>
</blockquote>

<blockquote>
<p>לְהִתְעוֹדֵד.</p>

<p>וְעַתָּה אוּלַי רְצוֹנְכֶם שֶאֲסַפֵּר לָכֶם בְּשֶלְמָה</p>
</blockquote>

<blockquote>
<p>קִבֵּל בֶּלֶרוֹפוֹן עַל עַצְמוֹ לִתְפֹּשׂ אֶת הַסּוּס</p>
</blockquote>

<blockquote>
<p>בַּעַל-הַכְּנָפַיִם? הָבָה אֶשְתַּמֵּש בִּשְעַת-כֹּשֶר יָפָה לְסַפֵּר</p>
</blockquote>

<blockquote>
<p>לָכֶם זֹאת, שָעָה זוֹ שֶהוּא יוֹשֵב וּמְחַכֶּה לְהוֹפָעָתוֹ שֶל</p>
</blockquote>

<blockquote>
<p>פֶּגַסּוּס.</p>

<p>אִם אָבוֹא לְסַפֵּר לָכֶם אֶת כָּל הַהַרְפַּתְקָאוֹת</p>
</blockquote>

<blockquote>
<p>הַקּוֹדְמוֹת שֶל בֶּלֶרוֹפוֹן, יַאַרְכוּ הַדְּבָרִים וְיִהְיוּ לְסִפּוּר</p>
</blockquote>

<blockquote>
<p>אָרֹךְ מְאֹד. דַי לִי אִם אַגִּיד, כִּי בִּמְדִינָה אַחַת בְּאַסְיָה</p>
</blockquote>

<blockquote>
<p>נִגְלְתָה מִפְלֶצֶת אֲיֻמָּה וּשְמָהּ <strong>חִימֵרָה</strong> וְהִיא הֵבִיאָה עַל</p>
</blockquote>

<blockquote>
<p>הָאָרֶץ אֲסוֹנוֹת וּפְגָעִים הַרְבֵּה יוֹתֵר מִמָּה שֶאֶפְשָר לְסַפֵּר</p>
</blockquote>

<blockquote>
<p>מִן הַבֹּקֶר וְעַד הָעֶרֶב. לְפִי הַיְדִיעוֹת הַנְּכוֹנוֹת בְּיוֹתֵר</p>
</blockquote>

<blockquote>
<p>שֶעָלָה בְּיָדִי לְקַבֵּל, הָיְתָה חִימֵרָה זוֹ כִּמְעַט, אִם לֹא</p>
</blockquote>

<blockquote>
<p>בְּהֶחְלֵט, הַבִּרְיָה הַמְּאוּסָה וְהָאַרְסִית בְּיוֹתֵר, הַזָּרָה</p>
</blockquote>

<blockquote>
<p>וְהַמּוּזָרָה בְּיוֹתֵר, הַקָּשָה בְּיוֹתֵר לְהִלָּחֵם עִמָּהּ</p>
</blockquote>

<blockquote>
<p>וּלְהִמָּלֵט מִפָּנֶיהָ, אֲשֶר לֹא הָיָה כָּמוֹהָ מֵעוֹלָם עַל פְּנֵי</p>
</blockquote>

<blockquote>
<p>הָאֲדָמָה. זָנָב הָיָה לָהּ כְּמוֹ לְנָחָש-בָּרִיחַ, גוּפָהּ הָיָה</p>
</blockquote>

<blockquote>
<p>כְּמוֹ שֶל אֵינִי-יוֹדֵעַ-מָה, וְלָהּ שְלֹשָה רָאשִים נִבְדָלִים, אֶחָד</p>
</blockquote>

<blockquote>
<p>שֶל אַרְיֵה, הַשֵּנִי שֶל תַּיִש וְהַשְּׁלִישִי שֶל פֶּתֶן, וְרוּחַ</p>
</blockquote>

<blockquote>
<p>לוֹהֶטֶת שֶל אֵש לֶהָבָה הָיְתָה יוֹצֵאת מִכָּל אֶחָד מִשְּלֹשֶת</p>
</blockquote>

<blockquote>
<p>הַפִּיּוֹת. בִּהְיוֹתָהּ מִפְלֶצֶת אַרְצִית, סָפֵק הוּא אִם הָיוּ לָהּ</p>
</blockquote>

<blockquote>
<p>כְּנָפַיִם לָעוּף, אַךְ גַם בְּלִי כְּנָפַיִם הִיא רָצָה כְּתַיִש</p>
</blockquote>

<blockquote>
<p>וְכַאֲרִי וְהִתְפַּתְּלָה כְּנָחָש, וְכָךְ הִתְחַכְּמָה לִקְנוֹת לָהּ</p>
</blockquote>

<blockquote>
<p>מְהִירוּת רַבָּה כְּמוֹ כָּל הַשְּלֹשָה יַחְדָו.</p>

<p>הוֹי, מָה רַבּוּ הַצָּרוֹת וְהַפְּגָעִים וְהָאֲסוֹנוֹת</p>
</blockquote>

<blockquote>
<p>שֶהֵמִיט הַיְצִיר הַמְתֹעָב הַזֶּה. בִּנְשִימָתָהּ הַלּוֹהֶטֶת שָלְחָה</p>
</blockquote>

<blockquote>
<p>אֵש בְּיַעַר אוֹ הִבְעִירָה שְׂדֵה תְבוּאוֹת אוֹ שָָׂרְפָה כְּפָר עַל</p>
</blockquote>

<blockquote>
<p>כָּל גְדֵרָיו וּבָתָּיו. הִיא הָפְכָה לִשְמָמָה אֶת כָּל הָאָרֶץ</p>
</blockquote>

<blockquote>
<p>מִסָּבִיב וּרְגִילָה הָיְתָה לֶאֱכֹל חַיִּים אָדָם וּבְהֵמָה וּלְבַשֵּל</p>
</blockquote>

<blockquote>
<p>אוֹתָם אַחֲרֵי-כֵן בַּתַּנּוּר הַבּוֹעֵר שֶל קֵיבָתָהּ. יִשְמְרֵנוּ</p>
</blockquote>

<blockquote>
<p>הָאֵל, יְלָדִים קְטַנִּים! אֲנִי תִקְוָה, כִּי לֹא אַתֶּם וְלֹא אֲנִי</p>
</blockquote>

<blockquote>
<p>לֹא יִקְרֵנוּ אָסוֹן לְהִפָּגֵש עִם הַחִימֵרָה.</p>

<p>וּבָעֵת אֲשֶר הַחַיָּה הַשְּׂנוּאָה (אִם יָאֶה הַשֵּם</p>
</blockquote>

<blockquote>
<p>חַיָּה לְמִפְלֶצֶת כָּזוֹ) עָשְׂתָה אֶת כָּל הַמַּעֲשִׂים הַנּוֹרָאִים</p>
</blockquote>

<blockquote>
<p>הָאֵלֶּה, קָרָה הַמִּקְרֶה אֲשֶר בֶּלֶרוֹפוֹן בָּא אֶל חֵלֶק הָעוֹלָם</p>
</blockquote>

<blockquote>
<p>הַהוּא לְהִתְאָרֵחַ בְּבֵית הַמֶּלֶךְ. שֵם הַמֶּלֶךְ הָיָה יוֹבַּטֶס</p>
</blockquote>

<blockquote>
<p>וְשֵם אֶרֶץ מַמְלַכְתּוֹ לִיקִיָּה. וּבֶלֶרוֹפוֹן הָיָה אַחַד</p>
</blockquote>

<blockquote>
<p>הַבַּחוּרִים הַגִּבּוֹרִים בָּעוֹלָם וְאַדִּיר הָיָה חֶפְצוֹ לַעֲשׂוֹת</p>
</blockquote>

<blockquote>
<p>מַעֲשֵׂי גְבוּרָה וָחֶסֶד כָּאֵלֶּה, אֲשֶר בָּהֶם יִקְנֶה לוֹ שֵם עוֹלָם</p>
</blockquote>

<blockquote>
<p>וּבְנֵי-הָאָדָם יֹאהֲבוּ אוֹתוֹ. בַּיָּמִים הָהֵם הָיְתָה הַדֶּרֶךְ</p>
</blockquote>

<blockquote>
<p>הָאַחַת לְאִיש צָעִיר לַעֲשׂוֹת לוֹ שֵם: לָצֵאת לְמִלְחָמוֹת אוֹ</p>
</blockquote>

<blockquote>
<p>בְּאוֹיְבֵי אַרְצוֹ אוֹ בַּעֲנָקִים רְשָעִים אוֹ בִּדְרַקּוֹנִים</p>
</blockquote>

<blockquote>
<p>מַרְגִיזִים אוֹ בְּחַיּוֹת טוֹרְפוֹת, אִם לֹא מָצָא דְבָרִים מְסֻכָּנִים</p>
</blockquote>

<blockquote>
<p>יוֹתֵר לְהִתְנַגֵּש בָּהֶם. וְהַמֶּלֶךְ יוֹבַּטֶס, בִּרְאוֹתוֹ אֶת אֹמֶץ</p>
</blockquote>

<blockquote>
<p>רוּחוֹ שֶל אוֹרְחוֹ הַצָּעִיר, הִצִּיעַ לְפָנָיו לָצֵאת וּלְהִלָּחֵם</p>
</blockquote>

<blockquote>
<p>בַּחִימֵרָה, אֲשֶר כָּל אִיש אַחֵר יָרֵא מִפָּנֶיהָ, וְאִם לֹא יָמִיתוּ</p>
</blockquote>

<blockquote>
<p>אוֹתָהּ בִּמְהֵרָה, תַּהֲפֹךְ אֶת אֶרֶץ לִיקִיָּה לְמִדְבַּר צִיָּה.</p>
</blockquote>

<blockquote>
<p>בֶּלֶרוֹפוֹן לֹא הִסֵּס אַף רֶגַע וְאָמַר לַמֶּלֶךְ, כִּי הוּא יַהֲרֹג</p>
</blockquote>

<blockquote>
<p>את הַחִימֵרָה הָאֲיֻמָּה, אוֹ כִּי יֹאבַד בְּנִסְיוֹנוֹ זֶה.</p>

<p>אוּלָם, קֹדֶם-כֹּל, בִּהְיוֹת הַמִּפְלֶצֶת זְהִירָה</p>
</blockquote>

<blockquote>
<p>וּמְהִירָה בְּמִדָּה רַבָּה, הֵשִיב הַגִּבּוֹר אֶל לִבּוֹ, כִּי לְעוֹלָם</p>
</blockquote>

<blockquote>
<p>לֹא יִנְחַל נִצָּחוֹן בְּצֵאתוֹ לַמִּלְחָמָה בְּרֶגֶל. הַתַּחְבּוּלָה</p>
</blockquote>

<blockquote>
<p>הַנְּבוֹנָה בְּיוֹתֵר שֶעָלָיו לֶאֱחֹז בָּהּ הִיא: לְבַקֵּש אֶת הַסּוּס</p>
</blockquote>

<blockquote>
<p>הַמָּהִיר וְהַשּׁוֹטֵף בִּמְרוּצָתוֹ בְּכָל מָקוֹם שֶיֵּש לִמְצֹא</p>
</blockquote>

<blockquote>
<p>אוֹתוֹ. וּכְלוּם יֵש סוּס אַחֵר בְּכָל הָעוֹלָם, שֶהוּא קַל וּמָהִיר אַף</p>
</blockquote>

<blockquote>
<p>לְמֶחֱצָה מִסּוּס-הַפֶּלֶא פֶּגַסּוּס, שֶיֵש לוֹ גַם רַגְלַיִם וְגַם</p>
</blockquote>

<blockquote>
<p>כְּנָפַיִם, וְכֹחוֹ בָּאֲוִיר עוֹד רַב יוֹתֵר מֵאֲשֶר עַל פְּנֵי</p>
</blockquote>

<blockquote>
<p>הָאָרֶץ? אָמְנָם יֵש הַרְבֵּה אֲנָשִים, הַכּוֹפְרִים בִּמְצִיאוּת סוּס</p>
</blockquote>

<blockquote>
<p>בַּעַל-כְּנָפַיִם כָּזֶה וְאוֹמְרִים, כִּי הַסִּפּוּרִים עָלָיו אֵינָם</p>
</blockquote>

<blockquote>
<p>אֶלָּא דִבְרֵי פִּיוּט וּבְדוּתָה. אוּלָם, אַף אִם לְפֶלֶא יֵחָשֵב</p>
</blockquote>

<blockquote>
<p>הַדָּבָר, בֶּלֶרוֹפוֹן הֶאֱמִין בֶּאֱמוּנָה שְלֵמָה, כִּי פֶּגַסּוּס</p>
</blockquote>

<blockquote>
<p>הוּא סוּס מַמָּש, וְהוּא קִוָּה, כִּי הוּא עַצְמוֹ יִהְיֶה בַּר-מַזָּל</p>
</blockquote>

<blockquote>
<p>וְיִמְצָא אוֹתוֹ; וְאִם רַק יַעֲלֶה בְּיָדוֹ לִרְכֹּב עַל גַבּוֹ,</p>
</blockquote>

<blockquote>
<p>יַצְלִיחַ לְהִלָּחֵם בַּחִימֵרָה עַל הַצַּד הַיּוֹתֵר טוֹב.</p>

<p>וְזוֹ הָיְתָה הַמַּטָרָה, אֲשֶר בִּגְלָלָהּ נָדַד</p>
</blockquote>

<blockquote>
<p>מִלִּיקִיָּה לְאֶרֶץ יָוָן וְהֵבִיא בְּיָדוֹ אֶת הָרֶסֶן הַמְקֻשָּט</p>
</blockquote>

<blockquote>
<p>לְהַפְלִיא. זֶה הָיָה רֶסֶן אֲשֶר קֶסֶם בּוֹ. אִם רַק יַעֲלֶה בְּיָדוֹ</p>
</blockquote>

<blockquote>
<p>לָשִׂים אֶת הָעַקְרָב הֶעָשׂוּי זָהָב בְּפִיו שֶל פֶּגַסּוּס, יִכָּנַע</p>
</blockquote>

<blockquote>
<p>הַסּוּס בַּעַל-הַכְּנָפַיִם וִיקַבֵּל עָלָיו מָרוּתוֹ שֶל בֶּלֶרוֹפוֹן</p>
</blockquote>

<blockquote>
<p>וְיָטוּס עִמּוֹ לְכָל מָקוֹם אֲשֶר יִבְחַר לְהַטּוֹתוֹ.</p>

<p>אָכֵן, הָיוּ יָמִים קָשִים וִיגֵעִים מְאֹד בִּזְמַן</p>
</blockquote>

<blockquote>
<p>שֶבֶּלֶרוֹפוֹן חִכָּה וְחִכָּה לְפֶגַסּוּס מִתּוֹךְ תִּקְוָה, כִּי בּוֹא</p>
</blockquote>

<blockquote>
<p>יָבוֹא לִשְתּוֹת מִמַּעְיַן פִּירֵנֵי. הוּא חָשַש, כִּי הַמֶּלֶךְ</p>
</blockquote>

<blockquote>
<p>יוֹבַּטֶס יַחְשֹׁב בְּלִבּוֹ, כִּי בּוֹרֵחַ הוּא מִפְּנֵי הַחִימֵרָה.</p>
</blockquote>

<blockquote>
<p>אַף גָרְמָה לוֹ צַעַר הַמַּחֲשָבָה, מָה רַבּוּ הַצָּרוֹת וְהַפְּגָעִים</p>
</blockquote>

<blockquote>
<p>שֶמְּבִיאָה הַמִּפְלֶצֶת בּוֹ בַּזְּמַן שֶהוּא, הַגִּבּוֹר, תַּחַת</p>
</blockquote>

<blockquote>
<p>לְהִלָּחֵם בָּהּ, אָנוּס לָשֶבֶת בָּטֵל וּלְהִתְבּוֹנֵן אֶל הַמַּיִם</p>
</blockquote>

<blockquote>
<p>הַצְּלוּלִים שֶל פִּירֵנֵי הַמְפַכִּים וְנוֹזְלִים עַל הַחוֹף הַנּוֹצֵץ.</p>
</blockquote>

<blockquote>
<p>וּבַאֲשֶר בָּא פֶּגַסּוּס אֶל הַמָּקוֹם הַזֶּה לְעִתִּים כֹּה רְחוֹקוֹת</p>
</blockquote>

<blockquote>
<p>בַּשָּנִים הָאַחֲרוֹנוֹת, פָּחַד בֶּלֶרוֹפוֹן, כִּי הוּא יַזְקִין וְכֹחַ</p>
</blockquote>

<blockquote>
<p>לֹא יִהְיֶה עוֹד בִּזְרוֹעוֹ וְעֹז לֹא יִהְיֶה עוֹד בְּלִבּוֹ כַּאֲשֶר</p>
</blockquote>

<blockquote>
<p>יוֹפִיעַ לְפָנָיו הַסּוּס בַּעַל-הַכְּנָפַיִם. הָהּ, מָה רַב הַשִּעְמוּם</p>
</blockquote>

<blockquote>
<p>בְּיָמִים הָעוֹבְרִים לְבַטָּלָה, בִּזְמַן שֶאִיש צָעִיר וְרַב-פְּעָלִים</p>
</blockquote>

<blockquote>
<p>שוֹאֵף לַעֲשׂוֹת חֶלְקוֹ בַּחַיִּים וְלֶאֱסֹף אֶת הַיְבוּל שֶל שְמוֹ</p>
</blockquote>

<blockquote>
<p>הַטּוֹב! כַּמָּה קָשֶה הַלֶּקַח אֲשֶר נִלְמַד לְחַכּוֹת. קְצָרִים הֵם</p>
</blockquote>

<blockquote>
<p>חַיֵּינוּ, וּמָה רַבִּים הַיָּמִים שֶיֵּש לְבַזְבֵּז עַל הַלֶּקַח הַזֶּה</p>
</blockquote>

<blockquote>
<p>בִּלְבָד!</p>

<p>טוֹב וְנָעִים הָיָה לוֹ לְבֶלֶרוֹפוֹן, כִּי הַיֶּלֶד</p>
</blockquote>

<blockquote>
<p>הֶעָדִין נַעֲשָׂה כָּרוּךְ אַחֲרָיו וְלֹא עָיֵף וְלֹא יָגַע מִשֶּבֶת</p>
</blockquote>

<blockquote>
<p>בְּחֶבְרָתוֹ. כָּל יוֹם וָיוֹם נָתַן הַיֶּלֶד בְּלִבּוֹ תִּקְוָה חֲדָשָה</p>
</blockquote>

<blockquote>
<p>בִּמְקוֹם הַתִּקְוָה שֶנִּכְזְבָה בְּיוֹם אֶתְמוֹל.</p>

<p>– בֶּלֶרוֹפוֹן הַיָּקָר – הָיָה קוֹרֵא הַיֶּלֶד,</p>
</blockquote>

<blockquote>
<p>בְּנָשְׂאוֹ עֵינָיו אֶל פָּנָיו – אֲנִי חוֹשֵב, כִּי הַיּוֹם נִרְאֶה אֶת</p>
</blockquote>

<blockquote>
<p>פֶּגַּסּוּס.</p>

<p>וּלְבַסּוֹף, לוּלֵא הָאֱמוּנָה הַשְּלֵמָה שֶל הַנַּעַר</p>
</blockquote>

<blockquote>
<p>הַקָּטָן, הָיָה בֶּלֶרוֹפוֹן עוֹזֵב כָּל תִּקְוָתוֹ וְהָיָה שָב</p>
</blockquote>

<blockquote>
<p>לְלִיקִיָּה וְהָיָה עוֹשֶׂה כָּל מַה שֶֹבְּכֹחוֹ לַהֲרֹג אֶת הַחִימֵרָה</p>
</blockquote>

<blockquote>
<p>בְּלִי עֶזְרָתוֹ שֶל הַסּוּס בַּעַל-הַכְּנָפַיִם. וּבְמִקְרֶה זֶה הָיָה</p>
</blockquote>

<blockquote>
<p>בֶּלֶרוֹפוֹן נִכְוֶה סוֹף סוֹף מִנְּשִימָתָהּ הַלּוֹהֶטֶת שֶל אוֹתָהּ</p>
</blockquote>

<blockquote>
<p>בִּרְיָה, וְקָרוֹב לְוַדַּאי שֶהָיָה נִדְרָס וְנִשְׂרָף עַל יָדָהּ. אַל</p>
</blockquote>

<blockquote>
<p>לוֹ לְשוּם אִיש לְנַסּוֹת לַעֲרֹךְ מִלְחָמָה בְּחִימֵרָה שֶנּוֹלְדָה</p>
</blockquote>

<blockquote>
<p>בָּאֲדָמָה, אִם לֹא יוּכַל תְּחִלָּה לִרְכֹּב עַל גַבּוֹ שֶל סוּס</p>
</blockquote>

<blockquote>
<p>פּוֹרֵחַ בָּאֲוִיר!</p>

<p>בֹּקֶר אֶחָד קָרָא הַיֶּלֶד אֶל בֶּלֶרוֹפוֹן בְּיֶתֶר תִּקְוָה מֵאֲשֶר בְּכָל יוֹם:</p>

<p>– יַקִּירִי, יַקִּירִי בֶּלֶרוֹפוֹן, אֵינֶנִּי יוֹדֵעַ</p>
</blockquote>

<blockquote>
<p>עַל מָה, אַךְ לִבִּי אוֹמֵר לִי, כִּי הַיּוֹם אֶל נָכוֹן נִרְאֶה אֶת</p>
</blockquote>

<blockquote>
<p>פֶּגַסּוּס.</p>

<p>וְכָל הַיּוֹם הַהוּא לֹא זָזָה יָדוֹ מִתּוֹךְ יָדוֹ שֶל</p>
</blockquote>

<blockquote>
<p>בֶּלֶרוֹפוֹן, יַחְדָו אָכְלוּ אֶת פְּרוּסַת הַלֶּחֶם וְיַחְדָו שָתוּ</p>
</blockquote>

<blockquote>
<p>מִמֵּי הַמַּעְיָן. בַּצָּהֳרַיִם יָשְבוּ שְנֵיהֶם יַחְדָו וּבֶלֶרוֹפוֹן</p>
</blockquote>

<blockquote>
<p>שָׂם זְרוֹעוֹ לְחַבֵּק אֶת הַיֶּלֶד, אַף הוּא נָתַן כַּף יָדוֹ</p>
</blockquote>

<blockquote>
<p>הַקְּטַנָּה לְתוֹךְ יָדוֹ שֶל בֶּלֶרוֹפוֹן. הַגִּבּוֹר שָקַע</p>
</blockquote>

<blockquote>
<p>בְּהִרְהוּרָיו וּמִתּוֹךְ בַּטָּלָה נָתַן עֵינָיו בְּגִזְעֵי</p>
</blockquote>

<blockquote>
<p>הָאַלּוֹנִים, שֶהֵטִילוּ צֵל עַל הַמַּעְיָן, וּבַגְּפָנִים שֶטִפְּסוּ</p>
</blockquote>

<blockquote>
<p>וְעָלוּ בֵּין עַנְפֵיהֶם. אוּלָם הַיֶּלֶד הֶעָדִין הִסְתַּכֵּל לְמַטָּה</p>
</blockquote>

<blockquote>
<p>בְּמֵי הַמַּעְיָן; לִבּוֹ הָיָה מָלֵא צַעַר בְּשֶל בֶּלֶרוֹפוֹן, אוּלַי</p>
</blockquote>

<blockquote>
<p>תִּכָּזֵב הַתִּקְוָה שֶל הַיּוֹם, כַּאֲשֶר נִכְזְבוּ הַרְבֵּה תִקְווֹת</p>
</blockquote>

<blockquote>
<p>שֶל הַיָּמִים שֶקָּדְמוּ, וּשְתַּיִם אוֹ שָלֹש דְמָעוֹת נָטְפוּ</p>
</blockquote>

<blockquote>
<p>וְהִתְגַלְגְלוּ חֶרֶש מֵעֵינָיו וְהִתְעָרְבוּ עִם שֶהָיָה, לְפִי</p>
</blockquote>

<blockquote>
<p>הָאַגָּדָה, מְקוֹם הַדְּמָעוֹת שֶל פִּירֵנֵי, אֲשֶר שָפְכָה עַל מוֹת</p>
</blockquote>

<blockquote>
<p>יְלָדֶיהָ.</p>

<p>אוּלָם בָּרֶגַע שֶחָשַב עַל כָּךְ פָּחוֹת מִכֹּל,</p>
</blockquote>

<blockquote>
<p>הִרְגִיש בֶּלֶרוֹפוֹן מַגַּע יָדוֹ הַקְּטַנָּה שֶל הַיֶּלֶד וְשָמַע קוֹל</p>
</blockquote>

<blockquote>
<p>רַךְ, כִּמְעַט לַחַש לְלֹא נְשִימָה:</p>

<p>– הַבִּיטָה שָמָּה, בֶּלֶרוֹפוֹן יַקִּירִי! הִנֵּה דְמוּת בַּמַּיִם.</p>

<p>הָאִיש הַצָּעִיר הִבִּיט לְמַטָּה אֶל הָרְאִי הָרוֹטֵט</p>
</blockquote>

<blockquote>
<p>שֶל הַמַּעְיָן וְרָאָה מֵעֵין בְּבוּאָה שֶל צִפּוֹר, שֶנִרְאֲתָה</p>
</blockquote>

<blockquote>
<p>מְעוֹפֶפֶת בְּגֹבַהּ רַב בָּאֲוִיר וְזֹהַר שֶל קֶרֶן-שֶמֶש עַל</p>
</blockquote>

<blockquote>
<p>כְּנָפֶיהָ-כֶּסֶף הַצְּחוֹרוֹת כַּשֶּלֶג.</p>

<p>– עוֹף-תִּפְאֶרֶת הוּא זֶה! – קָרָא – וְכַמָּה גָדוֹל מַרְאֵהוּ, אַף כִּי הוּא מְרַחֵף בַּמָּרוֹם מֵעַל לָעֲנָנִים!</p>

<p>– הַדָּבָר מַרְעִיד אֶת נַפְשִי! – לָחַש הַיֶּלֶד –</p>
</blockquote>

<blockquote>
<p>אֲנִי מְפַחֵד לְהַבִּיט אֶל הָאֲוִיר. יָפֶה הַמַּרְאֶה לְהַפְלִיא,</p>
</blockquote>

<blockquote>
<p>וּבְכָל זֹאת אֲנִי מַרְהִיב עֹז לְהַבִּיט רַק אֶל בְּבוּאָתוֹ בַּמַּיִם.</p>
</blockquote>

<blockquote>
<p>בֶּלֶרוֹפוֹן יַקִּירִי, הַאֵין אַתָּה רוֹאֶה, כִּי אֵין זֶה עוֹף? זֶה</p>
</blockquote>

<blockquote>
<p>הוּא הַסּוּס בַּעַל-הַכְּנָפַיִם פֶּגַסּוּס.</p>

<p>לִבּוֹ שֶל בֶּלֶרוֹפוֹן הִתְחִיל דוֹפֵק. הוּא הִבִּיט</p>
</blockquote>

<blockquote>
<p>בְּעֹז לְמַעְלָה, אַךְ לֹא יָכֹל לִרְאוֹת אֶת הַבִּרְיָה</p>
</blockquote>

<blockquote>
<p>בַּעֲלַת-הַכְּנָפַיִם, אִם עוֹף אוֹ סוּס, כִּי בָּרֶגַע הַזֶּה שָקַע</p>
</blockquote>

<blockquote>
<p>בַּמַּעֲמַקִּים הָרַכִּים שֶל עֲנַן קַיִץ. אוּלָם כַּעֲבֹר רֶגַע</p>
</blockquote>

<blockquote>
<p>וְהִנֵּה שָב וְהוֹפִיעַ הַמַּרְאֶה, בַּהֲגִיחוֹ מִתּוֹךְ הֶעָנָן</p>
</blockquote>

<blockquote>
<p>וּבְרִדְתּוֹ בְּקַלּוּת לְמַטָּה, אַף כִּי הָיָה עוֹד מֶרְחָק רַב</p>
</blockquote>

<blockquote>
<p>בֵּינוֹ וּבֵין הָאָרֶץ. בֶּלֶרוֹפוֹן חָטַף אֶת הַיֶּלֶד בִּזְרוֹעוֹתָיו</p>
</blockquote>

<blockquote>
<p>וְנִרְתַּע עִמּוֹ לְאָחוֹר, עַד כִּי נֶחְבְּאוּ שְנֵיהֶם בֵּין</p>
</blockquote>

<blockquote>
<p>הַשִּׂיחִים הַסְּבוּכִים, אֲשֶר צָמְחוּ מִסָּבִיב לַמַּעְיָן. הוּא לֹא</p>
</blockquote>

<blockquote>
<p>פָּחַד מִפְּנֵי צָרָה כָּל שֶהִיא, אַךְ יָרֵא, פֶּן פֶּגַסּוּס</p>
</blockquote>

<blockquote>
<p>בִּרְאוֹתוֹ אוֹתָם, יִבְרַח הַרְחֵק מֵהֶם וְיֵרֵד עַל שִׂיא הַר שֶאֵין</p>
</blockquote>

<blockquote>
<p>לָגֶשֶת אֵלָיו. כִּי אָמְנָם זֶה הָיָה הַסּוּס בַּעַל-הַכְּנָפַיִם.</p>
</blockquote>

<blockquote>
<p>אַחֲרֵי אֲשֶר חִכּוּ לוֹ יָמִים רַבִּים, הִנֵּה הוּא בָּא לִשְבֹּר</p>
</blockquote>

<blockquote>
<p>צִמְאוֹנוֹ בְּמֵי מַעְיַן פִּירֵנֵי.</p>

<p>הַפֶּלֶא הָאֲוִירִי הָלַךְ וְקָרַב יוֹתֵר וְיוֹתֵר, עָג</p>
</blockquote>

<blockquote>
<p>עוּגוֹת רְחָבוֹת, כַּאֲשֶר תַּעֲשֶׂה הַיּוֹנָה בִּנְטוֹתָהּ לָרֶדֶת</p>
</blockquote>

<blockquote>
<p>אַרְצָה. פֶּגַסּוּס יָרַד בְּחוּגִים רְחָבִים, שֶהָלְכוּ וְצָרוּ</p>
</blockquote>

<blockquote>
<p>בְּמִדָּה שֶהִתְקָרֵב לְאַט לְאַט אֶל הָאֲדָמָה. כְּכָל אֲשֶר קָרַב</p>
</blockquote>

<blockquote>
<p>הַמַּבָּט אֵלָיו, כֵּן הָלַךְ וְיָפָה מַרְאֵהוּ וְכֵן נִפְלְאָה</p>
</blockquote>

<blockquote>
<p>תְּנוּפַת כְּנָפָיו-כֶּסֶף. לָאַחֲרוֹנָה צָנַח מִתּוֹךְ לַחַץ קַל, עַד</p>
</blockquote>

<blockquote>
<p>כִּי כִּמְעַט נָגַע בָּעֵשֶׂב לְיַד הַמַּעְיָן אוֹ טָבַע בְּפַרְסוֹתָיו</p>
</blockquote>

<blockquote>
<p>רֹשֶם בַּחוֹל אֲשֶר עַל שְׂפָתוֹ, וּבְכָפְפוֹ רֹאשוֹ הַפָּרוּעַ הִתְחִיל</p>
</blockquote>

<blockquote>
<p>שוֹתֶה. הוּא גָמַע אֶת הַמַּיִם בִּגְנִיחוֹת אֲרֻכּוֹת וּנְעִימוֹת</p>
</blockquote>

<blockquote>
<p>וּבְהַפְסָקוֹת נוֹחוֹת שֶל הֲנָאָה. אַחֲרֵי-כֵן שָתָה שוּב וְשוּב</p>
</blockquote>

<blockquote>
<p>וְשוּב. כִּי בְּשוּם מָקוֹם בָּעוֹלָם אוֹ בַּמָּרוֹם בֵּין הָעֲנָנִים</p>
</blockquote>

<blockquote>
<p>לֹא אָהַב פֶּגַסּוּס אֶת הַמַּיִם, כַּאֲשֶר אָהַב אֶת מֵי פִּירֵנֵי.</p>
</blockquote>

<blockquote>
<p>וְאַחֲרֵי אֲשֶר שָבַר אֶת צְמָאוֹ, קָטַף בְּפִיו מִן הַצִּיצִים</p>
</blockquote>

<blockquote>
<p>הַמְּתוּקִים שֶל הַתִּלְתָּן, בְּטַעֲמוֹ רַק מְעַט מֵהֶם. אַךְ לֹא חָשַב</p>
</blockquote>

<blockquote>
<p>לֶאֱכֹל סְעֻדָּה שְלֵמָה, כִּי הַדֶּשֶא אֲשֶר מִתַּחַת לָעֲנָנִים</p>
</blockquote>

<blockquote>
<p>בִּמְרוֹם הָהָר הֶלִיקוֹן הָיָה עָרֵב לְחִכּוֹ יוֹתֵר מִן הָעֵשֶׂב</p>
</blockquote>

<blockquote>
<p>הַפָּשוּט.</p>

<p>אַחֲרֵי אֲשֶר שָתָה כְּאַוַּת נַפְשוֹ וְהוֹאִיל בְּחֵן</p>
</blockquote>

<blockquote>
<p>וּבְחֶסֶד לִטְעֹם מְעַט מִן הַתִּלְתָּן, הֵחֵל הַסּוּס</p>
</blockquote>

<blockquote>
<p>בַּעַל-הַכְּנָפַיִם לְדַלֵּג וּלְקַפֵּץ אָנֶה וָאָנָה, כְּדַרְכּוֹ,</p>
</blockquote>

<blockquote>
<p>מִתּוֹךְ בַּטָּלָה וְשַעֲשוּעִים בִּלְבָד. מֵעוֹלָם לֹא הָיָה יְצִיר</p>
</blockquote>

<blockquote>
<p>עַלִּיז יוֹתֵר מִטִּבְעוֹ כְּזֶה הַסּוּס פֶּגַסּוּס. וְכָךְ דָץ וְרָץ</p>
</blockquote>

<blockquote>
<p>בַּדֶּרֶךְ לְשַׂמַּח כָּל עַיִן וָלֵב, בְּנַפְנְפוֹ בִּכְנָפָיו</p>
</blockquote>

<blockquote>
<p>הַגְּדוֹלוֹת בְּקַלּוּת רַבָּה, כַּאֲשֶׂר תַּעֲשֶׂה צִפּוֹר הַפִּשְתָּה,</p>
</blockquote>

<blockquote>
<p>וּבְרוּצוֹ רִיצוֹת קְטַנּוֹת חֶצְיוֹ עַל הָאָרֶץ וְחֶצְיוֹ בָּאֲוִיר,</p>
</blockquote>

<blockquote>
<p>וְאֵינֶנִּי יוֹדֵעַ מַה שֵּם אֶקְרָא לָזֶה, טִיסָה אוֹ דְהִירָה.</p>
</blockquote>

<blockquote>
<p>בִּזְמַן שֶיְצִיר מְחוֹנָן בְּכִשְרוֹן רַב לָעוּף, יֵש אֲשֶר יִבְחַר</p>
</blockquote>

<blockquote>
<p>לָרוּץ בְּרַגְלָיו רַק לְשֵם שַעֲשוּעִים; וְכֵן עָשָׂה גַם פֶּגַסּוּס,</p>
</blockquote>

<blockquote>
<p>אַף כִּי עָלָה לוֹ בְּעָמָל קְצָת לִנְגֹעַ בְּפַרְסוֹתָיו בַּקַּרְקַע.</p>
</blockquote>

<blockquote>
<p>בֵּין כֹּה וָכֹה וּבֶלֶרוֹפוֹן, אֲשֶר אָחַז בְּיַד הַיֶּלֶד, הֵצִיץ</p>
</blockquote>

<blockquote>
<p>מִתּוֹךְ הַשִּׂיחִים וְחָשַב בְּלִבּוֹ, כִּי מֵעוֹלָם לֹא הָיָה מַחֲזֶה</p>
</blockquote>

<blockquote>
<p>יָפֶה כָּזֶה, וּמֵעוֹלָם לֹא הָיוּ עֵינַיִם שֶל סוּס צוֹהֲלוֹת</p>
</blockquote>

<blockquote>
<p>וְעַלִּיזוֹת כְּעֵינֵי פֶּגַסּוּס. נִרְאֶה הָיָה לוֹ לַגִּבּוֹר, כִּי</p>
</blockquote>

<blockquote>
<p>חֵטְא הוּא לַחְשוֹב לְרַסֵּן אוֹתוֹ אוֹ לִרְכֹּב עַל גַּבּוֹ.</p>

<p>פַּעַם אוֹ פַּעֲמַיִם עָמַד פֶּגַסּוּס וְהֵרִיחַ אֶת</p>
</blockquote>

<blockquote>
<p>הָאֲוִיר, זָקַף אֶת אָזְנָיו, טִלְטֵל אֶת רֹאשוֹ וְהִפְנָה אוֹתוֹ לְכָל</p>
</blockquote>

<blockquote>
<p>עֵבֶר, כְּאִלּוּ חָשַש לְאֵיזֶה אָסוֹן. אַךְ כַּאֲשֶר לֹא רָאָה שוּם</p>
</blockquote>

<blockquote>
<p>דָבָר וְלֹא שָמַע שוּם צְלִיל, שָב עַד מְהֵרָה לְתַעֲלוּלָיו.</p>

<p>לְבַסּוֹף – לֹא מִפְּנֵי שֶהָיָה עָיֵף, כִּי רַק</p>
</blockquote>

<blockquote>
<p>מִתּוֹךְ בַּטָּלָה וְהִתְפַּנְקוּת – קִפֵּל פֶּגַסּוּס אֶת כְּנָפָיו</p>
</blockquote>

<blockquote>
<p>וְרָבַץ עַל הָעֵשֶׂב הַיָּרֹק וְהָרַךְ. אוּלָם בִּהְיוֹתוֹ מָלֵא מְאֹד</p>
</blockquote>

<blockquote>
<p>חַיֵּי אֲוִיר וְלֹא יָכֹל לִשְהוֹת בִּמְנוּחָה הַרְבֵּה רְגָעִים</p>
</blockquote>

<blockquote>
<p>רְצוּפִים, הִתְהַפֵּךְ עַד מְהֵרָה עַל גַבּוֹ וְאַרְבַּע רַגְלָיו</p>
</blockquote>

<blockquote>
<p>הַדַּקוֹת בָּאֲוִיר. מַה נֶּהְדָר הָיָה לִרְאוֹת אֶת הַיְצוּר הַיָּחִיד</p>
</blockquote>

<blockquote>
<p>וְהַבּוֹדֵד, אֲשֶר לֹא נִבְרָא חָבֵר לוֹ, אַךְ הוּא לֹא הָיָה זָקוּק</p>
</blockquote>

<blockquote>
<p>לְחָבֵר, וּבִחְיוֹתוֹ מֵאוֹת בַּשָנִים, הָיָה אָשְרוֹ רַב כִּרְבוֹת</p>
</blockquote>

<blockquote>
<p>הַיּוֹבְלוֹת אֲשֶר עָבְרוּ עָלָיו. כְּכָל אֲשֶר הִרְבָּה לַעֲשׂוֹת</p>
</blockquote>

<blockquote>
<p>מַעֲשִׂים, שֶסּוּסִים בְּנֵי-תְמוּתָה רְגִילִים לַעֲשׂוֹתָם, כֵּן</p>
</blockquote>

<blockquote>
<p>נִרְאָה מַרְאֵהוּ פָּחוֹת אַרְצִי וְיוֹתֵר פֶּלִּאי. בֶּלֶרוֹפוֹן</p>
</blockquote>

<blockquote>
<p>וְהַיֶּלֶד עָצְרוּ אֶת נְשִימָתָם כִּמְעַט, קְצָת מִתּוֹךְ</p>
</blockquote>

<blockquote>
<p>יִרְאַת-כָּבוֹד וָנַחַת, אוּלָם יוֹתֵר מִזֶּה מִפְּנֵי שֶפָּחֲדוּ, כִּי</p>
</blockquote>

<blockquote>
<p>תְּנוּעָה כָּל שֶהִיא אוֹ לַחַש קַל שֶבְּקַלִּים יְעוֹרְרוֹ וְיָרִים</p>
</blockquote>

<blockquote>
<p>אוֹתוֹ חִיש כְּחֵץ מִקֶּשֶת לְמֶרְחַקֵּי תְכֵלֶת הַשָּמַיִם.</p>
</blockquote>

<blockquote>
<p>לָאַחֲרוֹנָה, כַּאֲשֶר שָׂבַע מֵהִתְגַלְגֵל אָנֶה וָאָנָה, הִפְנָה</p>
</blockquote>

<blockquote>
<p>פֶּגַסּוּס אֶת רֹאשוֹ וּבַעֲצַלְתַּיִם, כְּדֶרֶךְ כָּל סוּס אַחֵר, שָלַח</p>
</blockquote>

<blockquote>
<p>אֶת רַגְלָיו הַקִּדְמִיּוֹת, כְּדֵי לָקוּם מֵעַל הָאָרֶץ; וּבֶלֶרוֹפוֹן,</p>
</blockquote>

<blockquote>
<p>שֶנִּחֵש כִּי הַסּוּס יַעֲשֶׂה כֵּן, עָט פִּתְאֹם מִתּוֹךְ הַשִּׂיחִים</p>
</blockquote>

<blockquote>
<p>וְקָפַץ עַל גַבּוֹ.</p>
</blockquote>

<blockquote>
</blockquote>

<figure>
<img src="/rails/active_storage/blobs/redirect/eyJfcmFpbHMiOnsibWVzc2FnZSI6IkJBaHBBK0pkQWc9PSIsImV4cCI6bnVsbCwicHVyIjoiYmxvYl9pZCJ9fQ==--a47e03e297cf4a326f383cb3dd78a2b2659cc50d/%D7%A6%D7%99%D7%95%D7%A8%201.png" alt="ציור 1.png" />
<figcaption>ציור 1.png</figcaption>
</figure>

<blockquote>
<p>כֵּן, הוּא יָשַב עַל גַבּוֹ שֶל הַסּוּס בַּעַל-הַכְּנָפַיִם.</p>

<p>אוּלָם מַה גְּדוֹלָה הַקְּפִיצָה שֶקָּפַץ פֶּגַסּוּס,</p>
</blockquote>

<blockquote>
<p>בְּהַרְגִישוֹ בַּפַעַם הָרִאשוֹנָה נֵטֶל בֶּן-אָדָם עַל גַבּוֹ! זוֹ</p>
</blockquote>

<blockquote>
<p>הָיְתָה קְפִיצָה! לֹא הִסְפִּיק בֶּלֶרוֹפוֹן לִנְשוֹם נְשִימָה וְהוּא</p>
</blockquote>

<blockquote>
<p>רָאָה אֶת עַצְמוֹ בְּגֹבַהּ חֲמֵש מֵאוֹת רֶגֶל מֵעַל לָאָרֶץ, וְהוּא</p>
</blockquote>

<blockquote>
<p>עוֹד מִתְרוֹמֵם מַעְלָה מַעְלָה, בְּעוֹד הַסּוּס בַּעַל-הַכְּנָפַיִם</p>
</blockquote>

<blockquote>
<p>נוֹשֵם וְנוֹשֵף וְרוֹעֵד מִמָּגוֹר וּמִזַּעַם. הוּא עָלָה מַעְלָה,</p>
</blockquote>

<blockquote>
<p>מַעְלָה, מַעְלָה, עַד אֲשֶר שָקַע בְּחֵיק עָנָן קַר וְקוֹדֵר, אֲשֶר</p>
</blockquote>

<blockquote>
<p>לִפְנֵי רֶגַע קָטָן הִבִּיט אֵלָיו בֶּלֶרוֹפוֹן וְרָאָה אוֹתוֹ</p>
</blockquote>

<blockquote>
<p>בְּדִמְיוֹנוֹ כְּמָקוֹם שֶל תַּעֲנוּג רָב. אַחֲרֵי-כֵן, בַּהֲגִיחוֹ</p>
</blockquote>

<blockquote>
<p>מִתּוֹךְ עָב הֶעָנָן פָּרַץ פֶּגַסּוּס כְּאֶבֶן-אֵש, כְּאִלּוּ אָמַר</p>
</blockquote>

<blockquote>
<p>לְנַפֵּץ בְּחִפָּזוֹן אֶת עַצְמוֹ וְאֶת רוֹכְבוֹ אֶל הַסֶּלַע.</p>
</blockquote>

<blockquote>
<p>אַחֲרֵי-כֵן כִּרְכֵּר כְּאֶלֶף כִּרְכּוּרִים מְשֻנִּים, אְשֶר כְּמוֹהֶם</p>
</blockquote>

<blockquote>
<p>לֹא עָשָׂה לֹא סוּס וְלֹא צִפּוֹר.</p>

<p>אֵין בְּכֹחִי לְסַפֵּר לָכֶם אַף הַחֲצִי מִמָּה</p>
</blockquote>

<blockquote>
<p>שֶעָשָׂה. הוּא רִפְרֵף יָשָר לְפָנִים וְלִצְדָדִים וּלְאָחוֹר. הוּא</p>
</blockquote>

<blockquote>
<p>נִזְקַף וְעָמַד עַל רַגְלָיו הַקִּדְמִיּוֹת כְּלַפֵּי זֵר הָעֲרָפֶל</p>
</blockquote>

<blockquote>
<p>וְרַגְלָיו הָאֲחוֹרִיּוֹת עַל בְּלִימָה. הוּא זָרַק עֲקֵבָיו לְאָחוֹר</p>
</blockquote>

<blockquote>
<p>וְאֶת רֹאשוֹ שָׂם בֵּין רַגְלָיו וְאֶת כְּנָפָיו כּוֹנֵן יָשָר לְפָנִים.</p>
</blockquote>

<blockquote>
<p>בִּהְיוֹתוֹ בְּרוּם שְנֵי מִילִין מֵעַל לָאָרֶץ, קָפַץ קְפִיצָה, קָפוֹץ</p>
</blockquote>

<blockquote>
<p>וְהִתְהַפֵּךְ, עַד כִּי עִקְּבוֹת בֶּלֶרוֹפוֹן הָיוּ בַּמָּקוֹם</p>
</blockquote>

<blockquote>
<p>שֶצָּרִיךְ לִהְיוֹת רֹאשוֹ וְהוּא נִרְאָה כְּמַבִּיט אֶל הַשָּמַיִם</p>
</blockquote>

<blockquote>
<p>לְמַטָּה וְלֹא לְמַעְלָה. הוּא עִקֵּם וְהָפַךְ אֶת רֹאשוֹ, וּבְהַבִּיטוֹ</p>
</blockquote>

<blockquote>
<p>אֶל פָּנָיו שֶל בֶּלֶרוֹפוֹן וְעֵינָיו יָרוּ זִקֵּי-אֵש, עָשָׂה</p>
</blockquote>

<blockquote>
<p>נִסָּיוֹן אָיֹם לִנְשוֹךְ אוֹתוֹ. הוּא נִפְנֵף בִּכְנָפָיו מִתּוֹךְ עֹז</p>
</blockquote>

<blockquote>
<p>כָּזֶה, עַד כִּי אַחַת מִנּוֹצוֹת-הַכֶּסֶף נָשְרָה, וּבְרַחֲפָהּ מוּל</p>
</blockquote>

<blockquote>
<p>הָאָרֶץ, הֵרִים אוֹתָה הַיֶּלֶד, אֲשֶר שָׂמַח עָלֶיהָ כָּל יְמֵי חַיָּיו</p>
</blockquote>

<blockquote>
<p>לְזֵכֶר פֶּגַסּוּס וּבֶלֶרוֹפוֹן.</p>

<p>אוּלָם בֶּלֶרוֹפוֹן (הֲלֹא תָבִינוּ זֹאת מֵעַצְמְכֶם,</p>
</blockquote>

<blockquote>
<p>כִּי הָיָה רוֹכֵב אַבִּיר וְדוֹהֵר מֵאֵין כָּמוֹהוּ) בִּקֵּש וּמָצָא</p>
</blockquote>

<blockquote>
<p>שְעַת-כֹּשֶר לְעַצְמוֹ וְסוֹף סוֹף שָׂם בִּמְהִירוּת אֶת</p>
</blockquote>

<blockquote>
<p>עַקְרַב-הַזָּהָב, אֲשֶר קֶסֶם בּוֹ, בְּפִיו שֶל הַסּוּס</p>
</blockquote>

<blockquote>
<p>בַּעַל-הַכְּנָפַיִם. אַךְ נַעֲשָׂה הַדָּבָר הַזֶּה, וּפֶגַסּוּס נֶהֱפַךְ</p>
</blockquote>

<blockquote>
<p>וְהָיָה לְסוּס מְרֻסָּן וּמְצַיֵּת, כְּאִלּוּ כָּל יְמֵי חַיָּיו אָכַל</p>
</blockquote>

<blockquote>
<p>מִיָּדוֹ שֶל בֶּלֶרוֹפוֹן. אִם אֲגַלֶּה מַה שֶּבְּלִבִּי, אַגִּיד כִּי</p>
</blockquote>

<blockquote>
<p>צַר לִי כִּמְעַט לִרְאוֹת יְצִיר בֶּן-חוֹרִין כָּזֶה, שֶנַּעֲשָׂה</p>
</blockquote>

<blockquote>
<p>פִּתְאֹם נִכְנָע כָּל-כָּךְ. וּפֶגַסּוּס, כַּנִּרְאֶה, הִרְגִיש אַף הוּא</p>
</blockquote>

<blockquote>
<p>בְּדוֹמֶה לָזֶה. הוּא הִבִּיט מִסָּבִיב אֶל בֶּלֶרוֹפוֹן מִתּוֹךְ</p>
</blockquote>

<blockquote>
<p>דְמָעוֹת בְּעֵינָיו הַיָּפוֹת, תַּחַת אֲשֶר לִפְנֵי רֶגַע קָט הָיוּ</p>
</blockquote>

<blockquote>
<p>מְזָרוֹת אֵש. אוּלָם כַּאֲשֶר הֶחֱלִיק בֶּלֶרוֹפוֹן בְּיָדוֹ עַל רֹאשוֹ</p>
</blockquote>

<blockquote>
<p>וְדִבֵּר אֵלָיו בִּקְצָת מָרוּת, אַךְ בְּדִבְרֵי חִבָּה וָרֹךְ, נִרְאָה</p>
</blockquote>

<blockquote>
<p>מַבָּט אַחֵר בְּעֵינָיו שֶל פֶּגַסּוּס, כִּי הוּא שָׂמַח בְּלִבּוֹ,</p>
</blockquote>

<blockquote>
<p>אַחֲרֵי מֵאוֹת שָנִים שֶל בְּדִידוּת, לִמְצֹא לוֹ חָבֵר וְאָדוֹן. כָּכָה</p>
</blockquote>

<blockquote>
<p>יַעֲשׂוּ תָמִיד סוּסִים בַּעֲלֵי-כְּנָפַיִם וְכָל אוֹתָם הַיְצוּרִים</p>
</blockquote>

<blockquote>
<p>הַפְּרוּעִים וְהַבּוֹדְדִים. אִם עָלָה בְּיָדְךָ לִתְפֹּשׂ אוֹתָם</p>
</blockquote>

<blockquote>
<p>וּלְהִתְגַבֵּר עֲלֵיהֶם, אֵין דֶרֶךְ בְּטוּחָה מִזֶּה לִזְכּוֹת</p>
</blockquote>

<blockquote>
<p>בְּאַהֲבָתָם.</p>

<p>בְּעוֹד פֶּגַסּוּס עוֹשֶׂה כָּל מַה שֶּבְּכֹחוֹ לִפְרֹק</p>
</blockquote>

<blockquote>
<p>מֵעַל גַבּוֹ אֶת בֶּלֶרוֹפוֹן, טָס וְעָבַר מֶרְחָק רַב, וְהֵם הִגִּיעוּ</p>
</blockquote>

<blockquote>
<p>וְרָאוּ בְּעֵינֵיהֶם הַר רָם וְנִשָּׂא בְּשָעָה שֶעַקְרַב-הַמֶּתֶג הָיָה</p>
</blockquote>

<blockquote>
<p>בְּפִי הַסּוּס. בֶּלֶרוֹפוֹן כְּבָר רָאָה אֶת הָהָר הַזֶּה לְפָנִים</p>
</blockquote>

<blockquote>
<p>וְיָדַע כִּי הוּא הֶלִיקוֹן, אֲשֶר עַל שִׂיאוֹ הָיָה מִשְכַּן הַסּוּס</p>
</blockquote>

<blockquote>
<p>בַּעַל-הַכְּנָפַים. שָמָּה (אַחֲרֵי אֲשֶר הִבִּיט רַכּוֹת בִּפְנֵי</p>
</blockquote>

<blockquote>
<p>רוֹכְבוֹ, כְּאִלּוּ בִּקֵּש מִמֶּנּוּ רְשוּת) עָף עַתָּה פֶּגַסּוּס,</p>
</blockquote>

<blockquote>
<p>וּבְצָנְחוֹ חִכָּה בְּאֹרֶךְ-רוּחַ, עַד אֲשֶר יוֹאִיל בֶּלֶרוֹפוֹן</p>
</blockquote>

<blockquote>
<p>לָרֶדֶת מֵעַל גַבּוֹ. הָאִיש הַצָּעִיר קָפַץ מֵעַל גַב סוּסוֹ, אַךְ הוּא</p>
</blockquote>

<blockquote>
<p>אָחַז בּוֹ בְּחָזְקָה בְּרִסְנוֹ. אוּלָם בְּפָגְשוֹ אֶת עֵינָיו, נָגְעוּ</p>
</blockquote>

<blockquote>
<p>עַד לִבּוֹ מַרְאֵה עֲדִינוּתוֹ וְיפִי תָאֳרוֹ וְהַמַּחֲשָבָה עַל חַיֵּי</p>
</blockquote>

<blockquote>
<p>הַחֵרוּת, שֶחַי בָּהּ לִפְנֵי כֵן פֶּגַסּוּס, עַד כִּי לֹא יָכֹל</p>
</blockquote>

<blockquote>
<p>לְהַחֲזִיק בּוֹ כְּשָבוּי, אִם הוּא שוֹאֵף בֶּאֱמֶת וּבְתָמִים</p>
</blockquote>

<blockquote>
<p>לִדְרוֹר.</p>

<p>וּבְשָמְעוֹ לְקוֹל יִצְרוֹ הַטּוֹב, הֵסִיר אֶת רֶסֶן</p>
</blockquote>

<blockquote>
<p>הַקֶּסֶם מֵעַל רֹאש פֶּגַסּוּס וְהוֹצִיא אֶת עַקְרַב-הַקֶּסֶם</p>
</blockquote>

<blockquote>
<p>מִפִּיו.</p>

<p>– עָזְבֵנִי, פֶּגַסּוּס! – קָרָא – אוֹ כִּי תַעַזְבֵנִי, אוֹ כִּי תֶאֱהָבֵנִי!</p>

<p>כְּרֶגַע עָלָה הַסּוּס בַּעַל-הַכְּנָפַיִם וְנֶעְלַם</p>
</blockquote>

<blockquote>
<p>כִּמְעַט מִן הָעַיִן, בְּהַמְרִיאוֹ לַמָּרוֹם מֵעַל שִׂיא הָהָר</p>
</blockquote>

<blockquote>
<p>הֶלִיקוֹן. הָיָה זְמַן רַב אַחֲרֵי שְקִיעַת הַחַמָּה וְהִגִּיעָה שְעַת</p>
</blockquote>

<blockquote>
<p>בֵּין-הָעַרְבַּיִם עַל רֹאש הָהָר וְעֶרֶב אַפְלוּלִית יָרַד עַל כָּל</p>
</blockquote>

<blockquote>
<p>הָאָרֶץ מִסָּבִיב. אַךְ פֶּגַסּוּס טָס בִּמְרוֹמִים כָּאֵלֶּה, עַד כִּי</p>
</blockquote>

<blockquote>
<p>הִדְבִּיק אֶת הַיּוֹם הַיּוֹצֵא וְטָבַל בַּזֹּהַר הָעֶלְיוֹן שֶל</p>
</blockquote>

<blockquote>
<p>הַשֶּמֶש. וּבַעֲלוֹתוֹ מַעְלָה מַעְלָה, הָיָה מַרְאֵהוּ כְּכֶתֶם</p>
</blockquote>

<blockquote>
<p>בָּהִיר, וְלָאַחֲרוֹנָה לֹא נִרְאָה עוֹד בְּמֶרְחֲבֵי הָרָקִיעַ.</p>
</blockquote>

<blockquote>
<p>וּבֶלֶרוֹפוֹן חָשַש, שֶמָּא לֹא יוֹסִיף עוֹד לִרְאוֹתוֹ עַד עוֹלָם.</p>
</blockquote>

<blockquote>
<p>אוּלָם בִּהְיוֹתוֹ שָרוּי בְּצַעַר עַל מַעֲשֵׂה הָאִוֶּלֶת שֶעָשָׂה, שָב</p>
</blockquote>

<blockquote>
<p>וְהוֹפִיעַ הַכֶּתֶם הַבָּהִיר, וְהוּא הוֹלֵךְ וְקָרֵב אֵלָיו יוֹתֵר</p>
</blockquote>

<blockquote>
<p>וְיוֹתֵר, עַד אֲשֶר יָרַד לְמַטָּה מִזִּיו הַשֶּמֶש – וְהִנֵּה שָב</p>
</blockquote>

<blockquote>
<p>פֶּגַסּוּס! אַחֲרֵי הַנִּסָּיוֹן הַזֶּה לֹא הָיָה עוֹד חֲשָש, כִּי</p>
</blockquote>

<blockquote>
<p>הַסּוּס בַּעַל-הַכְּנָפַיִם יִבְרַח וְיִמָּלֵט. הוּא וּבֶלֶרוֹפוֹן הָיוּ</p>
</blockquote>

<blockquote>
<p>לִידִידִים נֶאֱמָנִים וְאָהֲבוּ זֶה אֶת זֶה.</p>

<p>בַּלַּיְלָה הַהוּא שָכְבוּ עַל הָאָרֶץ וְיָשְנוּ</p>
</blockquote>

<blockquote>
<p>יַחְדָו. וּזְרוֹעוֹ שֶל בֶּלֶרוֹפוֹן עַל צַוָּארוֹ שֶל פֶּגַסּוּס, לֹא</p>
</blockquote>

<blockquote>
<p>לִשְמִירָה, כִּי אִם מִתּוֹךְ חִבָּה. וְהֵם הֵקִיצוּ כְּאוֹר הַבֹּקֶר</p>
</blockquote>

<blockquote>
<p>וְאָמְרוּ שָלוֹם זֶה לָזֶה אִיש אִיש כִּלְשוֹנוֹ.</p>

<p>בְּדֶרֶךְ זוֹ עָבְרוּ עַל בֶּלֶרוֹפוֹן וְסוּס-הַפֶּלֶא</p>
</blockquote>

<blockquote>
<p>יָמִים אֲחָדִים וְהֵם הִכִּירוּ זֶה אֶת זֶה וְאַהֲבָתָם גָדְלָה מִיּוֹם</p>
</blockquote>

<blockquote>
<p>לְיוֹם. הֵם עָרְכוּ נְסִיעוֹת אֲרֻכּוֹת בָּאֲוִיר, וְיֵש שֶעָלוּ</p>
</blockquote>

<blockquote>
<p>לִמְרוֹמִים כָּאֵלֶּה, עַד כִּי מַרְאֵה הָאָרֶץ הָיָה בְּעֵינֵיהֶם לֹא</p>
</blockquote>

<blockquote>
<p>גָדוֹל מִן הַיָּרֵחַ. הֵם עָבְרוּ אֲרָצוֹת רַבּוֹת וְשוֹנוֹת</p>
</blockquote>

<blockquote>
<p>וְהִפְלִיאוּ אֶת תּוֹשָבֵיהֶן, אֲשֶר חָשְבוּ כִּי הָעֶלֶם הַיָּפֶה עַל</p>
</blockquote>

<blockquote>
<p>גַבּוֹ שֶל הַסּוּס הַמְעוֹפֵף וַדַּאי יָרַד מִן הַשָּמַיִם. אַלְפֵי</p>
</blockquote>

<blockquote>
<p>פַּרְסָאוֹת לְיוֹם לֹא הָיוּ בִּשְבִיל פֶּגַסּוּס הַמָּהִיר אֶלָּא</p>
</blockquote>

<blockquote>
<p>מֶרְחָק קָטָן לַעֲבֹר בּוֹ. בֶּלֶרוֹפוֹן הִתְעַנֵּג עַל חַיִּים אֵלֶּה</p>
</blockquote>

<blockquote>
<p>וְלֹא שָאַל לְנַפְשוֹ דָבָר טוֹב מֵאֲשֶר לִחְיוֹת תָּמִיד בְּתוֹךְ</p>
</blockquote>

<blockquote>
<p>אֲוִיר זַךְ בַּמָּרוֹם; כִּי שָם לְמַעְלָה הָיָה תָּמִיד מֶזֶג-אֲוִיר</p>
</blockquote>

<blockquote>
<p>מָלֵא זִיו, אַף כִּי בָּאֵזוֹר הַשָפָל הָיוּ הַיָּמִים קוֹדְרִים</p>
</blockquote>

<blockquote>
<p>וּגְשוּמִים. אוּלָם הוּא לֹא יָכֹל לִשְכֹּחַ אֶת אֲשֶר הִבְטִיחַ</p>
</blockquote>

<blockquote>
<p>לַמֶּלֶךְ יוֹבַּטֶס לַהֲרֹג אֶת הַמִּפְלֶצֶת הָאֲיֻמָּה חִימֵרָה.</p>
</blockquote>

<blockquote>
<p>וּבְכֵן, אַחֲרֵי אֲשֶר הִתְרַגֵּל יָפֶה לְמַעֲשֵׂי הָרְכִיבָה בָּאֲוִיר</p>
</blockquote>

<blockquote>
<p>וְלָמַד לְנַהֵל אֶת פֶּגַסּוּס בִּתְנוּעַת יָד קַלָּה וְלִמֵּד אוֹתוֹ</p>
</blockquote>

<blockquote>
<p>לְצַיֵּת לְקוֹלוֹ, גָמַר בְּלִבּוֹ לְנַסוֹת לָגֶשֶת אֶל מַעֲשֵׂה</p>
</blockquote>

<blockquote>
<p>הַהַרְפַּתְקָה הַמְסֻכָּנָה.</p>

<p>וּבְכֵן, עִם אוֹר הַבֹּקֶר, אַךְ פָּקַח אֶת עֵינָיו,</p>
</blockquote>

<blockquote>
<p>צָבַט בְּרֹךְ אֶת אָזְנוֹ שֶל הַסּוּס הַמְעוֹפֵף לְהַעִירוֹ. פֶּגַסּוּס</p>
</blockquote>

<blockquote>
<p>קָפַץ מִיָּד מֵעַל הָאֲדָמָה וְדָהַר כְּרֶבַע פַּרְסָה לַמָּרוֹם וְעָבַר</p>
</blockquote>

<blockquote>
<p>בְּשֶטֶף מִסָּבִיב לְרֹאש הָהָר, כְּאוֹמֵר לְהַרְאוֹת כִּי הוּא עֵר</p>
</blockquote>

<blockquote>
<p>וּמוּכָן לְכָל מַסָּע שֶהוּא. בְּמֶשֶךְ כָּל הַמָּעוּף הַקָּטָן הַזֶּה</p>
</blockquote>

<blockquote>
<p>הִשְמִיעַ אֲנָקָה בְּקוֹל רָם, חַי וְעָרֵב לָאֹזֶן, וְלָאַחֲרוֹנָה יָרַד</p>
</blockquote>

<blockquote>
<p>עַל יַד בֶּלֶרוֹפוֹן בְּקַלּוּת רַבָּה, כַּאֲשֶר רְאִיתֶם פַּעַם צִפּוֹר</p>
</blockquote>

<blockquote>
<p>דְרוֹר מְפַזֶּזֶת עַל עָנָף.</p>

<p>– יָפֶה עָשִׂיתָ, פֶּגַסּוּס חָבִיב. יָפֶה עָשִׂיתָ,</p>
</blockquote>

<blockquote>
<p>מַרְקִיעַ-שְחָקִים שֶלִּי! – קָרָא בֶּלֶרוֹפוֹן, בְּטָפְחוֹ בְּחִבָּה</p>
</blockquote>

<blockquote>
<p>עַל צַוְּארֵי הַסּוּס – וְעַתָּה, יְדִידִי הַקַּל וְהַנָּאוֶה, עָלֵינוּ</p>
</blockquote>

<blockquote>
<p>לְהַפְסִיק אֶת הַצּוֹם. הַיּוֹם אָנוּ יוֹצְאִים לְהִלָּחֵם בַּמִּפְלֶצֶת</p>
</blockquote>

<blockquote>
<p>הָאֲיֻמָּה.</p>

<p>אַךְ אָכְלוּ סְעֻדַּת הַבֹּקֶר וְשָתוּ מִן הַמַּיִם</p>
</blockquote>

<blockquote>
<p>הַזַּכִּים שֶל הַמַּעְיָן הַנִּקְרָא בְּשֵם הִפּוֹקְרֵנָה, וּפֶגַסּוּס</p>
</blockquote>

<blockquote>
<p>שָלַח רֹאשוֹ בִּרְצוֹנוֹ הַטּוֹב, כִּי אֲדוֹנוֹ יָשִׂים עָלָיו אֶת</p>
</blockquote>

<blockquote>
<p>הָרֶסֶן. אַחֲרֵי-כֵן קָפַץ הַרְבֵּה קְפִיצוֹת נָאוֹת וְכִרְכֵּר</p>
</blockquote>

<blockquote>
<p>כִּרְכּוּרִים בָּאֲוִיר לְהַרְאוֹת קֹצֶר-רוּחוֹ לָצֵאת לַדֶּרֶךְ.</p>
</blockquote>

<blockquote>
<p>וְאוֹתָהּ שָעָה חָגַר בֶּלֶרוֹפוֹן אֶת חַרְבּוֹ וְתָלָה אֶת הַצִּנָּה</p>
</blockquote>

<blockquote>
<p>עַל צַוָּארוֹ וְהֵכִין עַצְמוֹ לַקְּרָב. כַּאֲשֶר הָיָה הַכֹּל מוּכָן,</p>
</blockquote>

<blockquote>
<p>יָשַב הָרוֹכֵב עַל הַסּוּס, וּכְדַרְכּוֹ בְּלֶכְתּוֹ מַהֲלָךְ רַב, עָלָה</p>
</blockquote>

<blockquote>
<p>חָמֵש פַּרְסָאוֹת בְּקַו מְאֻנָּךְ, כְּדֵי לִרְאוֹת יָפֶה אָנָה עָלָיו</p>
</blockquote>

<blockquote>
<p>לְכַוֵּן דַרְכּוֹ. אַחֲרֵי-כֵן הִפְנָה אֶת רֹאשוֹ שֶל פֶּגַסּוּס לְצַד</p>
</blockquote>

<blockquote>
<p>מִזְרָח וְשָׂם פְּעָמָיו לְדֶרֶךְ לִיקִיָּה. בִּמְעוּפָם הִדְבִּיקוּ</p>
</blockquote>

<blockquote>
<p>נֶשֶר וְקָרְבוּ אֵלָיו מְאֹד בְּטֶרֶם הִסְפִּיק לִנְטוֹת מִדַּרְכָּם,</p>
</blockquote>

<blockquote>
<p>עַד כִּי בֶּלֶרוֹפוֹן יָכֹל בְּקַלּוּת לְתָפְשׂוֹ בְּרַגְלוֹ. וְאִם</p>
</blockquote>

<blockquote>
<p>אָמְנָם טָס בִּמְהִירוּת הָלְאָה, בְּכָל זֹאת הָיְתָה הַשָּעָה לִפְנֵי</p>
</blockquote>

<blockquote>
<p>צָהֳרַיִם, כַּאֲשֶר רָאוּ עֵינֵיהֶם אֶת הֶהָרִים הָרָמִים שֶל לִיקִיָּה</p>
</blockquote>

<blockquote>
<p>עִם הַבְּקָעוֹת הָעֲמֻקּוֹת וְהַנִּפְתָּלוֹת. אִם נְכוֹנִים הַדְּבָרִים</p>
</blockquote>

<blockquote>
<p>שֶאָמְרוּ לְבֶלֶרוֹפוֹן, הִנֵּה בְּאַחַת מִן הַבְּקָעוֹת הַקּוֹדְרוֹת</p>
</blockquote>

<blockquote>
<p>הָאֵלֶּה שָׂמָה מִשְכָּנָהּ הַמִּפְלֶצֶת הַנִּתְעָבָה.</p>

<p>בִּהְיוֹתָם כֹּה קְרוֹבִים אֶל קֵץ מַסָּעָם, יָרְדוּ</p>
</blockquote>

<blockquote>
<p>לְאַט לְאַט הַסּוּס הַמְעוֹפֵף וְרוֹכְבוֹ, וְהֵם הִשְתַּמְּשוּ</p>
</blockquote>

<blockquote>
<p>בָּעֲנָנִים אֲשֶר רִחֲפוּ עַל רָאשֵי הָהָר, כְּדֵי לְהַסְתִּיר אֶת</p>
</blockquote>

<blockquote>
<p>עַצְמָם. בְּרַפְרְפוֹ עַל הַשֶּטַח הָעֶלְיוֹן שֶל עָנָן וּבַהֲצִיצוֹ</p>
</blockquote>

<blockquote>
<p>מֵעַל שְׂפָתוֹ, רָאָה בֶּלֶרוֹפוֹן רְאִיָּה יָפָה אֶת הַחֵלֶק הַהֲרָרִי</p>
</blockquote>

<blockquote>
<p>שֶל לִיקִיָּה וְיָכֹל לְהַבִּיט בְּבַת-אַחַת אֶל כָּל הָעֲמָקִים</p>
</blockquote>

<blockquote>
<p>הַקּוֹדְרִים. עִם רְאִיָּה רִאשוֹנָה לֹא נִגְלָה לְעֵינָיו דָבָר יוֹצֵא</p>
</blockquote>

<blockquote>
<p>מִן הַכְּלָל. זֶה הָיָה שֶטַח שוֹמֵם, פָּרוּעַ וְסַלְעִי שֶל גְבָעוֹת</p>
</blockquote>

<blockquote>
<p>רָמוֹת וּזְקוּפוֹת. בַּחֵלֶק הָאָפְקִי יוֹתֵר שֶל הָאָרֶץ נִרְאוּ</p>
</blockquote>

<blockquote>
<p>חָרְבוֹת הַבָּתִּים אֲשֶר נִשְׂרְפוּ וּפֹה וָשָם הִתְגוֹלְלוּ נִבְלוֹת</p>
</blockquote>

<blockquote>
<p>בְּהֵמָה בַּאֲשֶר הָיוּ רוֹעוֹת שָם.</p>

<p>– הַחִימֵרָה – חָשַב בֶּלֶרוֹפוֹן בְּלִבּוֹ – כִּלְּתָה אֶת מַעֲשֵׂה הַשּוֹאָה, אוּלָם אַיֵּה מְקוֹם הַמִּפְלֶצֶת?</p>

<p>כַּאֲשֶר כְּבָר אָמַרְתִּי, לֹא נִרְאָה שָם דָבָר יוֹצֵא</p>
</blockquote>

<blockquote>
<p>מִן הַכְּלָל עִם רְאִיָּה רִאשוֹנָה בְּכָל אֶחָד מִן הַבְּקָעוֹת</p>
</blockquote>

<blockquote>
<p>וְהָעֲמָקִים, אֲשֶׁר בֵּין הָרָמוֹת הַזְּקוּפוֹת שֶל הֶהָרִים – שוּם</p>
</blockquote>

<blockquote>
<p>דָבָר, מִלְּבַד שְלֹשָה עַמּוּדֵי עָשָן שֶיָּצָא מִמָּקוֹם שֶנִּרְאָה</p>
</blockquote>

<blockquote>
<p>כְּעֵין פִּי מְעָרָה. וְהֵם טִפְּסוּ וְעָלוּ קְדֹרַנִּית אֶל חֲלַל</p>
</blockquote>

<blockquote>
<p>הָאֲוִיר. וּבְטֶרֶם יַגִּיעוּ אֶל רֹאש הָהָר הִתְעָרְבוּ שְלֹשֶת</p>
</blockquote>

<blockquote>
<p>עַמּוּדֵי הֶעָשָן וְהָיוּ לְאֶחָד. הַמְּעָרָה הָיְתָה כִּמְעַט</p>
</blockquote>

<blockquote>
<p>בְּדִיּוּק מִתַּחַת לַסּוּס הַמְעוֹפֵף וְרוֹכְבוֹ בְּמֶרְחַק אֶלֶף רֶגֶל</p>
</blockquote>

<blockquote>
<p>בְּעֵרֶךְ. הֶעָשָן, בְּזָחֲלוֹ בִּכְבֵדוּת לְמַעְלָה, הֵפִיץ רֵיחַ רָע,</p>
</blockquote>

<blockquote>
<p>רֵיחַ גָפְרִית מַחֲנִיק, שֶגָרַם לְפֶגַסּוּס לְהַשְמִיעַ נַחֲרָה</p>
</blockquote>

<blockquote>
<p>וּלְבֶלֶרוֹפוֹן לְהִתְעַטֵּש. וְכֹה לֹא נָעִים הָיָה הָרֵיחַ</p>
</blockquote>

<blockquote>
<p>לְסוּס-הַפֶּלֶא (שֶהָיָה רָגִיל לִנְשוֹם רַק אֲוִיר טָהוֹר מִן</p>
</blockquote>

<blockquote>
<p>הַטָּהוֹר), עַד כִּי נִפְנֵף בִּכְנָפָיו וְעָלָה בְּרוּם חֲצִי מִיל</p>
</blockquote>

<blockquote>
<p>מִחוּץ לִגְבוּל הָאֵד הַמְעוֹרֵר בְּחִילָה.</p>

<p>אַךְ כַּאֲשֶר הִבִּיט בֶּלֶרוֹפוֹן מֵאֲחוֹרָיו רָאָה</p>
</blockquote>

<blockquote>
<p>מַשֶּהוּ, אֲשֶר עוֹרֵר אוֹתוֹ בָּרִאשוֹנָה לִמְשוֹךְ בָּרֶסֶן</p>
</blockquote>

<blockquote>
<p>וְאַחֲרֵי-כֵן לְהַחֲזִיר אֶת פֶּגַסּוּס. הוּא נָתַן לוֹ אוֹת, וְהַסּוּס</p>
</blockquote>

<blockquote>
<p>הַמְעוֹפֵף הֵבִין וְיָרַד לְאַט לְאַט בָּאֲוִיר, עַד אֲשֶר רַגְלָיו</p>
</blockquote>

<blockquote>
<p>הָיוּ לֹא לְמַעְלָה מִקּוֹמַת אִיש מֵעַל לַקַּרְקַע הַסַּלְעִי שֶל</p>
</blockquote>

<blockquote>
<p>הָעֵמֶק. מִמּוּל, כִּמְטַחֲוֵי אֶבֶן, הָיָה פִּי הַמְּעָרָה עִם שְלֹשֶת</p>
</blockquote>

<blockquote>
<p>עַמּוּדֵי הֶעָשָן הַיּוֹצְאִים מִמֶּנָּה. וּמָה רָאוּ שָם עֵינָיו שֶל</p>
</blockquote>

<blockquote>
<p>בֶּלֶרוֹפוֹן?</p>

<p>שָם הָיְתָה כְּעֵין קֻפָּה שֶל בְּרִיּוֹת אֲיֻמּוֹת</p>
</blockquote>

<blockquote>
<p>שֶהִתְקַפְּלוּ בְּתוֹךְ הַמְּעָרָה. גוּפוֹתֵיהֶן רָבְצוּ סְמוּכוֹת</p>
</blockquote>

<blockquote>
<p>כָּל-כָּךְ זוֹ לָזוֹ, עַד כִּי בֶּלֶרוֹפוֹן לֹא יָכֹל לְהַבְחִין אוֹתָן</p>
</blockquote>

<blockquote>
<p>כָּל אַחַת לְחוּד; אַךְ אִם לִשְפֹּט עַל פִּי רָאשֵיהֶן, הָיְתָה אַחַת</p>
</blockquote>

<blockquote>
<p>מִן הַבְּרִיּוֹת הָאֵלֶּה נָחָש גָדוֹל, הַשְּנִיָּה – אֲרִי נוֹרָא,</p>
</blockquote>

<blockquote>
<p>וְהַשְּלִישִית – תַּיִש נִתְעָב. הָאַרְיֵה וְהַתַּיִש הָיוּ יְשֵנִים;</p>
</blockquote>

<blockquote>
<p>וְהַנָּחָש הָיָה עֵר לְגַמְרֵי, לָטַש שְתֵּי עֵינָיו הַמְזָרוֹת אֵש</p>
</blockquote>

<blockquote>
<p>וְהִבִּיט סְבִיבוֹתָיו. אוּלָם – וְזֶה הָיָה הַדָּבָר הַמַּפְלִיא</p>
</blockquote>

<blockquote>
<p>בְּיוֹתֵר – שְלֹשֶת עַמוּדֵי הֶעָשָן יָצְאוּ בְּבֵרוּר מִן הַנְּחִירַיִם</p>
</blockquote>

<blockquote>
<p>שֶל שְלֹשֶת הָרָאשִים הָאֵלֶּה! כֹּה מְשֻנֶּה הָיָה הַמַּחֲזֶה, עַד כִּי</p>
</blockquote>

<blockquote>
<p>בֶּלֶרוֹפוֹן, אַף כִּי צִפָּה לְכָךְ כָּל אוֹתָהּ שָעָה, לֹא עָלָה עַל</p>
</blockquote>

<blockquote>
<p>דַעְתּוֹ מִיָּד, כִּי כָּאן רוֹבֶצֶת הַמִּפְלֶצֶת בַּעֲלַת שְלֹשֶת</p>
</blockquote>

<blockquote>
<p>הָרָאשִים. הוּא מָצָא אֶת מְעָרַת הַחִימֵרָה. הַנָּחָש הָאַרְיֵה</p>
</blockquote>

<blockquote>
<p>וְהַתַּיִש לֹא הָיוּ שָלֹש בְּרִיּוֹת נִפְרָדוֹת, כְּפִי שֶנִּרְאוּ לוֹ</p>
</blockquote>

<blockquote>
<p>תְּחִלָּה, כִּי אִם מִפְלֶצֶת מְשֻלֶּשֶת אַחַת!</p>

<p>הַבִּרְיָה הָרָעָה וְהַנִּתְעָבָה! אַף כִּי הָיְתָה</p>
</blockquote>

<blockquote>
<p>יְשֵנָה לִשְנֵי שְלִישִים, עוֹד הֶחֱנִיקָה בְּמַלְתְּעוֹתֶיהָ</p>
</blockquote>

<blockquote>
<p>הַמְאוּסוֹת שְיָרֵי כֶּבֶשׂ – אוֹ אוּלַי (אַךְ אֲנִי נִרְתָּע מִפְּנֵי</p>
</blockquote>

<blockquote>
<p>מַחֲשָבָה זוֹ) הָיָה זֶה נַעַר קָטָן וְחָבִיב – אֲשֶר שְלֹשֶת הַפִּיּוֹת</p>
</blockquote>

<blockquote>
<p>כִּרְסְמוּ אוֹתוֹ בְּטֶרֶם שָקְעוּ שְנַיִם מֵהֶם בְּשֵנָה!</p>

<p>פִּתְאֹם הִתְעוֹרֵר בֶּלֶרוֹפוֹן כְּמוֹ מִתַּרְדֵּמָה</p>
</blockquote>

<blockquote>
<p>וְיָדַע, כִּי הִיא הִיא הַחִימֵרָה. נִרְאֶה הָיָה, כִּי בְּאוֹתוֹ רֶגַע</p>
</blockquote>

<blockquote>
<p>נוֹדַע הַדָּבָר גַם לְפֶּגַסּוּס וְהוּא שָלַח קוֹל צַהֲלָה, אֲשֶר</p>
</blockquote>

<blockquote>
<p>נִשְמַע כְּקוֹל חֲצֹצְרָה הַקּוֹרֵא לִקְרָב. לַקּוֹל הַזֶּה הִזְדַקְּפוּ</p>
</blockquote>

<blockquote>
<p>שְלֹשֶת הָרָאשִים וְהֵקִיאוּ לַהֲבוֹת אֵש גְדוֹלוֹת. וּבְטֶרֶם יָכֹל</p>
</blockquote>

<blockquote>
<p>בֶּלֶרוֹפוֹן לְהִתְבּוֹנֵן מֶה עָלָיו לַעֲשׂוֹת עַתָּה, וְהַמִּפְלֶצֶת</p>
</blockquote>

<blockquote>
<p>הִתְפָּרְצָה מִתּוֹךְ הַמְּעָרָה וְקָפְצָה לְמוּלוֹ בְּמַלְתְּעוֹתֶיהָ</p>
</blockquote>

<blockquote>
<p>הַכַּבִּירוֹת הַשְּלוּחוֹת וּזְנַב-הַנָּחָש שֶלָּהּ הִתְפַּתֵּל</p>
</blockquote>

<blockquote>
<p>מֵאֲחוֹרֶיהָ מָלֵא אֶרֶס. לוּלֵא הָיָה פֶּגַסּוּס קַל וּמָהִיר</p>
</blockquote>

<blockquote>
<p>כְּצִפּוֹר, הָיָה הוּא וְרוֹכְבוֹ יַחַד נוֹפְלִים מִתִּגְרַת יָדָהּ</p>
</blockquote>

<blockquote>
<p>הַמְּהִירָה שֶל הַמִּפְלֶצֶת וְאָז הָיָה הַקְּרָב הַזֶּה נִגְמָר</p>
</blockquote>

<blockquote>
<p>בְּטֶרֶם הֵחֵל כָּרָאוּי. אוּלָם הַסּוּס בַּעַל הַכְּנָפַיִם לֹא</p>
</blockquote>

<blockquote>
<p>נִתְפַּשׂ בְּקַלּוּת כָּזוֹ. כְּהֶרֶף-עַיִן עָלָה לְמַעְלָה בַּחֲצִי</p>
</blockquote>

<blockquote>
<p>הַדֶּרֶךְ אֶל הָעֲנָנִים וְהוּא נוֹחֵר מִזַּעַם. אַף הוּא רָעַד לֹא</p>
</blockquote>

<blockquote>
<p>מִתּוֹךְ בֶּהָלָה, אֶלָּא מִתּוֹךְ אֵיבָה אֶל הַמִּפְלֶצֶת הַמְּאוּסָה</p>
</blockquote>

<blockquote>
<p>בַּעֲלַת שְלֹשֶת הָרָאשִים.</p>

<p>הַחִימֵרָה אַף הִיא הִתְרוֹמְמָה עַד כִּי עָמְדָה מַמָּש</p>
</blockquote>

<blockquote>
<p>עַל קְצֵה זְנָבָהּ וְצִפָּרְנֶיהָ חוֹפְרוֹת בְּזַעַם בְּתוֹךְ הָאֲוִיר</p>
</blockquote>

<blockquote>
<p>וּשְלֹשֶת רָאשֶיהָ יוֹרְקִים אֵש עַל פֶּגַסּוּס וְרוֹכְבוֹ. הוֹי,</p>
</blockquote>

<blockquote>
<p>כַּמָּה שָאֲגָה וְלָחֲשָה וּפָעֲתָה! וּבֵינָתַיִם כּוֹנֵן בֶּלֶרוֹפוֹן</p>
</blockquote>

<blockquote>
<p>אֶת הַצִּנָּה עַל זְרוֹעוֹ וְשָלַף אֶת חַרְבּוֹ.</p>

<p>– עַתָּה, פֶּגַסּוּס אֲהוּבִי – לָחַש בְּאָזְנֵי הַסּוּס</p>
</blockquote>

<blockquote>
<p>הַמְעוֹפֵף – עָזְרֵנִי וְחַזְּקֵנִי לַהֲרֹג אֶת הַמִּפְלֶצֶת הַזֹּאת</p>
</blockquote>

<blockquote>
<p>הָרָעָה לִבְלִי נְשׂא. אִם לֹא כֵן, עָלֶיךָ יִהְיֶה לָעוּף וְלָשוּב אֶל</p>
</blockquote>

<blockquote>
<p>רֹאש הָהָר הַבּוֹדֵד בְּאֵין עִמְּךָ יְדִידְךָ בֶּלֶרוֹפוֹן, כִּי אִם</p>
</blockquote>

<blockquote>
<p>לֹא תָמוּת הַחִימֵרָה, יְכַרְסְמוּ שְלֹשֶת פִּיּוֹתֶיהָ אֶת רֹאשִי,</p>
</blockquote>

<blockquote>
<p>אֲשֶר שָכַב נִרְדָם עַל צַוָּארְךָ.</p>

<p>פֶּגַסּוּס נֶאֱנַק, וּבְהַחֲזִירוֹ רֹאשוֹ חִכֵּךְ אֶת</p>
</blockquote>

<blockquote>
<p>אַפּוֹ בְּרֹךְ אֶל לְחִי רוֹכְבוֹ. זֶה הָיָה דֶרֶך דִבּוּרוֹ אֶל</p>
</blockquote>

<blockquote>
<p>חֲבֵרוֹ, כִּי אַף אִם בַּעַל-כְּנָפַיִם הוּא וְסוּס בֶּן אַלְמָוֶת הוּא,</p>
</blockquote>

<blockquote>
<p>אַךְ בּוֹחֵר הוּא לָמוּת מֵאֲשֶר לַעֲזֹב אֶת בֶּלֶרוֹפוֹן</p>
</blockquote>

<blockquote>
<p>בְּצָרָה.</p>

<p>– תּוֹדָתִי לְךָ, פֶּגַסּוּס – עָנָה בֶּלֶרוֹפוֹן – וְעַתָּה הָבָה נִשְׂתָּעֵר עַל הַמִּפְלֶצֶת!</p>

<p>בְּהוֹצִיאוֹ מִפִּיו אֶת הַמִּלִּים הָאֵלֶּה, הֵנִיעַ</p>
</blockquote>

<blockquote>
<p>אֶת הָרֶסֶן, וּפֶגַסּוּס עָט לְמַטָּה בְּשִפּוּעַ וּבִמְהִירוּת כְּחֵץ</p>
</blockquote>

<blockquote>
<p>מִקֶּשֶת אֶל מוּל הָרֹאש הַמְשֻלָּש שֶל הַחִימֵרָה, אֲשֶר זָקְרָה</p>
</blockquote>

<blockquote>
<p>עַצְמָהּ כָּל הַזְּמַן לְתוֹךְ הָאֲוִיר בַּמָּרוֹם כְּכָל אֲשֶר יָכְלָה.</p>
</blockquote>

<blockquote>
<p>כַּאֲשֶר הִגִּיעַ אֵלֶיהָ בְּמֶרְחַק אַמָּה, מָחַץ בֶּלֶרוֹפוֹן</p>
</blockquote>

<blockquote>
<p>בְּחַרְבּוֹ אֶת הַמִּפְלֶצֶת, אַךְ סוּסוֹ נְשָׂאוֹ הָלְאָה בְּטֶרֶם</p>
</blockquote>

<blockquote>
<p>יָכֹל לִרְאוֹת, אִם הַמַּכָּה פָּגְעָה יָפֶה. פֶּגַסּוּס הִמְשִיךְ</p>
</blockquote>

<blockquote>
<p>מְרוּצָתוֹ, אַךְ עַד מְהֵרָה הִסְתּוֹבֵב וְעָבַר אוֹתוֹ הַמֶּרְחָק מִן</p>
</blockquote>

<blockquote>
<p>הַחִימֵרָה כַּאֲשֶר בַּתְּחִלָּה. אָז רָאָה בֶּלֶרוֹפוֹן, כִּי הוּא</p>
</blockquote>

<blockquote>
<p>כָּרַת כִּמְעַט אֶת רֹאש הַתַּיִש אֲשֶר לַמִּפְלֶצֶת, עַד כִּי הוּא</p>
</blockquote>

<blockquote>
<p>תָּלוּי אָחוּז בְּעוֹרוֹ וְנִרְאֶה מֵת כִּמְעַט.</p>

<p>אוּלָם לְשֵם תִּקּוּן קָלְטוּ לְתוֹכָם רֹאש הַנָּחָש</p>
</blockquote>

<blockquote>
<p>וְרֹאש הָאַרְיֵה אֶת כָּל הָעֱזוּז אֲשֶר לָרֹאש הַמֵּת וְיָרְקוּ אֵש</p>
</blockquote>

<blockquote>
<p>וְהִשְמִיעוּ לְחִישָה וּשְאָגָה בְּחֵמָה רַבָּה שִבְעָתַיִם מֵאֲשֶר</p>
</blockquote>

<blockquote>
<p>קֹדֶם.</p>

<p>– אֵין דָבָר, פֶּגַסּוּס אַבִּירִי! – קָרָא בֶּלֶרוֹפוֹן</p>
</blockquote>

<blockquote>
<p>– עוֹד מַכָּה כָּזוֹ וְנָשִׂים קֵץ לַלְּחִישָה אוֹ לַשְּאָגָה שֶל</p>
</blockquote>

<blockquote>
<p>הַמִּפְלֶצֶת.</p>

<p>וְשֵנִית הֵנִיעַ אֶת הָרֶסֶן. בְּעוּטוֹ בְּשִפּוּעַ</p>
</blockquote>

<blockquote>
<p>כְּבָרִאשוֹנָה, טָס הַסּוּס הַמְעוֹפֵף שֵנִית כְּחֵץ מִקֶּשֶת אֶל מוּל</p>
</blockquote>

<blockquote>
<p>הַחִימֵרָה, וּבֶלֶרוֹפוֹן קָלַע בְּעָבְרוֹ שוּב מַכַּת-חֶרֶב אֶל אֶחָד</p>
</blockquote>

<blockquote>
<p>מִשְּנֵי הָרָאשִים הַנִּשְאָרִים, אוּלָם הַפַּעַם הַזֹּאת לֹא נִמְלְטוּ</p>
</blockquote>

<blockquote>
<p>מִצָּרָה לֹא הוּא וְלֹא פֶּגַסּוּס כַּאֲשֶר בַּפַּעַם הָרִאשוֹנָה.</p>
</blockquote>

<blockquote>
<p>הַחִימֵרָה שָׂרְטָה בְּאַחַת מִצִּפָּרְנֶיהָ שְׂרִיטָה עֲמֻקָּה</p>
</blockquote>

<blockquote>
<p>בִּכְתֵפוֹ שֶל הָאִיש הַצָּעִיר וּפָגְעָה פְּגִיעָה קַלָה בַּכָּנָף</p>
</blockquote>

<blockquote>
<p>הַשְּׂמָאלִית שֶל הַסּוּס הַמְעוֹפֵף. אַךְ בֶּלֶרוֹפוֹן פָּצַע פֶּצַע</p>
</blockquote>

<blockquote>
<p>מָוֶת אֶת רֹאש הָאֲרִי שֶל הַמִּפְלֶצֶת, עַד כִּי תָּלוּי הָיָה לְמַטָּה</p>
</blockquote>

<blockquote>
<p>וְאִשּוֹ כִּמְעַט דָעֲכָה, רַק שָלַח נְשִימוֹת עָשָן עָב וְשָחוֹר.</p>
</blockquote>

<blockquote>
<p>אוּלָם רֹאש הַנָּחָש, אֲשֶר הוּא לְבַדּוֹ נִשְאַר עוֹד, הָיָה נוֹרָא</p>
</blockquote>

<blockquote>
<p>וְאַרְסִי כִּפְלַיִם. הוּא הוֹסִיף לְהָקִיא אֵש בְּמֶרְחַק חֲמֵש מֵאוֹת</p>
</blockquote>

<blockquote>
<p>אַמָּה וְהִשְמִיעַ לְחִישוֹת-נָחָש בְּקוֹל רָם וָעַז וְצוֹרֵם אֶת</p>
</blockquote>

<blockquote>
<p>הָאֹזֶן בְּמִדָּה כָּזוֹ, עַד כִּי הִגִּיעַ לְאַרְמוֹן הַמֶּלֶךְ</p>
</blockquote>

<blockquote>
<p>יוֹבַּטֶס בְּמֶרְחַק חֲמִשִּים מִילִין, וְהַמֶּלֶךְ רָעַד וְכֵס</p>
</blockquote>

<blockquote>
<p>הַמְּלוּכָה הִתְנוֹדֵד תַּחְתָּיו.</p>

<p>– יוֹם חֹשֶךְ! – חָשַב הַמֶּלֶךְ הַמִּסְכֵּן בְּלִבּוֹ – אֵין זֹאת כִּי הַחִימֵרָה הוֹלֶכֶת וּבָאָה לְטָרְפֵנוּ.</p>

<p>בֵּינָתַיִם שָהָה פֶּגַסּוּס שוּב בַּחֲלַל הָאֲוִיר</p>
</blockquote>

<blockquote>
<p>וְצָהַל בְּשֶצֶף, בְּעוֹד עֵינָיו יוֹרוֹת זִיק אֵש טָהוֹר כְּלַהַב</p>
</blockquote>

<blockquote>
<p>הַפְּלָדָה. מַה נִּבְדְלָה אֵש זוֹ מִן הָאֵש הַמְעֻנָּנָה שֶל</p>
</blockquote>

<blockquote>
<p>הַחִימֵרָה! רוּחוֹ שֶל הַסּוּס הַמְרַחֵף בָּאֲוִיר הָיָה נַעֲלֶה וְכֵן</p>
</blockquote>

<blockquote>
<p>הָיָה רוּחוֹ שֶל בֶּלֶרוֹפוֹן.</p>

<p>– הַאִם פִּצְעֲךָ שוֹתֵת דָם, סוּסִי בֶּן אַל-מָוֶת? –</p>
</blockquote>

<blockquote>
<p>קָרָא הָאִיש הַצָּעִיר, בְּדָאֲגוֹ לִכְאֵבוֹ שֶלּוֹ פָּחוֹת מֵאֲשֶר</p>
</blockquote>

<blockquote>
<p>לְיִסּוּרָיו שֶל הַיְצִיר הַמְפֹאָר, שֶלֹּא טָעַם מִיָּמָיו טַעַם</p>
</blockquote>

<blockquote>
<p>מַכְאוֹב – הַחִימֵרָה הַנִּתְעָבָה שַלֵּם תְּשַלֵּם אֶת הַנֶּזֶק הַזֶּה</p>
</blockquote>

<blockquote>
<p>בְּרֹאשָהּ הָאַחֲרוֹן.</p>

<p>אַחֲרֵי-כֵן הֵנִיעַ בָּרֶסֶן, קָרָא בְּקוֹל רָם וְנָחָה</p>
</blockquote>

<blockquote>
<p>אֶת פֶּגַסּוּס לֹא בְשִפּוּעַ כְּמוֹ קֹדֶם, כִּי אִם יָשָר אֶל מוּל</p>
</blockquote>

<blockquote>
<p>פְּנֵי הַמִּפְלֶצֶת הַבְּזוּיָה. הַהִשְׂתָּעֲרוּת הָיְתָה מְהִירָה</p>
</blockquote>

<blockquote>
<p>כְּבָרָק מְסַנְוֵר וּבֶלֶרוֹפוֹן קָרַב עַד כְּדֵי תְּפִישַׂת</p>
</blockquote>

<blockquote>
<p>הָאוֹיֵב.</p>

<p>אוֹתָהּ שָעָה תָקְפָה אֶת הַחִימֵרָה, אַחֲרֵי אֲשֶר</p>
</blockquote>

<blockquote>
<p>אָבַד לָהּ הָרֹאש הַשֵּנִי, חֵמָה עַזָּה מֵחֲמַת כְּאֵב וְזַעַם</p>
</blockquote>

<blockquote>
<p>פָּרוּעַ. הִיא הִתְנוֹעֲעָה אָנֶה וָאָנָה, חֶצְיָהּ עַל הָאֲדָמָה</p>
</blockquote>

<blockquote>
<p>וְחֶצְיָהּ בָּאֲוִיר, עַד כִּי אִי-אֶפְשָר הָיָה לְהַגִּיד, הֵיכָן הִיא</p>
</blockquote>

<blockquote>
<p>שוֹכֶנֶת. הִיא פָּעֲרָה אֶת פִּי הַנָּחָש שֶלָּהּ הָרָחָב כַּתְּהוֹם,</p>
</blockquote>

<blockquote>
<p>עַד כִּי פֶּגַסּוּס יָכוֹל הָיָה כִּמְעַט, הָיִיתִי אוֹמֵר, לָעוּף יָשָר</p>
</blockquote>

<blockquote>
<p>לְתוֹךְ גְרוֹנָהּ בִּכְנָפָיו הַפְּרוּשׂוֹת, עַל רוֹכְבוֹ וְכָל אֲשֶר</p>
</blockquote>

<blockquote>
<p>לוֹ! בְּקָרְבָם אֵלֶיהָ, הִשִּיבָה עֲלֵיהֶם נְשִימָתָהּ הַלּוֹהֶטֶת</p>
</blockquote>

<blockquote>
<p>וְעָטְפָה אֶת בֶּלֶרוֹפוֹן וְאֶת סוּסוֹ בַּאֲוִיר שֶל אֵש מַמָּש,</p>
</blockquote>

<blockquote>
<p>חָרְכָה אֶת כַּנְפֵי פֶּגַסּוּס, הִבְהֲבָה צַד אֶחָד שֶל תַּלְתַּלֵּי</p>
</blockquote>

<blockquote>
<p>הַזָּהָב אֲשֶר לָעֶלֶם, וּשְנֵיהֶם חָשוּ מִכַּף רֶגֶל וְעַד רֹאש חֹם</p>
</blockquote>

<blockquote>
<p>שֶלֹּא הָיָה נוֹחַ כְּלָל.</p>

<p>אוּלָם כָּל זֶה הָיָה כְּאַיִן לְעֻמַּת מַה שֶּבָּא אַחֲרֵי-כֵן.</p>

<p>כַּאֲשֶר הִגִּיעַ הַסּוּס הַמְעוֹפֵף בְּטִיסָתוֹ</p>
</blockquote>

<blockquote>
<p>בָּאֲוִיר בְּמֶרְחַק מֵאָה אַמָּה, קָפְצָה הַחִימֵרָה קְפִיצָה גְדוֹלָה</p>
</blockquote>

<blockquote>
<p>וְהֵטִילָה אֶת גוּפָתָהּ הַכְּבֵדָה, הַמְסֻרְבֶּלֶת, הָאַרְסִית</p>
</blockquote>

<blockquote>
<p>וְהַנִּתְעָבָה יָשָר עַל גַבֵּי פֶּגַסּוּס הַמִּסְכֵּן, לָפְתָה אוֹתוֹ</p>
</blockquote>

<blockquote>
<p>בְּאוֹן וָעֹז וְקָשְרָה אֶת זְנַב הַנָּחָש אֲשֶר לָהּ לְקֶשֶר! הַסּוּס</p>
</blockquote>

<blockquote>
<p>הַמְעוֹפֵף הִתְרוֹמֵם וְעָלָה מַעְלָה, מַעְלָה, מִמַּעַל לְרָאשֵי</p>
</blockquote>

<blockquote>
<p>הֶהָרִים, מִמַּעַל לֶעָבִים, וְכִמְעַט מִחוּץ לִרְאִיַּת הָאָרֶץ</p>
</blockquote>

<blockquote>
<p>הַמּוּצָקָה. אוּלָם הַמִּפְלֶצֶת יְלִידַת הָאֲדָמָה עוֹדֶנָּה מַחֲזִיקָה</p>
</blockquote>

<blockquote>
<p>וּמִתְרוֹמֶמֶת לְמַעְלָה יַחַד עִם הַיְצִיר שֶל אוֹר וַאֲוִיר.</p>
</blockquote>

<blockquote>
<p>בֵּינָתַיִם וּבֶלֶרוֹפוֹן הֶחֱזִיר רֹאשוֹ וְעָמַד פָּנִים אֶל פָּנִים</p>
</blockquote>

<blockquote>
<p>עִם הַכִּעוּר הַמַּבְחִיל שֶל פְּנֵי הַחִימֵרָה וְיָכֹל לְהִנָּצֵל</p>
</blockquote>

<blockquote>
<p>מִמִּיתַת שְׂרֵפָה אוֹ מִנְּשִיכַת מָוֶת רַק עַל יְדֵי הַצִּנָּה</p>
</blockquote>

<blockquote>
<p>שֶאָחַז. מֵעַל הַקָּצֶה הָעֶלְיוֹן שֶל הַצִּנָּה הִבִּיט בְּתַקִּיפוּת</p>
</blockquote>

<blockquote>
<p>אֶל עֵינֶיהָ הַפְּרוּעוֹת שֶל הַמִּפְלֶצֶת.</p>

<p>אוּלָם הַחִימֵרָה הָיְתָה כֹּה מְטֹרֶפֶת וּפְרוּעָה</p>
</blockquote>

<blockquote>
<p>מִמַּכְאוֹבֶיהָ, עַד אֲשֶר לֹא שָמְרָה עַל עַצְמָהּ יָפֶה, כְּמוֹ</p>
</blockquote>

<blockquote>
<p>שֶׁהָיְתָה עוֹשָׂה בְּמִקְרֶה אַחֵר. אַחֲרֵי כִּכְלוֹת הַכֹּל, אוּלַי</p>
</blockquote>

<blockquote>
<p>זוֹ הִיא הַדֶּרֶךְ הַיְשָרָה וְהַטּוֹבָה לְהִלָּחֵם בַּחִימֵרָה: לָגֶשֶת</p>
</blockquote>

<blockquote>
<p>אֵלֶיהָ סָמוּךְ עַד כַּמָּה שֶאֶפְשָר. בְּהִתְאַמְּצָהּ לִתְקֹעַ אֶת</p>
</blockquote>

<blockquote>
<p>צִפָּרְנֶיהָ-בַּרְזֶל לְתוֹךְ גוּפוֹ שֶל הָאוֹיֵב, הִנִּיחָה הַבִּרְיָה</p>
</blockquote>

<blockquote>
<p>הַנּוֹרָאָה אֶת חָזָהּ חָשׂוּף כִּמְעַט, וּבֶלֶרוֹפוֹן בִּרְאוֹתוֹ זֹאת,</p>
</blockquote>

<blockquote>
<p>תָּקַע אֶת חַרְבּוֹ עַד הַקַּת אֶל הַלֵּב הָאַכְזָרִי. הַקֶּשֶר שֶל</p>
</blockquote>

<blockquote>
<p>זְנַב הַנָּחָש הֻתַּר מִיָּד. הַמִּפְלֶצֶת הִרְפְּתָה מִפֶּגַסּוּס</p>
</blockquote>

<blockquote>
<p>וְנָפְלָה מֵרוּם עָצוּם זֶה לָאָרֶץ, וְהָאֵש אֲשֶר בְּקִרְבָּהּ, תַּחַת</p>
</blockquote>

<blockquote>
<p>לָצֵאת הַחוּצָה, בָּעֲרָה בְּיֶתֶר חֵמָה פְּנִימָה וְעַד מְהֵרָה</p>
</blockquote>

<blockquote>
<p>הִתְחִילָה אוֹכֶלֶת אֶת הַגּוּף הַמֵּת, וְכָךְ נָפַל מִמָּרוֹם כֻּלּוֹ</p>
</blockquote>

<blockquote>
<p>אָחוּז לֶהָבוֹת, וּבַאֲשֶר כִּי יָרַד הַלַּיְלָה בְּטֶרֶם הִגִּיעַ</p>
</blockquote>

<blockquote>
<p>לָאָרֶץ, חָשְבוּ הָרוֹאִים בְּטָעוּת, כִּי כּוֹכָב נוֹפֵל הוּא אוֹ</p>
</blockquote>

<blockquote>
<p>כּוֹכָב שָבִיט. אוּלָם עִם אוֹר הַבֹּקֶר, כַּאֲשֶר הָלְכוּ כַּמָּה</p>
</blockquote>

<blockquote>
<p>פּוֹעֲלִים חַקְלָאִים לַעֲבוֹדַת יוֹמָם בַּשָּׂדֶה, רָאוּ לְתִמְהוֹנָם,</p>
</blockquote>

<blockquote>
<p>כַּמָּה צִמְדֵי שָׂדֶה זְרוּעִים אֵפֶר. בְּאֶמְצַע הַשָּׂדֶה הָיָה גַל</p>
</blockquote>

<blockquote>
<p>שֶל עֲצָמוֹת מַלְבִּינוֹת גָדוֹל וְגָבֹהַּ מֵעֲרֵמַת שַחַת. לֹא נִרְאָה</p>
</blockquote>

<blockquote>
<p>עוֹד דָבָר מִן הַחִימֵרָה הָאֲיֻמָּה!</p>

<p>וְכַאֲשֶר נָחַל בֶּלֶרוֹפוֹן אֶת נִצְחוֹנוֹ, הִשְתַּחֲוָה וְנָשַק אֶת פֶּגַסּוּס וְעֵינָיו זָלְגוּ דְמָעוֹת,</p>

<p>– עַתָּה נָשוּב נָא, סוּסִי הָאָהוּב – קָרָא – נָשוּב אֶל מַעְיַן פִּירֵנֵי.</p>

<p>פֶּגַסּוּס טָס בָּאֲוִיר בְּיֶתֶר מְהִירוּת מֵאֲשֶר טָס</p>
</blockquote>

<blockquote>
<p>קֹדֶם לָכֵן, וּבִזְמַן קָצָר הִגִּיעַ אֶל הַמַּעְיָן, שָׁם מָצָא אֶת</p>
</blockquote>

<blockquote>
<p>הַזָּקֵן נִשְעָן עַל מַטֵּהוּ, אֶת הָאִכָּר מַשְקֶה אֶת פָּרָתוֹ וְאֶת</p>
</blockquote>

<blockquote>
<p>הַנַּעֲרָה שוֹאֶבֶת מַיִם בְּכַדָּהּ.</p>

<p>– אֲנִי זוֹכֵר עַתָּה – אָמַר הָאִיש הַזָּקֵן – כִּי</p>
</blockquote>

<blockquote>
<p>רָאִיתִי לְפָנִים אֶת הַסּוּס בַּעַל-הַכְּנָפַיִם וַאֲנִי אָז נַעַר</p>
</blockquote>

<blockquote>
<p>קָטָן. אוּלָם בַּיָּמִים הָהֵם הָיָה יָפֶה שִבְעָתַיִם.</p>

<p>– יֵש לִי סוּס קָרוֹן אֲשֶר עֶרְכּוֹ פִּי שְלֹשָה</p>
</blockquote>

<blockquote>
<p>מִמֶּנּוּ – אָמַר הַכָּפְרִי – אִלּוּ הָיָה הַסּוּס הַזֶּה שֶלִּי,</p>
</blockquote>

<blockquote>
<p>הָיִיתִי, רֵאשִית כֹּל, מְקַצֵּץ אֶת כְּנָפָיו.</p>

<p>אוּלָם הַנַּעֲרָה הָעֲלוּבָה לֹא אָמְרָה כְּלוּם, כִּי</p>
</blockquote>

<blockquote>
<p>מַזָּלָהּ גָרַם לָהּ תָּמִיד לְפַחֵד מִפְּנֵי יוֹם רָע. וּבְכֵן נָסָה</p>
</blockquote>

<blockquote>
<p>וּבָרְחָה וְהִפִּילָה לָאָרֶץ אֶת כַּדָּהּ וְשִבְּרָה אוֹתוֹ.</p>

<p>– אַיֵּה הַיֶּלֶד הֶעָדִין – שָאַל בֶּלֶרוֹפוֹן – אֲשֶר</p>
</blockquote>

<blockquote>
<p>הָיָה לִי לְרֵעַ וְחָבֵר וְלֹא חָדַל מֵאֱמוּנָתוֹ וְלֹא עָיֵף מֵהַבִּיט</p>
</blockquote>

<blockquote>
<p>אֶל הַמַּעְיָן?</p>

<p>– הִנֵּנִי, בֶּלֶרוֹפוֹן יַקִּיר! – עָנָה הַיֶּלֶד בְּרֹךְ.</p>

<p>כִּי הַנַּעַר הַקָּטָן הָיָה יוֹשֵב יוֹם יוֹם עַל שְׂפַת</p>
</blockquote>

<blockquote>
<p>הַמַּעְיָן וְחִכָּה לְשוּב יְדִידוֹ, אַךְ בִּרְאוֹתוֹ אֶת בֶּלֶרוֹפוֹן</p>
</blockquote>

<blockquote>
<p>יוֹרֵד מִתּוֹךְ הֶעָבִים רוֹכֵב עַל הַסּוּס בַּעַל-הַכְּנָפַיִם,</p>
</blockquote>

<blockquote>
<p>נִרְתַּע לְאָחוֹר לְתוֹךְ הַשִּׂיחִים. הוּא הָיָה יֶלֶד רַךְ וְעָנֹג</p>
</blockquote>

<blockquote>
<p>וְיָרֵא הָיָה פֶּן יִרְאוּ הַזָּקֵן וְהַכָּפְרִי אֶת הַדְּמָעוֹת</p>
</blockquote>

<blockquote>
<p>הַיּוֹרְדוֹת מֵעֵינָיו.</p>

<p>– נָחַלְתָּ אֶת הַנִּצָּחוֹן – קָרָא מִתּוֹךְ שִׂמְחָה,</p>
</blockquote>

<blockquote>
<p>בְּרוּצוֹ אֶל בִּרְכָּיו שֶל בֶּלֶרוֹפוֹן, אֲשֶר יָשַב עוֹד עַל גַב</p>
</blockquote>

<blockquote>
<p>הַסּוּס – יָדַעְתִּי, כִּי לְךָ יִהְיֶה הַנִּצָּחוֹן.</p>

<p>– כֵּן, יֶלֶד חָבִיב! – עָנָה בֶּלֶרוֹפוֹן, בְּצָנְחוֹ</p>
</blockquote>

<blockquote>
<p>מֵעַל הַסּוּס הַמְעוֹפֵף – לוּלֵא אֱמוּנָתְךָ שֶעָמְדָה לִי, לֹא</p>
</blockquote>

<blockquote>
<p>הָיִיתִי מְחַכֶּה מֵעוֹלָם לְפֶגַסּוּס וְעַד עוֹלָם לֹא הָיִיתִי</p>
</blockquote>

<blockquote>
<p>מְנַצֵּחַ אֶת הַחִימֵרָה הָאֲיֻמָּה. כָּל זֶה עָשִׂיתָ אַתָּה, יְדִידִי</p>
</blockquote>

<blockquote>
<p>הַקָּטָן וְהָאָהוּב. וְעַתָּה הָבָה נָשִיב לְפֶגַסּוּס אֶת</p>
</blockquote>

<blockquote>
<p>חֵרוּתוֹ.</p>

<p>וְכָךְ הֵסִיר אֶת רֶסֶן-הַקֶּסֶם מֵעַל רֹאשוֹ שֶל סוּס-הַפֶּלֶא.</p>

<p>– בֶּן-חוֹרִין תִּהְיֶה לְעוֹלָם, פֶּגַסּוּס שֶלִּי! –</p>
</blockquote>

<blockquote>
<p>קָרָא וּצְלִיל שֶל תּוּגָה בְּקוֹלוֹ – מָהִיר אַתָּה וְחָפְשִי</p>
</blockquote>

<blockquote>
<p>תִּהְיֶה.</p>

<p>אַךְ פֶּגַסּוּס הִנִּיחַ רֹאשוֹ עַל כְּתֵפוֹ שֶל בֶּלֶרוֹפוֹן וְלֹא נִפְתָּה לִדְבָרָיו לַעֲזֹב אוֹתוֹ.</p>

<p>– טוֹב וְיָפֶה אֵפוֹא! – אָמַר בֶּלֶרוֹפוֹן, בְּלַטְּפוֹ</p>
</blockquote>

<blockquote>
<p>אֶת סוּסוֹ הַנַּעֲלֶה – עִמָּדִי תֵּשֵב כָּל הַיָּמִים כְּאַוַּת</p>
</blockquote>

<blockquote>
<p>נַפְשְךָ וְיַחְדָו נֵלֵךְ אֶל הַמֶּלֶךְ יוֹבַּטֶס לְבַשֵּׂר לוֹ, כִּי</p>
</blockquote>

<blockquote>
<p>הַחִימֵרָה נִשְמְדָה.</p>

<p>אַחֲרֵי-כֵן חִבֵּק וְנָשַק בֶּלֶרוֹפוֹן אֶת הַיֶּלֶד הֶעָדִין וּבְהַבְטִיחוֹ לוֹ לָשוּב אֵלָיו יָצָא לַדֶּרֶךְ.</p>

<p>אוּלָם בַּשָּנִים הַבָּאוֹת טָס הַיֶּלֶד הַזֶּה עַל</p>
</blockquote>

<blockquote>
<p>הַסּוּס הַקַּל בִּמְרוֹמִים גְבֹהִים יוֹתֵר מֵאֲשֶר טָס בֶּלֶרוֹפוֹן,</p>
</blockquote>

<blockquote>
<p>וְעָשָׂה מַעֲשִׂים גְדוֹלִים וּמְפֹאָרִים יוֹתֵר מִן הַנִּצָּחוֹן</p>
</blockquote>

<blockquote>
<p>שֶנָּחַל יְדִידוֹ עַל הַחִימֵרָה. כִּי הַיֶּלֶד הֶעָדִין וְהֶעָנֹג</p>
</blockquote>

<blockquote>
<p>הַזֶּה גָדַל וַיְהִי לִמְשוֹרֵר כַּבִּיר.</p>
</blockquote>

<figure>
<img src="/rails/active_storage/blobs/redirect/eyJfcmFpbHMiOnsibWVzc2FnZSI6IkJBaHBBK05kQWc9PSIsImV4cCI6bnVsbCwicHVyIjoiYmxvYl9pZCJ9fQ==--4bb3cb30cd56f87b0a502054ebb46acd88b56bfa/%D7%A6%D7%99%D7%95%D7%A8%202.png" alt="ציור 2.png" />
<figcaption>ציור 2.png</figcaption>
</figure>

<blockquote>
<br />
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/44795">https://benyehuda.org/read/44795</a></div></body></html>