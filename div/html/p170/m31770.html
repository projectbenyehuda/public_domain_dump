<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>הֲרָאִיתָ בְרֵכוֹת</title>
	<meta name="author" content="משה אבן עזרא"/>
</head>
<body>

<p>אל שלמה בן ראש</p>

<blockquote>
<br />
</blockquote>

<blockquote>
<p>הֲרָאִיתָ בְרֵכוֹת אוֹ רְהָטִים / וְעַפְעַפַּי בְתוֹכָם כַּמְּשׁוֹטִים</p>

<p>וְנִטְפֵיהֶם כְּמוֹ גַּרְגַּר בְּדֹלַח / וְהֵם לַחִים, לְזֹאת אֵינָם לְקוּטִים,</p>

<p>וְלֹא אוּכַל מְצוֹת אוֹתָם כְּאִלּוּ / בְּזָדוֹן עִנְבֵי רוֹשׁ בָּם שְׂחוּטִים.</p>

<p>זְמַנִּי שָׂם סְבִיבוֹת תַּאֲוָתִי / חֲרָבוֹת בָּרְקוּ מֵהֶם לְהָטִים,</p>

<p>וְהֵם מִתְהַפְּכִים לַרְחִיק אֲהָבַי / וּבִצְדִיָּה לְהַקְרִיבָם מְרוּטִים.</p>

<p>כְּלָלוֹת יִשְׁלְחוּ אֵלַי יְלָדָיו / יְגוֹנֵיהֶם וְאֶל כָּל עַם פְּרָטִים,</p>

<p>וְיַשְׁלִימוּ מְתֵי אָוֶן וְעָמָל / וּבִי יַעֲשׂוּ – וְאֵין חוֹמֵל – שְׁפוּטִים.</p>

<p>הֱקִימוּנִי לְמַטָּרָה וּמוֹרִים / סְגוֹר לִבִּי וְאֵין מוֹרִים וְחוֹטִאים,</p>

<p>וְצַלְעוֹתַי הֱכִינוֹתִי לְמָגֵן / לְחִצֵּיהֶם וּמֵי עֵינַי שְׁלָטִים.</p>

<p>חֲמָסִי עַל שְׂעִפַּי כִּי בְעַד דּוֹד / לְהַמְתִּיק סוֹד לְבַד תּוֹעִים וְשָׁטִים,</p>

<p>וְלֹא מָצְאוּ לְבַד חָנֵף וּמֵרָע, / וְיוֹם לָחֶם – שְׂרוּעִים אוֹ קְלוּטִים,</p>

<p>וְחַיִּים בַּעֲפַר בֶּגֶד קְבוּרִים / בְּתַכְרִיכֵי כְסִילוּתָם מְעֻטִּים,</p>

<p>יְדַמּוּ כִּי כְסוּיִים הֵם וּמִסְוֵה / תְּהִלּוֹתָם יְהַלֵּכוּ פְשׁוּטִים,</p>

<p>וְדוֹרֵשׁ מִלְּשׁוֹנוֹתָם אֱמוּנִים / כְּדוֹרֵשׁ מִנְּבִיאֵי אֵל אוֹב וְאִטִּים.</p>

<p>וְאִם שֶׁמֶשׁ אֱמֶת יִזְרַח – צְלָלָיו / מְהֵרָה לַעֲרֹב פּוֹנִים וְנוֹטִים,</p>

<p>כְּמוֹ אוֹרֵי שְׁלֹמֹה בִּי פְנֵיהֶם / נְסוּכִים בַּעֲנַן פֵּרוּד וְלוּטִים,</p>

<p>וּמִלָּיו מָשְׁכוּ גִזְרֵי לְבָבוֹת / הֲכִי סוּת הָאֱמֶת לוֹבְשִׁים וְעוֹטִים,</p>
</blockquote>

<blockquote>
<p>אֲשֶׁר מָתְקוּ [בְּלִי] לָשׁוֹן יְצַפְצֵף / בְּגַן סֵפֶר כְּמוֹ תוֹרִים וְעֵטִים.</p>
</blockquote>

<blockquote>
<p>בְּשִׁנָּיו צוּף אֱמוּנָה לַיְשָׁרִים / וּבָהֶם לַעֲגַת זֵדִים וְשֵׂטִים,</p>

<p>כְּקֹר מַיִם אֳהָבָיו לַאֲהוּבָיו / וְלִמְשַׂנְאָיו כְּעַקְרַבִּים וְשׁוֹטִים.</p>

<p>שְׁמוֹ בֶּן רֹאשׁ וְהוּא נֹפֶת וְתִירוֹשׁ / וְאִם הוּא רֹאשׁ לְרָאשֵׁי הַשְּׁבָטִים,</p>
</blockquote>

<blockquote>
<p>וְכָל יוֹצֵא לְמִלְחַמְתּוֹ בְחֶרֶב / ספר אותה(?) הוֹדֵף בְּמַטִּים.</p>
</blockquote>

<blockquote>
<p>לְךָ שָׁלוֹם, יְדִיד הָלַךְ לְדַרְכּוֹ / וְעָבַט הַנְּפָשׁוֹת בַּעֲבוֹטִים</p>

<p>וּבִלְתּוֹ נוֹתְרוּ כָל הַפְּגָרִים / בְּיַד סֶלַע תְּשׁוּקָתוֹ שְׁמוּטִים,</p>

<p>וְשָׁלוֹם עַל פְּלִיטֵי הַחֲסָדִים / – וְאַנְשֵׁי הָאֱמֶת הַיּוֹם פְּלֵיטִים –</p>

<p>וְכוֹכָבִים לְהָאִיר אֶת־סְפָרַד / לְמִצְרַיִם יְפִיצוּן אוֹר וּפוּטִים,</p>

<p>גְּבִירִים אָחֲזוּ מַדָּע וְחָכְמָה / וְצַחוֹת עוֹבְרִים אוֹתָם וְעֵטִים (?)</p>

<p>וְעַל אָמִיר בְּגַן הַשְׂכֵּל וּמוּסָר / אֲרָזִים לֹא עֲמָמוּהוּ וְשִׁטִּים,</p>

<p>אֲשֶׁר עָצְּמוּ תְהִלּוֹתָיו וְרַבּוּ / לְאֵין חֵקֶר, וְאִם שָׁנָיו מְעַטִּים,</p>

<p>מְאוֹרִים יִתְאֲבוּ סַפֵּר חֲסָדָיו / וְאִלּוּ יִהְיוּ דוֹבְרִים וּבוֹטִים.</p>

<p>יְפַלֵּט אֵל הֲמוֹנָם מִזְּמַנָּם, / הֲכִי דִינָיו לְגֵו בְּרִים שְׁפָטִים,</p>

<p>וְיַעְמִיד עַל סְלָעִים פַּעֲמֵיהֶם / וּמוּעָדִים לְבַל יִהְיוּ וּמָטִים.</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/31770">https://benyehuda.org/read/31770</a></div></body></html>