<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>לְגַן אַהַב זְמָן</title>
	<meta name="author" content="משה אבן עזרא"/>
</head>
<body>

<blockquote>
<br />
</blockquote>

<blockquote>
<p>לְגַן אַהַב זְמָן גָּדַר אֳרָחָיו / לְבַל יִמְצָא לְבָבִי בוֹ מְנוּחָיו,</p>

<p>וְסָגַר בַּעֲדוֹ דַּלְתֵי תְנוּאוֹת / לְבִלְתִּי יִפְרְחוּ צִצֵּי צְמָחָיו.</p>

<p>עֲלֵי אַף שׁוֹרֲרַי אֶדְפֹּק דְּלָתָיו / וּבִפְנֵי חוֹמְדַי אָבוֹא פְתָחָיו,</p>

<p>וּמַנְעוּלָיו בְּיַד אֹמֶר אֲשַׁבֵּר / וּבִשְׂפַת שִׁיר אֲגַדֵּעַ בְּרִיחָיו.</p>

<p>וְאִם קִמּוֹשׁ יְהִי עוֹלֶה — אֲפַתֶּה / לְבָבִי כִּי עֲצֵי בֹשֶׂם פְּרָחָיו,</p>

<p>וְאִם יֵמַר עֲסִיסוֹ לִי – אֲהַלֵּךְ / כְּמִתְרוֹנֵן בְּטוּב יֵינֵי רְקָחָיו,</p>

<p>וְאִם מִנַּחֲלֵי גָפְרִית רְסִיסָיו – / אֲכַנֶּה בַעֲדָם פִּתֵּי קְרָחָיו.</p>

<p>וְלֵב נִדַּח בְּאַהְבָתוֹ – בְּהַשְׁחוֹת / לְבָבִי אֶהְיֶה מֵשִׁיב נְדָחָיו,</p>

<p>וְכַמַּיִם לְאַט אָבוֹא בְקִרְבּוֹ / וְכַשֶּׁמֶן בְּמַצְפּוּנֵי נְתָחָיו,</p>

<p>עֲדֵי חֹשֶׁךְ אֲהַלֵּךְ אָז לְאוֹרוֹ – / וְאִם הִקְדִּיר עֲלֵי רֹאשִׁי יְרֵחָיו.</p>

<p>וְאוֹחִיל לֶאֱכֹל מִגַּן אֲהָבָיו / שְׁחִיסִים אִם יְצָאוּנִי סְפִיחָיו –</p>

<p>וְשִׁירִי יִהְיֶה צִירִי לְדוֹדִי, / הֲכִי צִיר נֶאֱמָן הַשִּׁיר לְשׁוֹלְחָיו.</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/31990">https://benyehuda.org/read/31990</a></div></body></html>