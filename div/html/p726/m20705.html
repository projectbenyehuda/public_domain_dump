<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אַדָּר עִם אַדֶּרֶת</title>
	<meta name="author" content="חיים לֶנסקי"/>
</head>
<body>

<blockquote>
<br />

<p>אַדָּר עִם אַדֶּרֶת,</p>
</blockquote>

<blockquote>
<p>אַדֶּרֶת עִם אַדָּר&#8230;</p>
</blockquote>

<blockquote>
<p>הִיא אֵינָה נִזְהֶרֶת,</p>
</blockquote>

<blockquote>
<p>הוּא אֵינוֹ נִזְהָר.</p>

<br />

<p>אָמְרוּ לָסֹל דֶּרֶךְ</p>
</blockquote>

<blockquote>
<p>אֶל עֵבֶר הַנָּהָר,</p>
</blockquote>

<blockquote>
<p>נִתְבַּקֵעַ הַקֶּרַח</p>
</blockquote>

<blockquote>
<p>כִּזְכוּכִית נִשְׁבָּר.</p>

<br />

<p>נָפְלוּ לַמַּחְתֶּרֶת –</p>
</blockquote>

<blockquote>
<p>אָבַד אַדָּר, אָבַד!</p>
</blockquote>

<blockquote>
<p>רַק הָאַדֶּרֶת</p>
</blockquote>

<blockquote>
<p>הֶעֱלוּ בִּלְבָד.</p>

<br />

<p>טְפָחוּהָ, טִלְטְלוּהָ</p>
</blockquote>

<blockquote>
<p>לֹא שָׁב רוּחָהּ, לֹא שָׁב!</p>
</blockquote>

<blockquote>
<p>סְחָטוּהָ, יִבְּשׁוּהָ –</p>
</blockquote>

<blockquote>
<p>לַשָּׁוְא! לַשָּׁוְא! לַשָּׁוְא!</p>

<br />

<p>צַדֶּקֶת שֶׁבְּאַדֶּרֶת –</p>
</blockquote>

<blockquote>
<p>בְּלִי פְּגָם, בְּלִי רְבָב, בְּלִי טְלָאי.</p>
</blockquote>

<blockquote>
<p>נַסְפִּיד אֶת הַנִּפְטֶרֶת:</p>
</blockquote>

<blockquote>
<p>וַי! וַי! וָי!</p>

<br />

<p>נָכִין אֲרוֹן־אֹרֶן</p>
</blockquote>

<blockquote>
<p>בּוֹ עַד הַסְּתָו תָּלִין.</p>
</blockquote>

<blockquote>
<p>נִזְרוֹק מְלֹא הַחֹפֶן</p>
</blockquote>

<blockquote>
<p>עָלֶיהָ נַפְטָלִין.</p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/20705">https://benyehuda.org/read/20705</a></div></body></html>