<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>לך לךָ , צור חוצבנו</title>
	<meta name="author" content="צבי הירש מסליאנסקי"/>
</head>
<body>

<p>&quot;שמעו אלי רודפי צדק מבקשי ה', הביטו אל צור חצבתם ואל</p>

<p>מקבת בור נקרתם, הביטו אל אברהם אביכם&quot;. (ישעיה נ&quot;א)</p>

<p>חולה הוא עם ישראל; אולם מחלתו לא מורשת אבותיו היא.</p>

<p>*</p>

<p>הרופא האמן ידרוש ויחקור תמיד מפי החולה על אדות הוריו אם בריאים היו.</p>

<p>*</p>

<p>שתי מחלות שמות שמות בנו: <strong>אהבת הבצע ופירוד הלבבות</strong>. האם ירשנו אותן מאבותינו? הבה נביט אל צור חוצבנו.</p>

<p>*</p>

<p>על אדות הראשונה הננו שומעים בפרשת השבוע את שבועת אבינו למלך סדום לאמר:</p>

<p>&quot;הרימותי ידי לאל עליון קונה שמים וארץ,</p>

<p>אם אקח מחוט ועד שרוך נעל&quot;.</p>

<p>*</p>

<p>על אדות השניה הננו רואים את הליכות אברהם עם לוט בן אחיו
– <strong>אברהם ולוט!</strong> נזיר ושכור; ממציא אחדות הבורא, ומחלל כבוד
בנותיו.</p>

<p>*</p>

<p>&#8220;הפרד נא מעלי, אם השמאל ואימינה, ואם הימין ואשמאילה&#8221; –
התחנן אבינו לפני בן אחיו – כי &#8220;הכנעני והפּריזי אז יושב בארץ&#8221;, <strong>&#8220;חלול
השם&#8221;,</strong> &#8220;למה יאמרו הגוים&#8221;. אחרית הסכסוך היתה, כי לוט בחר לו את ככר הירדן
המלא משקה אברהם ישב בארץ כנען.</p>

<p>&quot;ויבא הפּליט ויגד לאברהם העברי והוא שוכן באלוני ממרא</p>

<p>האמורי אחי אשכול ואחי ענר והם בעלי ברית אברם&quot;.</p>

<p>*</p>

<p>&quot;אבינו היה בטוח, כי עדיו לא תגיע הרעה, כמונו החוסים כעת פּה תחת דגל הכוכבים והפּסים, ובכל זאת –</p>

<p>&#8220;וישמע אברהם, כי נשבה <strong>אחיו</strong>, וירק את חניכיו!&#8221;</p>

<p>פה יכונה לוט בשם &#8220;אח&#8221; ולא בן אח&quot;, יען כי בעת צרה, כל בני עם אחד אחים המה, מבלי שים לב להתחלקות הדעות והמדות.</p>

<p>*</p>

<p>הנביאים הם גאון לאומנו, ואבינו הראשון הוא גם החוזה
הראשון: את הנבואה הראשונה הננו קוראים היום בפּרשת השבוע, אשר היה דבר ה'
אל אברם <strong>במחזה</strong>.</p>

<p>*</p>

<p>ובמחזה הראשון נחזה את גורל האומה זה ארבעת אלפים שנה: אבי
האומה החל לנדוד בארצות החיים, ובראשית נדודיו הראו שונאיו ומנדיו אותות
אהבה לאשתו, סמל לגורל בנות אברהם עד היום; את הבנים ישליכו היאורה – או
החוצה – ואת הבנות יחיון&#8230;</p>

<p>*</p>

<p>הננו מרגישים את קדושת חיי המשפחה במלים האלה: &#8220;ד&#8221; אלהים
מה תתן לי ואנכי הולך ערירי!&quot; ואחרי ראותו במחזה את חיי צאצאיו הנעים
והנדים קרא בקול מר:</p>

<p><strong>&quot;הן לי לא נתת זרע!</strong></p>

<p>אחר אשר יתגוררו בארצות לא להם לא יוכלו להיות <strong>בני ברוח</strong>.</p>

<p>*</p>

<p>&#8220;ויוצא אותו <strong>החוצה</strong> – מכל העמים, ויאמר הבט־נא
<strong>השמימה</strong> וספור את הכוכבים, אם תוכל לספור אותם – בהיותם פּזורים בלי סדר
ומשטר – ויאמר לו: זה גורל בניך להיות <strong>מורמים מהארץ</strong> ופזורים ככוכבים
בשמים. וזה הוא סוד קיומם, אשר לא יגורו בארץ אחת, לבלי יטמעו ויתבוללו
בתוך האזרחים, והאמין בה&#8216;, וחשבה אברהם לו – לה&#8217; – צדקה, שעשה הקב&#8221;ה לישראל
שפּזרם בין האומות ויביטו רק <strong>השמימה</strong>, כי אין להם כל <strong>חלק
בארץ</strong>.</p>

<p>*</p>

<p>אחרי הן הבטיחהו לתת לזרעו את הארץ ויראה במחזה את <strong>העגלה
המשלשת</strong>, העז המשלשת, האיל המשלש – הממשלות הנוצריות – ויבתר אותם בתוך –
על ידי ספרי הקדש בתר לוטהער את הדת הנוצרית&#8230;</p>

<p>*</p>

<p>אברהם ראה במחזה את כל התועבות והשערוריות בימי הבינים –
בבא השמש – והנה אימה וחשיכה גדולה נופלת עליו מתעתועי האינקוויזיציאן
האיומה. ומה נוראה היא &#8220;הברית בין הבתרים&#8221; אשר כרת אתו ה' בין <strong>בתרי הבשר
של ההרוגים הקדושים</strong>, מן ירושלים עד פּרוסקורוב, ומנבוכדנצר הבבלי עד
ניקולאי הרוסי.</p>

<p>השיחה בין מלך סדום ובין אברהם מצלצלת באזנינו בכל תקופות דברי ימינו מעת היותנו לגוי עד היום הזה.</p>

<p>סנחריב האשורי, אנטיכוס הסורי, פרדינאנד הספרדי ואלכסנדר הרוסי הציעו לנו את הצעת המלך הסדומי:</p>

<p>&#8220;<strong>תן לי הנפש והרכוש קח לך</strong>&#8221;.</p>

<p>ואנחנו משיבים תמיד את תשובת אבינו הראשון:</p>

<p>&#8220;<strong>הרימותי ידי לאל עליון קונה שמים וארץ, אם אקח מחוט ועד שרוך נעל, ולא תאמר אני העשרתי את אברם</strong>&#8221;.</p>

<p>בכל התקופות, בכל הארצות הנחנו את <strong>רכושנו</strong> והצלנו את <strong>נפשותינו</strong>.</p>

<p>*</p>

<p>בפגישת אברהם ומלך סדום, כן פגישת יעקב ועשו; סנחריב
וחזקיהו, נבוכדנצר וצדקיהו, אנטיכוס ומתתיהו, אספסינוס ובן זכאי, בכל
הפגישות שמענו תמיד קול קורא:</p>

<p>&#8220;<strong>תן לי הנפש</strong> !&#8221;</p>

<p>וקול ישראל עונה:</p>

<p>&#8220;<strong>הרימותי ידי לאל עליון!</strong>&#8221;</p>

<p>*</p>

<p><strong>מתי יהיה הקץ לנדודים?</strong> – שאל הרב והחוזה הראשון.</p>

<p>&#8220;<strong>לזרעך אתן את הארץ הזאת</strong>&#8221; – השיבהו ה'.</p>

<p>&quot;אמר רבי לוי: בשעה שהיה אברהם אבינו מהלך בארם נהרים</p>

<p>ובארם נחור, ראה אותם אוכלים שותים ופוחזים, אמר הלואי</p>

<p>שלא יהי חלקי בארץ הזאת, כיון שהגיע לסולמה של צור,</p>

<p>ראה אותם עסוקים בניכוש ובעידור, אמר הלואי יהי חלקי</p>

<p>בארץ הזאת. אמר לו: לזרעך אתן את הארץ הזאת&quot;.</p>

<p>(בראשית רבה פ' ל&quot;ט)</p>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/32174">https://benyehuda.org/read/32174</a></div></body></html>