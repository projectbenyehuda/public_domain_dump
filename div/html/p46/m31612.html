<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>הַזְּאֵב וְהָאֲנָפָה</title>
	<meta name="author" content="יהודה ליב גורדון"/>
</head>
<body>

<blockquote>
<p>אֶל מִרְבַּץ הַצֹּאן בַּאֲפֵלוֹת הַלַּיִל</p>

<p>הִתְגַּנֵּב הַזְּאֵב וַיַּחֲטֹף לוֹ אַיִל;</p>

<p>וַיְהִי חָשׁ לֶאֱכוֹל וַיְמַהֵר מַעֲשֵׂהוּ</p>

<p>לְכַלּוֹת כֵּרָתוֹ טֶרֶם</p>

<p>יָבֹאוּ הָרֹעִים הַכֹּתוֹ חֵרֶם,</p>

<p>וּבְמַהֲרוֹ נִתְקַע בַּלֹּעַ לוֹ גֶּרֶם</p>

<p>וַיֵּחָנֵק וַתִּקְצַר לָמוּת נַפְשֵׁהוּ.</p>

<p>וַיַּפֶן כֹּה וָכֹה וַיַּרְא הָאֲנָפָה</p>

<p>— גִּדְלַת הָאֲפָּיִם — בִּיעָף מֻעָפָה,</p>

<p>וַיִּרְזֹם לָהּ וַתַּעֲמֹד וַתִּקְרַב אֵלֵיהוּ</p>

<p>וַתִּתְקַע אַפָּהּ בִּגְרוֹנוֹ תָּקֹעַ</p>

<p>וַתּוֹצֵא הָעֶצֶם מִתּוֹךְ הַלֹּעַ</p>

<p>וַתָּאֹרְנָה עֵינָיו וַתִּרְפָּאֶנּוּ;</p>

<p>אָז שָׂכָר לַעֲמָלָהּ בִּקְּשָׁה מִמֶּנּוּ.</p>

<p>הוֹי — קָרָא הַמֻּצָּל — גַּם בּוֹשׁ לֹא תֵבוֹשִׁי!</p>

<p>הַעוֹד לִפְעֻלָּתֵךְ שָׂכָר תִּדְרשִׁי?</p>

<p>הַאֵין דַּי לָךְ כִּי הוֹצֵאת רֹאשֵׁכִי</p>

<p>שָׁלֵם מִמַּלְתְּעוֹת הַזְּאֵב וּגְרוֹנוֹ</p>

<p>כִּי עוֹד תֹּאמְרִי הִתְעַשֵּׁר מֵהוֹנוֹ?</p>

<p>מַהֲרִי עִזְבִינִי וּלְשָׁלוֹם לָךְ לֵכִי</p>

<p>וּלְשָׁלָל הִנְנִי נוֹתֵן לָךְ נַפְשֵׁכִי,</p>

<p>אַךְ הִשָּׁמְרִי לָךְ פֶּן תַּזְכִּירִי זֶכֶר</p>

<p>כִּי תַשִּׁי כַּזְּאֵב שִׁלּוּמִים וָשֶׂכֶר.</p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/31612">https://benyehuda.org/read/31612</a></div></body></html>