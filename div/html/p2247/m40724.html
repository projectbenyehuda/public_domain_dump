<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>נֶפֶשׁ יְקָרָה אֶת־יְיָ הַלֲלִי (תחנה)</title>
	<meta name="author" content="דניאל בן יחיאל ממונטלצינו"/>
</head>
<body>

<p>[מִמוֹנְטַלְצִ֗ינוֹ (Montalcino) בפלך טוֹסְקָנָה, חי לערך 1300]</p>

<blockquote>
<br />
</blockquote>

<p><strong>תְּחִנָּה</strong></p>

<br />

<blockquote>
<p>– – ͝ – – – ͝ – – – ͝ –</p>
</blockquote>

<blockquote>
<p>נֶפֶשׁ יְקָרָה אֶת־יְיָ הַלֲלִי / הִשָּׁעֲנִי אֵלָיו וְלוֹ הִתְחוֹלֲלִי</p>

<p>אֵלָיו שְׂאִי לִבֵּךְ בְּכַפַּיִךְ וְאֶת־ / הוֹד שֵׁם כְּבוֹדוֹ הַמְּהֻלָּל גַדְּלִי</p>

<p>מַה־תֶּחֱשִׁי עוּרִי זְמִירוֹת זַמְּרִי / לָאֵל אֲשֶׁר תָּמִיד בְּחַסְדוֹ גוֹֽמְלֵי</p>

<p>דִּרְשִׁי אֱלהַיִךְ בְּכָל־לִבֵּךְ וְגַם / עֹצֶם גְּבוּרוֹת נִפְלְאוֹתָיו מַלְּלִי</p>

<p>נֹעַם דְבָרָיו עַל־לְבָבֵךְ יִֽהְיוּ / שִׁמְעִי קְחִי עֵצָה וּמוּסָר קַבְּלִי</p>

<p>יִהְיוּ לְטֹטָפוֹת עֲלֵי מִצְחֵךְ וְעַל־ / לִבֵּךְ כְּמוֹ חוֹתָם וְגַם כֶּתֶם חֲלִי</p>

<p>אֹרַח נְתִיבָתֵךְ בְּחָכְמָה יַשְּׁרִי / פַּנִּי מְסִלָּתֵךְ וְאוֹתָהּ סַקְּלִי</p>

<p>לִבֵּךְ בְּבֹרִית הַתְּבוּנָה כַּבְּסִי / נַפְשֵׁךְ בְּיַרְדֵּן הַתְּעוּדָה תִּטְבְּלִי</p>

<p>בִּגְדֵי לְבוּשֵׁךְ מַחֲלָצוֹת יִֽהְיוּ / תַּעְדִּי בְּיִרְאַת אַל לְאַט תִּתְנַהֲלִי</p>

<p>רִפְאוּת לְשָׁדֵּךְ הִיא וְגַם שִׁקּוּי תְּהִי / אֶל־כָּל־עֲצָמַיִךְ לְרַפֵּא כָל־חֳלִי</p>

<p>יָשִׂישׂ לְבַב שִׂכְלֵךְ בְּהַשְׂכִּילֵךְ וְיָ־ / דֹעַ אֱלהַיִךְ בְּזֹאת תִּתְהַלֲּלִי</p>

<p>חֶלְקִי יְיָ תֹּאמְרִי נַפְשִׁי וְגַם / הִתְחַנְּנִי אֵלָיו לְחַסְדּוֹ יַחֲלִי</p>

<p>יִנְעַם לְחִכֵּךְ צוּף אֲמָרָיו נִמְלְצוּ / בָּם תִּגְאֲלִי נַפְשֵׁךְ וּמִשַּׁחַת בְּלִי</p>

<p>אַל־תַּחְמְסִי נַפְשֵׁךְ וְאַל־נָא תִּשְׁלֲלִי / אַל־נָא בְּטֻמְאַת הַזְּמָן תִּתְגָּעֲלִי</p>

<p>לִבְשִׁי אֱפוֹד חָכְמָה וְעַל־מִצְחֵךְ תְּנִי / צִיץ הוֹד וְעָלַיִךְ יְחִידָה תַּחְמְלִי</p>

<p>חוּסִי עֲלֵי נַפְשֵׁךְ וְגוּפֵךְ פֶּן בְּיוֹם / אֶחָד יְחִידָה גַּם שְׁנֵיהֶם תִּשְׁכְּלִי</p>

<p>זִכְרִי שְׁלשֶׁת הַזְּמַנִּים, יַשְּׁרִי / לִבֵּךְ אֱלֵי צוּרֵךְ וְאַל תִּתְרַשְּׁלִי</p>

<p>קוּמִי וְהָכִינִי קְחִי צֵדָה לְיוֹם / בֹּא עֵת פְּרִידָתֵךְ לְדַרְכֵּךְ תֵּֽזְלִי</p>

<p>הִתְעוֹרֲרִי נָא מַהֲרִי טֶרֶם אֲשֶׁר / בִּיוֵן מְצוּלוֹת טִיט זְמַנֵּךְ תִּצְלֲלִי</p>

<p>בִּינִי לְאַחְרִיתְךָ בְּטֶרֶם בֹּא יְמֵי / עֵת קֵץ פְּקֻדָּתֵךְ וְאַל תִּתְעַצְּלִי</p>

<p>שִׂימִי אֱלֵי שִׂכְלֵךְ תְּשׁוּקָתֵךְ וְעַל־ / יִצְרֵךְ יְחִידָתִי בְּחָכְמָה תִמְשְׁלִי</p>

<p>אִם תִּשְׁמְעִי מוּסָר וְתַקְשִׁיבִי לְקוֹל /&#8230;&#8230;&#8230;&#8230;..</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/40724">https://benyehuda.org/read/40724</a></div></body></html>