<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אופן</title>
	<meta name="author" content="אלעזר בירבי קליר"/>
</head>
<body>

<blockquote>
<br />
</blockquote>

<p><strong>ט1</strong></p>

<blockquote>
<p>וְחַיּוֹת הַקֹּדֶשׁ אֲשֶׁר בַּשָּׁמַיִם / בְּרוּאוֹת הֵם עַד לֹא אֶרֶץ</p>

<p>גִּיוְיוֹתָם אֵשׁ מִתְלַקַּחַת בַּשָּׁמַיִם / דְּמוּת מְכֻוָּנוֹת לְכַנְפוֹת הָאָרֶץ</p>

<p>הַדָּר מֵעַל יְמִינוֹ טִפְּחָה שָׁמַיִם / וּמִתַּחַת יָדוֹ יָסְדָה אָרֶץ</p>

<p>זִיו מוֹשַׁב יְקָרוֹ בַּשָּׁמַיִם / חוֹנֶה הָיָה מִתְּחִלָּה בָּאָרֶץ</p>

<p>טָס וַיֵּדֵא הֱיוֹת בַּשָּׁמַיִם / יְצוּרִים עֵת יָצַר בָּאָרֶץ</p>

<p>כְּבָא יוֹם זֶה שָׂמְחוּ שָׁמַיִם / לָתֵת תּוֹרָה לְגוֹי אֶחָד בָּאָרֶץ</p>

<p>מִיָּד הִכְרִיז בְּצִבְאוֹת שָׁמַיִם / נָם לְהוֹדִיעַ גְּבוּרוֹת בָּאָרֶץ</p>

<p>שִׂיחַ הֱשִׁיבוּהוּ רוּם עַל שָׁמַיִם / עֻזְּךָ אֵיךְ תּוּכַל לְהָכִיל הָאָרֶץ</p>

<p>פַּרְשֵׁז עָנָן מְרוֹמֵי שָׁמַיִם / צָר וְהֵכִין עַל פְּנֵי כָל הָאָרֶץ</p>

<p>קוֹל הַדִּבֵּר הִשְׁמִיעַ מִשָּׁמַיִם / רָעֲדוּ וְחָלוּ יְסוֹדֵי הָאָרֶץ</p>

<p>שַׁדַּי הַנּוֹטֶה כַדּוֹק שָׁמַיִם / תִּנָּה לְעַמּוֹ אֲרֻכָּה מֵאֶרֶץ</p>

<p>הֱעִידָם בַּשָּׁמַיִם הַאֲזִינוּ הַשָּׁמַיִם / וְהִסְהִידָם בָּאָרֶץ וְתִשְׁמַע הָאָרֶץ</p>

<p>כִּי אֲנִי הוּא בַּשָּׁמַיִם / וּמַבִּיט בָּאָרֶץ</p>

<p>בָּרוּךְ בַּשָּׁמַיִם / וּמְבוֹרָךְ בָּאָרֶץ</p>

<br />
</blockquote>

<p>בקול רעש גדול משמיע לעומת שרפים לעומתם…</p>

<blockquote>
<br />
</blockquote>

<p><strong>ט2</strong></p>

<blockquote>
<p>תַּרְשִׁישֵׁי שַׁחַק חֲצוּבִים מֵאֵשׁ / שְׁאוֹנָם מוֹצִיא זֵיעוֹת כַּמַּיִם</p>

<p>רְאִיַּת פְּנֵיהֶם כְּלַפִּידֵי אֵשׁ / קוֹל דִּבְרֵיהֶם כְּקוֹל מַיִם</p>

<p>צְפוֹת אֵין בָּם בְּכֻלּוֹ אֵשׁ / פֶּן יִשְׂרְפוּ כַּעֲצֵי מַיִם</p>

<p>עֲבוּר כִּי יֵשׁ אֵשׁ שׂוֹרֶפֶת אֵשׁ / סְבוּבָה עֲרָפֶל וַעֲנַן מַיִם</p>

<p>נָאוֹר בְּעֵת יָרַד לְסִינַי בָּאֵשׁ / מֻקָּף הָיָה שֶׁבַע עַנְנֵי מַיִם</p>
</blockquote>

<blockquote>
<p>לְבוּשֵׁי גֵאוּת וְעוֹז […אֵ]שׁ / כָּתַב בְּאֶצְבְּעוֹתָיו מְשׁוּלַת מַיִם</p>
</blockquote>

<blockquote>
<p>יְרִיעָה לְבָנָה חָתַךְ מִן הָאֵשׁ / טִפִּים שְׁחוֹרוֹת הִמְשִׁיךְ כַּמַּיִם</p>

<p>חָרַת וְנָתַן מִימִינוֹ דָּת אֵשׁ / זֹאת הַתּוֹרָה לְמָשׁוּי מִמַּיִם</p>
</blockquote>

<blockquote>
<p>וְזִיק יָצָא כְּבִרְקֵי אֵשׁ / הוֹלֵךְ ו[…]יל עַל נַחֲלַת מַיִם</p>
</blockquote>

<blockquote>
<p>דִּבֵּר כְּשָׁמְעוֹ נִלְהֲטוּ בָאֵשׁ / גֶּשֶׁם נְדָבוֹת הוּנַף עֲלֵיהֶם כַּמַּיִם</p>

<p>בְּאַהַב קִבְּלוּ דְבָרוֹ בֵּית אֵשׁ / אַף אִם יָבוֹאוּ בָּאֵשׁ וּבַמַּיִם</p>

<p>לֹא שָׁכְחוּ שְׁמוֹ בְּלַהַב אֵשׁ / בְּכִבְשַׁן אֵשׁ וּבְבוֹר מַיִם</p>

<p>כִּי עַזָּה כַמָּוֶת אַהֲבָה רְשָׁפֶיהָ רִשְׁפֵי אֵשׁ / וְלֹא יוּכְלוּ לְכַבּוֹתָהּ מַיִם</p>

<p>וּמְיַחֲדִין בְּנֶשֶׁף וָשַׁחַר בְּכָל יוֹם פַּעֲמַיִם</p>

<br />
</blockquote>

<p><strong>ט3</strong></p>

<blockquote>
<p>אֶחָד יִחַדְנוּ לִשְׁמוֹ בְסִינַי / בְּרוֹב עוֹז נִהֲלָנוּ לְצִיּוֹן</p>

<p>גַּם יֶתֶר מֵחֶמְדַּת סִינַי / דָּרַשׁ וְאָהַב אֶת הַר צִיּוֹן</p>

<p>הֲלֹא לְשָׁעָה הָיָה קִדּוּשׁ סִינַי / וּקְדֻשַּׁת עֲדֵי עַד הָקְדְּשָׁה צִיּוֹן</p>
</blockquote>

<blockquote>
<p>זמ[…] וְהָיָה מִתְהַלֵּךְ בְּאֹהֶל סִינַי / חֲנוֹתִי לְבֵיתִי מִצָּבָה בְּצִיּוֹן</p>
</blockquote>

<blockquote>
<p>טְכוּסִים בְּמַחַן נִהֲגָנוּ בְסִינַי / יָשַׁבְנוּ כְּכַלָּה בְּחֻפָּתָהּ בְּצִיּוֹן</p>

<p>כְּנָטַשְׁנוּ דָת צֻוֵּינוּ בְסִינַי / לְמַעֲנֵנוּ נָטַשׁ וְעָזַב צִיּוֹן</p>

<p>מוֹרְדִים אֲשֶׁר בָּאוּ וְנִלְחֲמוּ בְסִינַי / נָמוּ עָרוּ עָרוּ עַד הַיְסוֹד בְּצִיּוֹן</p>

<p>סֶלָה עַד תִּפָּתַח תִּקְוָה מִסִּינַי / עֲלוֹת מוֹשִׁיעִים מִשָּׁם לְצִיּוֹן</p>

<p>פָּרָשׁוֹת סְתָם שֶׁנֶּאֶמְרוּ בְסִינַי / צוּר תְפָרֵשׁ לָנוּ בְּצִיּוֹן</p>

<p>קוֹל פֶּה אֶל פֶּה הִשְׁמַעְתָּנוּ בְסִינַי / רְאוֹת עַיִן בְּעַיִן נֶחֱזֶה בְצִיּוֹן</p>

<p>שִׁבְעָה מִינֵי אֵשׁ הָיוּ בְסִינַי / תַּקִּיף כֵּן יִהְיֶה חוֹמַת אֵשׁ לְצִיּוֹן</p>

<p>וּכְהִשְׁמַעְתָּנוּ בְסִינַי / כֵּן תַּשְׁמִיעֵנוּ בְצִיּוֹן</p>
</blockquote>

<blockquote>
<p>להיות לכם לאלהים</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/40962">https://benyehuda.org/read/40962</a></div></body></html>