<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[סדר עולם]</title>
	<meta name="author" content="אלעזר בירבי קליר"/>
</head>
<body>

<blockquote>
<br />
</blockquote>

<p>ובכן יי קנני ראשית דרכו</p>

<blockquote>
<br />
</blockquote>

<blockquote>
<p>אַָגְמֵי קָרִים עַד לֹא הוּרָקוּ</p>

<p>אוֹצְרוֹת שֶׁלֶג עַד לֹא הִבְרִיקוּ</p>

<p>אָז מִזֵּיעַת כִּפָּה זָרִים עַד לֹא נִתְרָקוּ</p>

<p>אֲחִיַּת רִבּוּעַ עַד לֹא נִבְרָקוּ</p>

<p>אֶמֶשׁ שׁוֹאָה וּמְשׁוֹאָה עַד לֹא הֶעֱרִיקוּ</p>

<p>אֶרֶץ עֵיפָתָה עַד לֹא הִבְהִיקוּ</p>

<p>אֶרְאֶלֵּי אוֹפַן עַד לֹא נִבְצָקוּ</p>

<p>אֲפוּדֵי זֶרֶת עַד לֹא נִצָּקוּ</p>

<p>אִלּוּף חֲכָמִים עַד לֹא דֻקְדָּקוּ</p>

<p>אֲחֻזַּת עֹשֶׁר וּנְכָסִים עַד לֹא נֶעְתָּקוּ</p>

<p>אֲמָרוֹת טְהוֹרוֹת יוֹם יוֹם שִׂחֲקוּ</p>

<p>אֲצוּלַת אֲמָנָה בְּשִׁבְעִים לְהַנְחֵל</p>

<p>אֲחוּזַת פִּיפִיּוֹת מִיָּמִין לְהַבְחֵן</p>

<p>אָרְכָּהּ אַרְבַּע גְּבוּלוֹת לְהַנְחֵל</p>

<p>איסוס חִשּׂוּךְ צְפוּנָה לְהָחֵן</p>

<p>אֶתְנַן מִסְּחַר לְהַפְרִישׁ בָּהּ כָּל שׁוֹאֵף וְגוֹחֵן</p>

<p>אֲשֶׁר בָּהּ עָלוּ זָכָר וּנְקוּבָיו לְהִטָּחֵן</p>

<p>אֱמוּנָה אַלְפַּיִם מֵרוּם לְהַשְׁחֵל</p>

<p>אַחַר תְּשַׁע מֵאוֹת וְשִׁבְעִים וְאַרְבָּעָה פִּקּוּד לְהַתְחֵל</p>

<p>אַרְבָּעִים וּשְׁמֹנֶה וּמָאתַיִם עֲשֵׂה וּמְצָא חֵן</p>

<p>אַיֶּלֶת אֲהָבִים וְיַעֲלַת חֵן</p>

<br />
</blockquote>

<blockquote>
<p>יוֹשֵׁב הָיָה וּמְחַשֵּׁב</p>

<p>חָכְמָה וְדֵעָה לְיַשֵּׁב</p>

<p>יְצוּרִים לִבְרֹאת וְעוֹלָם יַשֵּׁב</p>

<br />
</blockquote>

<blockquote>
<p>בְּהַרְרֵי קַדְמוֹנִים בָּט מִשַּׁחֲקוֹ</p>

<p>בְּשִׁלּוּשׁ רָאשֵׁי שׁוֹר תְּהוֹם בְּהַעֲמִיקוֹ</p>

<p>בּוֹכִים מִקֶּרֶת לְתַחַת בְּהַצִּיקוֹ</p>

<p>בְּפָנִים שֹׂחֲקוֹת אַגָּדוֹ בַּהֲפִיקוֹ</p>

<p>בְּתִשְׁעִים וּשְׁמוֹנֶה פָנִים כְּלָל וּפְרָט בְּהַמְתִּיקוֹ</p>

<p>בְּחֶלֶשׁ שְׁמוֹנִים מִצְּרוּפָה בְנַתְּקוֹ</p>

<p>בֵּין טָמֵא לְטָהוֹר בְּאַזְהָרוֹת בְּהַתְנִיקוֹ</p>

<p>בְּהֶגְיוֹן צֶמֶר וּפִשְׁתִּים רִיב בְּשַׁתְּקוֹ</p>

<p>בְּחֻקּוֹ חוּג קִדַּמְתִּי לְשַׂחֲקוֹ</p>

<p>בְּשׂוּמוֹ לַיָּם חֻקּוֹ</p>

<br />
</blockquote>

<blockquote>
<p>יוֹשֵׁב הָיָה וּמְחַשֵּׁב</p>

<p>חָכְמָה וְדֵעָה לְיַשֵּׁב</p>

<p>יְצוּרִים לִבְרֹאת וְעוֹלָם יַשֵּׁב</p>

<br />
</blockquote>

<blockquote>
<p>גָּזַר וְעָרַךְ מֵחַדְרֵי עֲלִיָּה</p>

<p>גָּד דִּקְדּוּקֵי טַעְמֵי הוֹרָיָה</p>

<p>גֹּדֶל תִּפְאַרְתָּךְ בְּפִי כֹל ענייה</p>

<p>גִּיל תָּגִיל בָּהּ מֵרֹאשׁ צְפוּיָה</p>

<p>גְּלוּיָה וַחֲבוּיָה אַלְפַּיִם קְנוּיָה</p>

<p>גְּאוֹן תְּהִלָּתִי עַד אָנָה שְׁאוּיָה</p>

<p>גָּד לִי מַה יִּתְרוֹן וְאֵין צָבָא בִצְבִיָּה</p>

<p>גַּם בַּעֲבוּרָה בָּעוֹלָם מְרִיָּה</p>

<p>גַּדַּע פָּקֵי פְלִילִיָּה</p>

<p>גְּדוֹל הָעֵצָה וְרַב הָעֲלִילִיָּה</p>

<br />
</blockquote>

<blockquote>
<p>יוֹשֵׁב הָיָה וּמְחַשֵּׁב</p>

<p>חָכְמָה וְדֵעָה לְיַשֵּׁב</p>

<p>יְצוּרִים לִבְרֹאת וְעוֹלָם יַשֵּׁב</p>

<br />
</blockquote>

<blockquote>
<p>דַּהֲרַת אֲבָנַיִךְ וַעֲתִידוֹתָם</p>

<p>דּוֹרֵי חֲמֵשׁ מֵאוֹת וְתוֹלְדוֹתָם</p>

<p>דְּרִישַׁת קַל וָחֹמֶר וְגִידָתָם</p>

<p>דִּגּוּל תּוֹרוֹתַיִךְ וְעֵידוֹתָם</p>

<p>דִּבְרֵי נִגּוּנַיִךְ וַאֲגֻדָּתָם</p>

<p>דִּמְיוֹן יְצוּרִים וּפְקֻדָּתָם</p>

<p>דְּבַשׁ וְחָלָב יָמִיצוּ עֲדָתָם</p>

<p>דַּכָּא וְשָׁפָל אֱחוֹז בְּמִדָּתָם</p>

<p>דְפוֹק אַרְבַּע מִדּוֹת בִּלְמִידָתָם</p>

<p>דִּבְרֵי חֲכָמִים וְחִידוֹתָם</p>

<br />
</blockquote>

<blockquote>
<p>יוֹשֵׁב הָיָה וּמְחַשֵּׁב</p>

<p>חָכְמָה וְדֵעָה לְיַשֵּׁב</p>

<p>יְצוּרִים לִבְרֹאת וְעוֹלָם יַשֵּׁב</p>

<br />
</blockquote>

<blockquote>
<p>הַזֹּאת כְּבֻדָּה בַחֶדֶר עַד אָנָה נְהוּגָה</p>

<p>הִיא לִפְנַי לִפְנִים כְּנוּסָה בְּלִי תוּגָה</p>

<p>הֵן כַּעֲרֻמָּה מִבְּלִי לְבוּשׁ צָגָה</p>

<p>הֲלֹא לָהּ סִבַּרְתִּי בְּלִי תַעְגִּין וּתְפוּגָה</p>

<p>הֱיוֹתָהּ צְפוּנָה תוּשִׁיָּה לְמוֹגְגָה</p>

<p>הַמְתִּיק טַעַם לְפֶה לְהַנְשִׁיק עֲרִיגָה</p>

<p>הַמְשֻׁלֶּשֶׁת בְּמִצְוַת חֲגִיגָה</p>

<p>הַבְטָחַת בְּעָלֶיהָ מַסִּיגָה</p>

<p>הִיא יָפָה מַעֲתֶקֶת מִדְּאָגָה</p>
</blockquote>

<blockquote>
<p>הוֹגֶיהָ בניסיון שיי עוגה</p>
</blockquote>

<blockquote>
<p>הַנָּוָה וְהַמְעֻנָּגָה</p>

<br />
</blockquote>

<blockquote>
<p>יוֹשֵׁב הָיָה וּמְחַשֵּׁב</p>

<p>חָכְמָה וְדֵעָה לְיַשֵּׁב</p>

<p>יְצוּרִים לִבְרֹאת וְעוֹלָם יַשֵּׁב</p>

<br />
</blockquote>

<blockquote>
<p>וְאִזּוּן וְחִקּוּר אלפים מִתְיַשְּׁבִים</p>

<p>וּבִשְׁתֵּי סַנְהֶדְרָיוֹת מְאַלְּפֶיהָ יוֹשְׁבִים</p>

<p>וּבְעֶשְׂרִים וּשְׁלֹשָׁה בַּקְּטַנָּה יוֹשְׁבִים</p>

<p>וְשִׁבְעִים וְאֶחָד בַּגְּדוֹלָה מִתְחַשְּׁבִים</p>

<p>וּבִשְׁתֵּים עֶשְׂרֵה מִדּוֹת מִשְׁתּוֹבְבִים</p>

<p>וּבִכְרֵיתִי וּפְלֵיתִי מִסְתּוֹבְבִים</p>

<p>וּבְשַׁעַר הַתָּוֶךְ לְחַתֵּךְ הֲלָכָה מִתְנוֹבְבִים</p>

<p>וְקִימָתָהּ וַעֲלִיָּתָהּ נוֹחֲלֶיהָ מְצֻוִּים</p>

<p>וְעָנְתָה אַיֶּלֶת לִסְבוּב שְׁבִיבִים</p>

<p>וְכָל דָּאיְרֵי אַרְעָא כְּלָא חֲשִׁיבִין</p>

<br />
</blockquote>

<blockquote>
<p>יוֹשֵׁב הָיָה וּמְחַשֵּׁב</p>

<p>חָכְמָה וְדֵעָה לְיַשֵּׁב</p>

<p>יְצוּרִים לִבְרֹאת וְעוֹלָם יַשֵּׁב</p>

<br />
</blockquote>

<blockquote>
<p>זָמָה לָאָדוֹן לְפָנָיו לְהַשְׁמִיעַ</p>

<p>זִכְרוֹן כָּל מַעֲשִׂים לְפָנָיו יָדוּעַ</p>

<p>זֶה אֲשֶׁר תִּגְלוֹם זְמַן לוֹ קָבוּעַ</p>

<p>זְבוּד איולתי וּבְאוֹרַח רָבוּעַ</p>

<p>זְנוּחַ הוֹרָיָה וּבִמְצוּדָה תָבוּעַ</p>

<p>זֵכֶר פּוֹעַל מֶנּוּ לִתְבּוֹעַ</p>

<p>זַעַם אִם תַּאֲרִיךְ אוֹתוֹ מִלְּבַלֵּעַ</p>

<p>זִמּוּן יְחִידָה בּוֹ מִלְּקַלֵּעַ</p>

<p>זְדוֹנוֹ חָקוּק בְּעֹנֶשׁ לִפְרוֹעַ</p>

<p>זְבוּבֵי מָוֶת יַבְאִישׁ יַבִּיעַ</p>

<br />
</blockquote>

<blockquote>
<p>יוֹשֵׁב הָיָה וּמְחַשֵּׁב</p>

<p>חָכְמָה וְדֵעָה לְיַשֵּׁב</p>

<p>יְצוּרִים לִבְרֹאת וְעוֹלָם יַשֵּׁב</p>

<br />
</blockquote>

<blockquote>
<p>חָצַב גְּבוּלוֹת בְּעֹנֶשׁ לְהַרְוִיחַ</p>

<p>חֲנוֹת עֵץ חַיִּים בְּזֶמֶר וְשִׁבּוּחַ</p>

<p>חֵטְא אִם גָּרַם לְהַתִּיז לַזּוֹבֵחַ</p>

<p>חוֹזְרִים וְשָׁבִים לְהִנָּצֵל מִטִּבּוּחַ</p>

<p>חִלּוּל לִקְדֻשָּׁתִי בְּלִי תַאֲבוּחַ</p>

<p>חֲמוּדָה מִפַּז בְּתִשְׁעִים וּשְׁמוֹנֶה לְשִׁבּוּחַ</p>

<p>חֲיוֹת בְּעֵץ חַיִּים כִּי הוּא הָשְׁבַּח לְהָפִיחַ</p>

<p>חָשַׁק טָהֳרָה לְטוּמְאָה לְהַגְבִּיחַ</p>

<p>חִסַּד כְּתוּרָה וְחָפַץ מִזַּבֵּחַ</p>

<p>חֲכָם לֵבָב וְאַמִּיץ כֹּחַ</p>

<br />
</blockquote>

<blockquote>
<p>יוֹשֵׁב הָיָה וּמְחַשֵּׁב</p>

<p>חָכְמָה וְדֵעָה לְיַשֵּׁב</p>

<p>יְצוּרִים לִבְרֹאת וְעוֹלָם יַשֵּׁב</p>

<br />
</blockquote>

<blockquote>
<p>טַעְמֵי כָבוֹד בִּישִׁיבַת שֵׁפֶל</p>

<p>טַעְמֵי טָהוֹר בְּבַחַן וָעֹפֶל</p>

<p>טַעַם חָקוּק כִּי יִפֹּל הַנּוֹפֵל</p>

<p>טָרוּד לְהַפִּיל טָחֵי תָפֵל</p>

<p>טָעַנְתִּי תוֹכַחַת לְשַׁמֵּעַ בְּכֵפֶל</p>

<p>טוֹב נִרְאָה בֵּין פָּארָן וָתֹפֶל</p>

<p>טוֹעֶה מִזֹּאת יָשְׁחַל לַשֶּׁפֶל</p>

<p>טוֹב מִמֶּנּוּ הַנָּפֶל</p>

<br />
</blockquote>

<blockquote>
<p>יוֹשֵׁב הָיָה וּמְחַשֵּׁב</p>

<p>חָכְמָה וְדֵעָה לְיַשֵּׁב</p>

<p>יְצוּרִים לִבְרֹאת וְעוֹלָם יַשֵּׁב</p>

<br />
</blockquote>

<blockquote>
<p>יָהּ כְּהִכְרִיז נַעֲשֶׂה אָדָם</p>

<p>יָגְנוּ פְנֵיהֶם פְּנֵי אָדָם</p>

<p>יַחַד כְּהִתְכַנֵּס עָפָר מִמָּקוֹם הַמְקֻדָּם</p>

<p>יִקְּרוֹ וּבִשְׁתִיַּת שָׁלוֹם קָדַם</p>

<p>יָזַם לְהַנְשִׁימוֹ יוֹצֵר אָדָם</p>

<p>יְחָצוֹ חֶצְיוֹ מַיִם וְחֶצְיוֹ דָם</p>

<p>יָצַק בּוֹ תֹאַר עַד לֹא יֵרָדַם</p>

<p>יִדְּעוֹ עַל סֵדֶר זֹאת תּוֹרַת הָאָדָם</p>

<p>יִמֵּן קְדוּמָה מִקַּדְמֵי קֶדֶם קִדֵּם</p>

<p>יוֹדֵעַ מַחְשְׁבוֹת אָדָם</p>

<br />
</blockquote>

<blockquote>
<p>יוֹשֵׁב הָיָה וּמְחַשֵּׁב</p>

<p>חָכְמָה וְדֵעָה לְיַשֵּׁב</p>

<p>יְצוּרִים לִבְרֹאת וְעוֹלָם יַשֵּׁב</p>

<br />
</blockquote>

<blockquote>
<p>כִּבְּדוֹ וְכִלְּלוֹ בִּשְׁלֹשׁ עֶשְׂרֵה לְחַפּוֹתוֹ</p>

<p>כְּהוֹד גַּלְגַּל חַמָּה מִתַּפּוּחָתוֹ</p>

<p>כִּדְמוּת בּוֹרְאוֹ הֱיוֹת דְּמוּתוֹ</p>

<p>כְּשִׁיעוּר קוֹמָה קוֹמָתוֹ</p>

<p>כְּאֵימַת יוֹצְרוֹ עַל כָּל אֵימָתוֹ</p>

<p>כָּמַהּ וְסָדַר לְפָנָיו תּוֹרָתוֹ</p>

<p>כִּי הוּא רֵאשִׁית קְנִיָּתוֹ</p>

<p>וְהוּא תְחִלַּת בְּרִיָּתוֹ</p>

<p>כְּעָרְבָה לָאֻמָּן צְפִיָּתוֹ</p>

<p>כְּחָתָן יוֹצֵא מֵַחֻפָּתוֹ</p>

<br />
</blockquote>

<blockquote>
<p>יוֹשֵׁב הָיָה וּמְחַשֵּׁב</p>

<p>חָכְמָה וְדֵעָה לְיַשֵּׁב</p>

<p>יְצוּרִים לִבְרֹאת וְעוֹלָם יַשֵּׁב</p>

<br />
</blockquote>

<blockquote>
<p>לָקוּט וְקָרוּץ מֵחֹמֶר אֲדָמָה</p>

<p>לְבוּשֵׁי כֹהֵן מַדְווֹ יְהִי נִדְמָה</p>

<p>לְלָבָן וְשָׁחוֹר וְאָדוֹם וְיָרוֹק דָּמָה</p>

<p>לְהַתְחִיל מִצְוָה נִתְקַדְּמָה</p>

<p>לֹא עָמַד בָּהּ וְלַהֶבֶל דָּמָה</p>

<p>לַמִּיתָה חַיָּתוֹ נִרְדְּמָה</p>

<p>לְפַתּוֹתוֹ פֶּתֶן וּפֹתָה וּפְתַיּוּת גָּרְמָה</p>

<p>לָכֵן קוֹמָה גְבוֹהָה בּוֹ הָגְמְמָה</p>

<p>לָזֹאת שִׁמַּע יוֹשֵׁב רוּמָה</p>

<p>לָתֵת לִפְתָאִים עָרְמָה</p>

<br />
</blockquote>

<blockquote>
<p>יוֹשֵׁב הָיָה וּמְחַשֵּׁב</p>

<p>חָכְמָה וְדֵעָה לְיַשֵּׁב</p>

<p>יְצוּרִים לִבְרֹאת וְעוֹלָם יַשֵּׁב</p>

<br />
</blockquote>

<blockquote>
<p>מֵרֹאשׁ צָפִיתִי כֹּחַ לַחֲזוֹת</p>

<p>מְנַחֵם מִמַּעַשׂ מֵעוֹצֵב זֹאת</p>

<p>מִלּוּל מַאֲמָרִי בְּלִי לְהַבְזוֹת</p>

<p>מַטָּע אֲרָזִים נָטַע לְהָעִיד בִּנְפָשׁוֹת פּוֹחֲזוֹת</p>

<p>מַעֲצִיר יְצוּרִים שָׁנָה שְׁלֵמָה בָּזֹאת</p>

<p>מַעְפִּיל לְשׁוֹבֵב מִלַּעַג הַלְּעִיזוֹת</p>

<p>מִתּוֹךְ עֲשָׂרָה נְצוֹר תּוֹרָה זֹאת</p>

<p>מְיֻחָס לְמַפְרֵעַ חֵן בַּעֲלִיזוֹת</p>

<p>מְפַתֶּה הָיָה זֶה לָזֹאת</p>

<p>מֵימֵי נֹחַ זֹאת</p>

<br />
</blockquote>

<blockquote>
<p>יוֹשֵׁב הָיָה וּמְחַשֵּׁב</p>

<p>חָכְמָה וְדֵעָה לְיַשֵּׁב</p>

<p>יְצוּרִים לִבְרֹאת וְעוֹלָם יַשֵּׁב</p>

<br />
</blockquote>

<blockquote>
<p>נוֹאֵם דָּבָר אָמוֹן פָּצָה</p>

<p>נָא בְתַחְבּוּלוֹת חָכְמוֹת יַעֲצָה</p>

<p>נָמָה בַלֵּב וּבְדַעַת עָלְצָה</p>

<p>נֹעַם שִׁירִים בְּשַׁעֲשׁוּעַ נִצְּצָה</p>

<p>נוֹרָא עֲלִילָה לְהַקְדִּישׁ וּלְהַעֲרִיצָה</p>

<p>נוֹרָאוֹת בְּצֶדֶק עָנְתָה בְעֵצָה</p>

<p>נְאוֹת נִינָיו בָּם יָד נִפְרָצָה</p>

<p>נֶאֱרַר זַרְעוֹ וּקְלָלָה נֶחֱרָצָה</p>

<p>נְטֵה אֹזֶן לְדִבְרֵי חֲכָמִים בְּדִיצָה</p>

<p>נִכְנַס יַיִן וְסוֹד יָצָא</p>

<br />
</blockquote>

<blockquote>
<p>יוֹשֵׁב הָיָה וּמְחַשֵּׁב</p>

<p>חָכְמָה וְדֵעָה לְיַשֵּׁב</p>

<p>יְצוּרִים לִבְרֹאת וְעוֹלָם יַשֵּׁב</p>

<br />
</blockquote>

<blockquote>
<p>סַב לְסוֹף עֶשְׂרִים צָץ אִישׁ עֲצָתִי</p>

<p>סֶלָה לְמוּלוֹ שַשְׂתִּי וְעָלַצְתִּי</p>

<p>שָׂרַף פְּסִילִים וְעָלָיו הֵצַצְתִּי</p>

<p>סוֹבְלָיו עָזַב לְהִכָּנֵס בִּמְחִצָּתִי</p>

<p>שְׂרִיפַת כִּבְשָׁן מֶנָּהּ אוֹתוֹ הִצַּלְתִּי</p>

<p>סֻגַּב בַּעֲשָׂרָה אֲשֶׁר אוֹתוֹ צָרַפְתִּי</p>

<p>סֻיַּם בַּבְּרִית אֲשֶׁר אִתּוֹ כָרַתִּי וְנִרְצֵיתִי</p>

<p>שָׂמַחְתִּי בוֹ וְשַׂשְׂתִּי וְדַצְתִּי</p>

<p>סֵפֶר תּוֹרָה מָצָאתִי</p>

<br />
</blockquote>

<blockquote>
<p>יוֹשֵׁב הָיָה וּמְחַשֵּׁב</p>

<p>חָכְמָה וְדֵעָה לְיַשֵּׁב</p>

<p>יְצוּרִים לִבְרֹאת וְעוֹלָם יַשֵּׁב</p>

<br />
</blockquote>

<blockquote>
<p>עָנְתָה אָמוֹן לָאָדוֹן לְעַלְּסוֹ וּלְנַצְּחוֹ</p>

<p>עֶלֶם אֲשֶׁר חֲנַנְתּוֹ בִּכְלוֹת כֹּחוֹ</p>

<p>עֲקָדוֹ עַל עֲצֵי מִזְבְּחוֹ</p>

<p>עָצוּר שְׁלֹשָׁה יָמִים עָשׂ אֶפְרוֹחוֹ</p>

<p>עָרַב וְנִרְצָה נִיחוֹחוֹ</p>

<p>עָצַם וּבְכָל אֶרֶץ הֵפִיחַ רֵיחוֹ</p>

<p>עִנְיַן כְּרַחֵם אָב עַל בָּנִים בְּשָׁכְחוֹ</p>

<p>עֲטִיפַת תְּחִנָּה הָיָה לוֹ לַעֲרוֹךְ בְּשִׂיחוֹ</p>

<p>עַתָּה יָדַעְתִּי שִׁמַּעְתּוֹ לְשַׁבְּחוֹ</p>

<p>עוֹשֵׂה אֶרֶץ בְּכֹחוֹ</p>

<br />
</blockquote>

<blockquote>
<p>יוֹשֵׁב הָיָה וּמְחַשֵּׁב</p>

<p>חָכְמָה וְדֵעָה לְיַשֵּׁב</p>

<p>יְצוּרִים לִבְרֹאת וְעוֹלָם יַשֵּׁב</p>

<br />
</blockquote>

<blockquote>
<p>פְּאֵר נִתְעַטֵּף אֱלֹהִים חַיִּים</p>

<p>פְּרִי יַקִּיר לְמַטָּה לְהוֹסִיף בְּאַרְצוֹת חַיִּים</p>

<p>פָּנָה לִשְׁתּוֹת מִמַּיִם חַיִּים</p>

<p>פּוֹגְשִׁים חֲרוּטִים עִם הַכָּתוּב לְחַיִּים</p>

<p>פֵּתַח דָּבָר לְהָבִין פְּתָיִים</p>

<p>פָּתַח בְּלֵב שָׁלֵם כְּאַחַד הַצְּבָיִים</p>

<p>פֶּצַח צָעֲקוּ לוֹ כִּיתֵי רִבּוֹתַיִים</p>

<p>פְּקוּדָה יְחִידָה קְנוּיָה אַלְפַּיִם</p>

<p>פָּקַד לְחַבֵּר בְּעֵץ הַחַיִּים</p>

<p>פְּרִי צַדִּיק עֵץ חַיִּים</p>

<br />
</blockquote>

<blockquote>
<p>יוֹשֵׁב הָיָה וּמְחַשֵּׁב</p>

<p>חָכְמָה וְדֵעָה לְיַשֵּׁב</p>

<p>יְצוּרִים לִבְרֹאת וְעוֹלָם יַשֵּׁב</p>

<br />
</blockquote>

<blockquote>
<p>צוֹפִיָּה הֲלִיכוֹת הֲלָכוֹת פָּרְטָה לְהַמְלִיכוֹ</p>

<p>צָפִיתָ בְּצַעַד נְתִיב הִלּוּכוֹ</p>

<p>צְרוּפָה לִצְרֹף בֶּצַע בְּתָמְכוֹ</p>

<p>צָנַח מִדֶּרֶךְ בְּשַׁעֲשׁוּעַ רַכּוֹ</p>

<p>צָרַח לְקָרֵב רְחֵיקֵי מַלְכּוֹ</p>

<p>צַר שׂוֹנֵא נוֹקֵם וְנוֹטֵר אוֹתוֹ בְּבָרְכוֹ</p>

<p>צָמוּד וְנָקוּב בְּדֶרֶךְ עֶרְכּוֹ</p>

<p>צִדְקַת תָּמִים תְּיַשֵּׁר דַּרְכּוֹ</p>

<br />
</blockquote>

<blockquote>
<p>יוֹשֵׁב הָיָה וּמְחַשֵּׁב</p>

<p>חָכְמָה וְדֵעָה לְיַשֵּׁב</p>

<p>יְצוּרִים לִבְרֹאת וְעוֹלָם יַשֵּׁב</p>

<br />
</blockquote>

<blockquote>
<p>קוֹשְׁבָה טַעַם הִתְעוֹרְרִי</p>

<p>קְדוֹשָׁה לְקָדוֹשׁ הִתְחַבְּרִי</p>

<p>קוֹל יַעֲקֹב בּוֹ הִתְאַשְּׁרִי</p>

<p>קוֹלוֹ בָּאֹהָלִים כְּמֵלִיץ תָּשׁוּרִי</p>

<p>קָבוּעַ תָּאֳרוֹ בְּכִסֵּא הֲדָרִי</p>

<p>קָראוּי יַעֲקֹב וּמְכֻנֶּה יִשְׂרָאֵל לְאַדְּרִי</p>

<p>קֵץ קָרַב שִׁבְעִים לָשׁוֹן בְּבָאֲרִי</p>

<p>קְדוּמָה מֵאָז קִשְׁבִי דְבָרִי</p>

<p>קוּמִי אוֹרִי</p>

<br />
</blockquote>

<blockquote>
<p>יוֹשֵׁב הָיָה וּמְחַשֵּׁב</p>

<p>חָכְמָה וְדֵעָה לְיַשֵּׁב</p>

<p>יְצוּרִים לִבְרֹאת וְעוֹלָם יַשֵּׁב</p>

<br />
</blockquote>

<blockquote>
<p>רְמִיָּה לְנֶגְדָּךְ אֵינָהּ שׁוֹלֶמֶת</p>

<p>רֵאשִׁית חָכְמָה יִרְאָתָךְ קוֹדֶמֶת</p>

<p>רַחַשׁ דָּבָר מִמְּךָ לֹא נֶעֱלֶמֶת</p>

<p>רָם בְּמִדָּה בַּכֹּל מַקְדֶּמֶת</p>

<p>רְמִיַּת גְּדָיִים הָיְתָה מַתְאֶמֶת</p>

<p>רָץ שָׂעִיר בֵּן עַז בְּבוּשָׁה נִכְלֶמֶת</p>

<p>רָשׁוּם חֲמִישִׁי חֲנִיטָיו הִשְׁבִּיתוּ בְעֶמֶת</p>

<p>רֵאשִׁית כִּזּוּב הַכּוֹפֵר בָּאֱמֶת</p>

<p>רָם נִקְרֵאתָ אֱלֹהִים אֱמֶת</p>

<p>רֹאשׁ דְּבָרְךָ אֱמֶת</p>

<br />
</blockquote>

<blockquote>
<p>יוֹשֵׁב הָיָה וּמְחַשֵּׁב</p>

<p>חָכְמָה וְדֵעָה לְיַשֵּׁב</p>

<p>יְצוּרִים לִבְרֹאת וְעוֹלָם יַשֵּׁב</p>

<br />
</blockquote>

<blockquote>
<p>תּוֹעֲפוֹת רְאֵם הִרְבָּה לְעַלְּסֶיהָ</p>

<p>תּוֹחֶלֶת תִּקְוָה שִׁמַּע לנוסיה</p>

<p>תֹּכֶן קוֹל חוֹצֵב אִזֵּן לְעוֹשֶׂיהָ</p>

<p>תָּלָה בִסְעָרָה הֲלָכוֹת לְפַלְּסֶיהָ</p>

<p>תַּלְמוּד לְהַרְבּוֹת עֲשָׂרָה כְנוּסֶיהָ</p>

<p>תַּחֲרוּת וּמָדוֹן תִּכֵּן למעשיה</p>

<p>תִּפְאֶרֶת עֲטֶרֶת לְהַטִּיף עֲסִיסֶיהָ</p>

<p>תָּר לְקֵץ חַיִּים לְיַשֵּׁר רְכָסֶיהָ</p>

<p>תַּחְכְּמוֹנֵי שִׁבְתָּהּ כְּעֵקֶץ עֲכָסֶיהָ</p>

<p>תֹּקֶף יְשׁוּעוֹת בְּרִבּוּעַ כּוֹסֶיהָ</p>

<p>תַעֲצוּם קוֹל בְּאַלְפֵי שִׁנְאָן שָׁת כִּנּוּסֶיהָ</p>

<p>תֻּכָּנוּ רִבּוֹתַיִם בְּחֹסֶן גְּיָסֶיהָ</p>

<p>תֹּאַר פָּמִלְיָה שֶׁלּוֹ בְּעֹשֶׁר נְכָסֶיהָ</p>

<p>תָּפְסוּ כְלֵי הוֹד לְהִסְתּוֹפֵף בְּצֵל חוֹסֶיהָ</p>

<p>תַּקִּיף וְאַדִּיר חָד בִּמְשׂוֹשֶׂיהָ</p>

<p>תְּרִיזַת זָרִים מִתּוֹךְ פַּנִּיקְטֵיהֶן בִּקְלָסֶיהָ</p>

<p>תְּמוּר כִּי קוֹל נֶדֶד בְּהֵמָה וְחַיָּה לֹא נִשְׁמַע בְּבִסּוּסֶיהָ</p>

<p>תָּמְהוּ אֶרְאֶלִּים בִּזְכוּת מְפַרְנְסֶיהָ</p>

<p>תַּנּוֹתוֹ לְצִיר לְהַזְהִיר עוֹמְסֶיהָ</p>

<p>תֹּקֶף חֲרָדָה וּרְעָדָה נִשְׁמַע בְּכָל גֵּיא וַאֲפָסֶיהָ</p>

<p>תָּמִים תִּכֵּן טוֹב כַּמַּטְמוֹנִים מְחַפְּסֶיהָ</p>

<p>תְּנוּ לָהּ מִפְּרִי יָדֶיהָ וִיהַלְלוּהָ בַשְְּׁעָרִים מַעֲשֶׂיהָ</p>

<br />
</blockquote>

<blockquote>
<p>חָדָה אָדוֹן בְּשִׂמְחַת נֹעַם</p>

<p>זָעַק לֶעָנָיו בְּטַעַם</p>

<p>קוּם רֵד הָעֵד בָּעָם</p>

<p>וַיֵּרֶד מֹשֶׁה אֶל הָעָם</p>

<br />
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/40869">https://benyehuda.org/read/40869</a></div></body></html>