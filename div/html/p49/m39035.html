<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[שָׁמַעְתִּי רַעַם בַּגַּלְגַּל]</title>
	<meta name="author" content="שמואל הנגיד"/>
</head>
<body>

<blockquote>
<br />
</blockquote>

<blockquote>
<p>שָׁמַעְתִּי רַעַם בַּגַּלְגַּל / נִבְלֵי עָבִים בּוֹ נִבְקָעוּ</p>

<p>בָּא פִתְאֹם עִם אֵשׁ בָּרָק וַ/יַרְא כָּל-הָעָם וַיָּנוּעוּ</p>

<p>וַיָּמוּתוּ בִּשְׁאוֹן קוֹלוֹ / צֹאן וּבְהֵמָה בַּאְשֶׁר רָעוּ</p>

<p>אִישׁ נָפַל נָשִׁים נָפְלוּ / גַּבּוֹת זָעוּ לִבּוֹת נָעוּ</p>

<p>וַיֵּצְאוּ מִמֶּנּוּ לַהְבוֹת-/אֵשׁ בַּתְּהוֹם רַבָּה שָׁקָעוּ</p>

<p>אַחַר שָׂרְפוּ עִיר וּמְלוֹאָהּ / כָּל-חַי בָּהּ לִשְׁאוֹל פָּסָעוּ</p>

<p>מִגַּעְרָתָם לֹא צָעַק אִישׁ / גִּבּוֹר וּגְמוּלִים לֹא נָעוּ</p>

<p>אַמִּיץ לִבּוֹ עָף, נַפְשׁוֹת גִּ/בּוֹרִים מִקָּצֶה נִקְרָעוּ</p>

<p>עָבַר בַּיָּם צָרָה מִמֶּ/נָּה קוֹלוֹת יָם לֹא נִשְׁמָעוּ</p>

<p>הֵקִיא דָג אֶת בִּלְעוֹ וּבְנֵי / לִוְיָתָן בַּסּוּף נִבְלָעוּ</p>

<p>אַחַר רוּחַ מִנְהוֹ הָאֵל – / כָּל-טוֹב וָרַע כַּף תָּקָעוּ</p>

<p>עַל-נוּמָתָם מִירוֹא עוֹשֶׂה / זֹאת, כִּי גָאוּ וַיִּפְשָׁעוּ</p>

<p>מֵאֵימוֹ שָׁמַיִם וָאָ/רֶץ גַּם שׁוֹמְרֵיהֶם יָזוּעוּ</p>

<p>אוֹמַר לָעָם נָשְׂאוּ חֶטְאָם / עַל עַצְמוֹתָם וַיִּסָּעוּ:</p>

<p>לַפּוֹעֵל כָּזֹאת בָּאָרֶץ / מִשָּׁמַיִם אַל תָּרֵעוּ</p>

<p>פֶּן יַעַשׂ כָּכָה פֶתַע בָּ/כֶם חֹתוּ אַחַי וָרֹעוּ</p>

<p>פֶּן תִּסָּפוּ אִם יִמְנַע מִ/כֶּם חֻקּוֹ גּוּרוּ וָשׁוֹעוּ</p>

<p>אֵל מֵכִין לָעוֹרֵב צֵידוֹ / כִּי בָנָיו אֶל-אֵל שִׁוֵּעוּ</p>

<p>צָדַקְתָּ אִם תִּמְנַע מֵהֶם / לֶחֶם חֻקָּם כִּי רָשָׁעוּ</p>

<p>אִם תֵּלֵךְ בִּנְתִיבָה פֶלֶא / בָהּ-רַגְלֶיךָ לֹא יִגָעוּ</p>

<p>בַּיָּם דַּרְכֶּךָ וּשְׁבִילְךָ / עִקְּבוֹתֶיךָ לֹא נוֹדָעוּ.</p>

<br />
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/39035">https://benyehuda.org/read/39035</a></div></body></html>