<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[חֲטָאָתִי כְּמוֹ]</title>
	<meta name="author" content="שמואל הנגיד"/>
</head>
<body>

<p>פראגעה אבו אברהים בן כלפון באביאת ראית אתבאתהא הנא</p>

<p>וענהו יצחק בן כלפון בבתים ראיתי להעתיקם הנה</p>

<br>

<blockquote>
<p>חֲטָאָתִי כְּמוֹ אֶרֶץ רְחָבָה, /  וּפִשְׁעִי לֹא מְכַפֶּרֶת תְּשׁוּבָה,</p>

<p>וּמִי חַסְדוֹ מְרוֹמָם עַד שְׁחָקִים / בְּוַדַּאי יֶאֱהָבֵנִי נְדָבָה,</p>

<p>וְאִם אֶפְשַׁע וְלֹא יִשָּׂא לְפִשְׁעִי – / שְׁנֵינוּ נַחֲלֹק פֶּשַׁע וְחוֹבָה.</p>

<p>בְּנַפְשִׁי, אִישׁ בְּרֹב כַּעְסוֹ בְּחַנְתִּיו / וְרִיבוֹתָיו, וְעָלַי הַמְּרִיבָה,</p>

<p>וְהִטָּה לִי בְּעֵת קִצְפּוֹ רְצוֹנוֹ / בְּלֵב שָׁלֵם, בְּלִי שִׂנְאָה וְאֵיבָה,    [5]</p>

<p>אֲשֶׁר נִסְמֹךְ וְנִסְעַד עַל אֲגַפָּיו, / וְנֶחְסֶה בּוֹ בְּכָל צָרָה קְרוֹבָה,</p>

<p>בְּחָכְמָתוֹ וְדַעְתּוֹ וַעֲצָתוֹ, / וְנִיבוֹ עַל לְשׁוֹנוֹ הָעֲרֵבָה.</p>

<p>בְּרֹחַב לֵב, בְּרֹחַב כַּף, בְּרֹחַב / מְקוֹם מָלוֹן לְכָל הוֹלְכֵי נְתִיבָה.</p>

<p>אֲחִי מוּסָר, שְׁאֵרִית עַם נְדָבוֹת, /  אֲבִי חֶסֶד, אֲחִי נֶפֶשׁ נְדִיבָה,</p>

<p>שְׁמָעֵנִי, וְאַחַר כֵּן תְּדַבֵּר:  /  לְשָׂדָךְ תַּחֲלֹק אַתָּה וְצִיבָא.     [10]</p>

<p>נְתָנַנִי לְחֵץ בָּרוּר אֱלֹהַי, / וְכָל חָכְמָה רְחוֹקָה – לוֹ קְרוֹבָה,</p>

<p>וְכָל גִבּוֹר וְאִישׁ לָחֶם בְּשׁוּרוֹ / לְעֶרְכּוֹ, נָס אֲחוֹרָיו וַאֲנִי בָא.</p>

<p>אֲרַדֵּף מַחֲנֶה גָדוֹל לְבַדִּי, /  וְאָנִיס, וַאֲנִי אֶחָד, רְבָבָה.</p>

<p>רְכֹב עַל בָּמֳתֵי עָב קַל רְצוֹנִי, / וְאֶבְעַט בַּמְּלָכִים לִרְכִיבָה.</p>

<p>אֲנִי עוֹלֵב לְכָל מַמְרֶה אֲמָרַי, / וְנִשְׁמָתִי בְּכַף רֵעַי עֲלוּבָה.     [15]</p>

<p>יְדִיבֵנִי כְּמוֹ דוֹנַג לְשׁוֹן רַךְ, /  וְרוּחַ פִּי לְכָל בַּרְזֶל מְדִיבָה.</p>

<p>נְהָרוֹת יִמְחֲאוּ הַכַּף בְּעָבְרִי, / וְלִפְעָמַי מְצוּלַת יָם חֲרֵבָה.</p>

<p>אֲנִי אוֹהֵב וְגַם חוֹשֵׁק לְכָל בַּר, / וְכֵן נַפְשִׁי לְכָל נָבָר אֲהוּבָה.</p>

<p>וְלֹא מִרְמָה לְכָל אָדָם עֲלֵי פִי, / וְחַיָּתִי לְכָל עָצֵב עֲצֵבָה,</p>

<p>וְאִלּוּ יֻלְּדוּ מֵאֵין נְקֵבוֹת / גְּבָרִים – לֹא יְלָדַתְנִי נְקֵבָה.       [20]</p>

<p>וְלָמָּה תֶחֱזֵנִי עַל נְקַלָּה –  /  וְנַפְשִׁי מֵעֲפַר רַגְלָךְ חֲצוּבָה,</p>

<p>אֲבוֹתַי מֵאֲבוֹתֶיךָ קְצוּבִים /  וְכָכָה מִמְּךָ נַפְשִׁי קְצוּבָה;</p>

<p>יְדִידוּתָם נְצָר נָא לִי, וְשָׁמְרָה / יְדִידוּתִי, וְזָכְרָה לִי לְטוֹבָה.</p>

<p>הֲשִׁיבֵנִי וְשׁוּבָה לִי, בְּטֶרֶם /  תְּהִי מֵרָגְזְךָ נַפְשִׁי מִשׁוּבָה,</p>

<p>יְחַיֶּךָ אֱלֹהֶיךָ וְיִפְדֶּה /  בְּנַפְשִׁי נַפְשְׁךָ הַנֶּאֱהָבָה.         [25]
<br> </p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/3231">https://benyehuda.org/read/3231</a></div></body></html>