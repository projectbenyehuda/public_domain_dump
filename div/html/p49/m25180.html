<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[לשר רבי נסים]</title>
	<meta name="author" content="שמואל הנגיד"/>
</head>
<body>

<p>וכתב אליה מע צדיק להמא</p>

<p>וכתב אליו באמצעות ידיד לשניהם</p>

<blockquote>
<br />
</blockquote>

<blockquote>
<p>– – U – – U – – – U – – –  //
– – U – – U – – – U – – –</p>
</blockquote>

<blockquote>
<p>לַשַּׂר רְבִי נִסִּים כְּתָב רִיב וְתוֹכַחַת, // מֵאֵת יְדִידוֹ, עִם יְדִידוֹ מְשֻלַּחַת,</p>

<p>הִנֵּה אֲדַבֵּר לוֹ שְׁתַּיִם וְלֹא אוֹסִיף, // אוּלַי יְשִׁיבֵנִי עֲלֵיהֶם בְּמוֹ אַחַת,</p>

<p>אוּלַי יְכַבּוּ מֵי מְרִיבָה אֲשֶׁר אַמְטִיר // לַהַב תְּנוּאָה תּוֹךְ לְבָבוֹ מְלַקַּחַת</p>

<p>הַאַחֲרֵי הֵחֵל וְשָׁלַח אֱלֵי אָחִיו // שִׁירָה שְׁהִיא עַל רֹאשׁ בְּנוֹת שִיר לְמִטְפַּחַת</p>

<p>וַיַּעֲנֵהוּ מַהֲלָלָיו, וְכָל אַחַת // מֵהֶן עֲלֵי רַקַּת זְמַנּוֹ מְפֻתַּחַת –</p>

<p>הִשְׁלִיךְ אֲהָבָיו אַחֲרֵי גַו, וְדָתוֹתָיו // זֵרָה, כְּמוֹ זוֹרֶה בְמִזְרֶה וּבָרַחַת?</p>

<p>הִנֵּה רְבִי יִשַׁי יְדִידוֹ, אֲשֶׁר אֵין לוֹ // דּוֹמֶה בְתוֹרָתוֹ בְּרִיפַת וּמָנַחַת,</p>

<p>חָקְרָה וּבוֹאָה אֶל חֲדָרָיו וְאָז תִּמְצָא // בּוֹר סִיד וּמַבּוּעַ, וְסוֹגֵר וּפוֹתַחַת,</p>

<p>וֶהְיֵה לְלָשׁוֹן לוֹ וּפֶה אֶל קְהִלָּה אַתְּ // פֶּה לָהּ וְעֵין יָמִין וּפַרְצוּף וּפַדַּחַת,</p>

<p>וּשְׁאַל, יְחַוָּךְ אֶת דְּרָכַי וְתִתְבּוֹנֵן // כִּי לִי וּבִי נֶפֶשׁ מְשִׁיבָה וְנוֹכַחַת</p>

<p>לַשֹּׁד וְלַנַּחַת, וְלַשְׂאֵת וְסַפַּחַת, // לָתֵת וְלָקַחַת, לְהַנְתִּיךְ וְלָפַחַת,</p>

<p>אֶחְתֹּם מְרִיבָתִי בְאַחַת וְלֹא אֵחַת // כַּיּוֹם, וְכָמוֹנִי יְדַבֵּר וְלֹא יֵחַת:</p>

<p>אִם כֵּן יְדִידוּת הַחֲבֵרִים מְשֻׁלַּחַת // פַּעַם, וּפַעְמַיִם צְרוּרָה בְאַמְתַּחַת –</p>

<p>הוֹרֵד יְדִידוּתָם, אֱלֹהַי, וְחֶבְרָתָם, // בִּלְתִּי יְדִידוּתוֹ וְחֶבְרוֹ, אֱלֵי שָׁחַת!</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/25180">https://benyehuda.org/read/25180</a></div></body></html>