<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>קול ערבי במדבר</title>
	<meta name="author" content="אברהם שלום יהודה"/>
</head>
<body>

<p><a href="#fn:1" id="fnref:1" title="see footnote" class="footnote"><sup>1</sup></a></p>

<blockquote>
<p><strong>שִׁירֵי עֹז וּגְבוּרָה</strong></p>
</blockquote>

<p>מלוקטים ממבחר שירות ענתר ואחרים מגבורי ערב בתרגום חפשי</p>

<p>(לוח א&#8220;י של לונץ, ירושלם תרס&#8221;ג)</p>

<br />

<h2 id="א.לִקְרַאתקְרָב">א. לִקְרַאת קְרָב</h2>

<blockquote>
<p>הוֹי אוֹיְבִי! אִם יָדִי עַד כֹּה קָצְרָה</p>

<p>וּלְהִלָחֶם־בָּךְ כֹּחַ לֹא עָצָרָה</p>

<p>הֵן לַיָמִים חֲלִיפוֹת וּתְמוּרָה</p>

<p>וְלִי כַיוֹם אֹמֶץ עֹז וּגְבוּרָה.</p>
</blockquote>

<br />

<blockquote>
<p>הֵן בְּשַׂר נָחָשׁ שָׂרָף וְאֶפְעֶה</p>

<p>מֵחֶמְאָה חָלַק רַךְ מִשֶּׁמֶן</p>

<p>כִּי מֵחוּרֵיהֶם לָבֶטַח יָגִיחוּ</p>

<p>וְעַל גְּחוֹנָם חֶרֶשׁ יִזְחָלוּ</p>

<p>כַּחֶבֶל עַל עָפָר יִמָּשֵׁכוּ</p>

<p>וּמֵרֶגַּע לְרֶגַע יֶאֱרָכוּ<a href="#fn:2" id="fnref:2" title="see footnote" class="footnote"><sup>2</sup></a>.</p>
</blockquote>

<br />

<blockquote>
<p>אוֹ כְפַלְגֵי שֶׁמֶן מִנְּקִיקֵי סֶלַע</p>

<p>בֵּין עַפְרוֹת חוֹל כֲּנְחָלִים נִטָּיוּ</p>

<p>וּמֵחֹם שֶׁמֶשׁ בַּצָּהֳרָיִם לֹהֶטֶת</p>

<p>יְזֹרְבוּ ויָזוֹבוּ וְהָלְאָה יִגָרוּ<a href="#fn:3" id="fnref:3" title="see footnote" class="footnote"><sup>3</sup></a>.</p>
</blockquote>

<br />

<blockquote>
<p>אַךְ יָד בָּהֶם נָגָעָה</p>

<p>יִתְפַַּתְלוּ יִתְעַכֵּסו<a href="#fn:4" id="fnref:4" title="see footnote" class="footnote"><sup>4</sup></a></p>

<p>יִפְעוּ אַף שֵׁן יַחֲרֹקוּ</p>

<p>יִתְעַקְּלוּ יִתְעַקַּשׁוּ</p>

<p>כִּרְשָׁפִים עֵינֵיהֶם יָעִיפוּ</p>

<p>וּלְשׁוֹנָם כַּחֶרֶב יָנִיפוּ</p>

<p>רֹאשָׁם בָּאָרֶץ יְמָעֵכוּ</p>

<p>וּזְנָבָם לְרֹאשָׁם יִדְחָפוּ</p>

<p>יִדָּחֲפוּ וּמִמְקוֹמָם יִדָּעַכוּ<a href="#fn:5" id="fnref:5" title="see footnote" class="footnote"><sup>5</sup></a></p>

<p>יְזַנְקוּ כַחֵץ יִתְעוֹפָפוּ.</p>

<p>גְּרוֹנָם כַּקֶּבֶר פָּתוּחַ</p>

<p>רֶצַח בְּקִרְבָּם וּבְחֻבָּם הַתֹּפֶת.</p>

<p>בְּאַפָּם כָּאֵשׁ וַחֲמָתָם צֹרֶבֶת</p>

<p>בְּלוֹעָם הָאֶרֶס וּבְשִׁנֵּיהֶם הַמָּוֶת.</p>
</blockquote>

<br />

<blockquote>
<p>הַיּוֹם, הוֹי אוֹיְבִי! דַּעַת אֲחַוֶּךָּ</p>

<p>כֹּחִי וּגְבוּרָתִי בְּפֹעַל אַרְאֶךָּ</p>

<p>עֵת עָלֶיךָ כָּרַעַם אֵרֵדָה</p>

<p>וּבִזְרֹעַ אַבִּירִים רֹאשְׁךָ אֲנַפֵּצָה.</p>
</blockquote>

<br />

<blockquote>
<p>אֶל סַעֲרַת אֲבַק־מִלְחָמָה</p>

<p>אֵרֵד וּפָנַי צֹהֲלִים</p>

<p>וּמִדַּם אוֹיְבַי אַשְׁכִּיר</p>

<p>לַהַב רָמְחִי הַשָּׁנוּן.</p>
</blockquote>

<br />

<blockquote>
<p>עֵת חַרְבִּי מִתַּעֲרָהּ אֶשְׁלֹפָה</p>

<p>בְּרַק־לַהֲטָה כָּאוֹר יַגִּיהַּ</p>

<p>וְעֵת בְּלֵב־מְשַׂנְּאַי אֶתְקָעָנָּה</p>

<p>זִרְמֵי דָם עַל פִּיהָ יִבָּקֵעוּ.</p>
</blockquote>

<br />

<blockquote>
<p>סוּסַי עַל זְרוֹעִי יָעִידוּ</p>

<p>עֵת מֹשְׁכוֹתֵיהֶם בְּחִזְקָה אֶמְשֹׁכָה</p>

<p>וּתְהִלַּת גְּבוּרָתִי הֵמָּה יַגִּידוּ</p>

<p>עֵת רֶסֶן מֵעַל פְּנֵיהֶם אֲשַׁלֵּחָה.</p>
</blockquote>

<br />

<blockquote>
<p>בַּנֶּשֶׁק אֵשׁ מִלְחָמָה אַשִּׂיקָה</p>

<p>וְשַׁלְהֶבֶת יָהּ עַל מוֹקְדָהּ יֹקֶדֶת</p>

<p>מֵחַרְבִּי כִדוּדֵי־אֵשׁ יִתְמַלָּטוּ</p>

<p>וּלְכָל פְִינוֹת שְׂדֵה־קְרָב יִנָפַצוּ.</p>
</blockquote>

<br />

<blockquote>
<p>כְּלַבַּת אֵשׁ שֹעֶרֶת</p>

<p>חֲמָתִי בִּי בֹעֶרֶת</p>

<p>עֵת עַל אוֹיְבַי אֶתְנַפַּלָה</p>

<p>אַשְׁמִיד וְלֹא אֶחְמֹלָה</p>

<p>אֶתְקַצֵּף אֶתְעַבַּרָה</p>

<p>וְעַל יָמִין וּשׂמֹאל אֶָגְזֹרָה.</p>
</blockquote>

<br />

<blockquote>
<p>הַנְפָשׁוֹת לִי אֶקָּחָה</p>

<p>וּשְׁלָלָם לָעוֹף אַשְׁלִיכָה</p>

<p>עַצְמוֹתֵיהֶם בְּנֵי שַחַץ־יְגָרֵמוּ</p>

<p>וּשְׁלָלָם פָּרָשַׁי יַחֲלֹקוּ.</p>

<br />
</blockquote>

<h2 id="ב.בְּסַעֲרַתמִלְחָמָה">ב. בְּסַעֲרַת מִלְחָמָה</h2>

<blockquote>
<p>סְבִיבַי שָׂרִים וְרֹזְנִים נֶאֱסָפוּ</p>

<p>כֻּלָּם לְדַם־אַבִּירִים יִשְׁאָפוּ</p>

<p>גִּבּוֹרִים־הֵם עֵת יִרְכָּבוּ</p>

<p>וּבְעֵת שָׁלוֹם וְשַׁלְוָה יִתְנַדָּבוּ.</p>
</blockquote>

<br />

<blockquote>
<p>עַל סוּסֵיהֶם עֵת יֵשֵׁבוּ</p>

<p>כַּשֵּׁדִים מִשַׁחַת יַחֲתֹפוּ</p>

<p>וְאֶל בָּתֵּיהֶם עֵת יָשׁוּבוּ</p>

<p>אוֹרְחִים בְּצִלָּם יִסְתּוֹפָפוּ.</p>
</blockquote>

<br />

<blockquote>
<p>לִכְפִירֵי עֲרָבוֹת נִמְשָׁלוּ</p>

<p>עֵת נָקָם לְצָרֵיהֶם יָשִׁיבוּ</p>

<p>כְּאַרְיֵה וּכְלָבִיא יִטְרֹפוּ</p>

<p>עֵת תְּרוּעַת מִלְחָמָה יַשְׁמִיעוּ.</p>

<p>לֹא בִמְתַלְּעוֹת חַיָתוֹ טֶרֶף</p>

<p>גָּרְמֵי אַבִּירִים יְעַצַמוּ<a href="#fn:6" id="fnref:6" title="see footnote" class="footnote"><sup>6</sup></a></p>

<p>גַּם לֹא בְצִפָּרְנֵי כְפִיר אוֹ שַׁחַל</p>

<p>גְּוִיוֹת גִּבּוֹרִים יְשַׁסַּפוּ.</p>
</blockquote>

<br />

<blockquote>
<p>אוּלָם בְּכִידוֹן וּבְלַהַב רֹמַח</p>

<p>גֻּלְגְּלוֹת אוֹיְבֵיהֶם יְבַקַָּעוּ</p>

<p>וּבַחֲנִית וּבְלַהַט חֶרֶב</p>

<p>בְּשַׂר חַלְלֵיהֶם יְבַתֵּקוּ.</p>
</blockquote>

<br />

<blockquote>
<p>תַּחְתֵּיהֶם סוּסִים יִדְהָרוּ</p>

<p>יִקְפְּצוּ וּבְקֶצֶף יִנְחָרוּ</p>

<p>בְּפַרְסוֹתֵיהֶם בָּאֶָרֶץ יַחְפֹּרוּ</p>

<p>וּבִמְרוּצָתָם בְּחַיִל יִתְחָרוּ.</p>
</blockquote>

<br />

<blockquote>
<p>צַלְעוֹתֵיהֶם בַּבָּשָׁר לֹא סֻבָּלוּ</p>

<p>וּפְחָדֵיהֶם<a href="#fn:7" id="fnref:7" title="see footnote" class="footnote"><sup>7</sup></a> כַּנְחֹשֶׁת הֻצָּקוּ</p>

<p>גִּידֵיהֶם כַּעֲבוֹתִים<a href="#fn:8" id="fnref:8" title="see footnote" class="footnote"><sup>8</sup></a> שׂרָגוּ</p>

<p>וְרַגְלֵיהֶם כַּבַּרְזֶל הוּכָנוּ.</p>

<p>מִזְּאֵבֵי עֲרָב בְּרוּצָם קַלּוּ<a href="#fn:9" id="fnref:9" title="see footnote" class="footnote"><sup>9</sup></a></p>

<p>מִזְאֵבִים כָּחֲשׁוּ מִשֶּׁמֶן</p>

<p>עַנְקוֹחתֵיהֶם רָזוּ דַלּוּ</p>

<p>וּמָתְנֵיהֶם בַּחֵלֶב לֹא דֻשָּׁנוּ.</p>
</blockquote>

<br />

<blockquote>
<p>חֶשְׁכַת לַיִל עַל בְְּשָׂרָם תָּנוּחַ</p>

<p>וּבִנּקֻדוֹת כֶּסֶף עוֹרוֹתֵיהֶם נֻקָּדוּ</p>
</blockquote>

<br />

<blockquote>
<p>עַל מִצְחָם בַּהֶרֶת כַּלְּבָנָה מַזְהֶרֶת</p>

<p>בְּקִשּׁוּרֵי לֹבֶן קַרְסֻלֵּהֶם עֻקָּדוּ.</p>
</blockquote>

<br />

<blockquote>
<p>כִּי רֵיחַ מִלְחָמָה יָרִיחוּ</p>

<p>בְּרַעַשׁ וָרֹגֶז יְעַטֵשׁוּ</p>

<p>עֵינֵיהֶם כָּאֵשׁ יַבְרִיקוּ</p>

<p>וּגְוִיּוֹת מְבֻתָּקוֹת יְרַטֵּשׁוּ.</p>
</blockquote>

<br />

<blockquote>
<p>גְרוֹנָם כְּאַגְמוֹן יִכֹּפוּ</p>

<p>וְרֹאשָׁם לָאָרֶץ יַשְׁפִּילוּ</p>

<p>פִּתאוֹם יײנָּתְקוּ יִנָּעַרוּ</p>

<p>וְאֶל מְרוֹמֵי קָטָל לַעֲלוֹת יַעְפִּילוּ.</p>
</blockquote>

<br />

<blockquote>
<p>בְּעֵת זִרְמֵי זֵיעָה מֵעֲלֵיהֶם יִשְׁטֹפוּ<a href="#fn:10" id="fnref:10" title="see footnote" class="footnote"><sup>10</sup></a></p>

<p>כְּאַשְׁדּוֹת מַיִם שְׁחוֹרִים יִנְהָרוּ</p>

<p>וּכְגַלֵּי־יָם הֹמֶה בְזַעַף</p>

<p>רַעֲמוֹתֵיהֶם יְרוֹמְמוּ יִפְרָעוּ.</p>
</blockquote>

<br />

<blockquote>
<p>יַמַּי דָמִים נִשְׁפָּכִים מִתָּחַת</p>

<p>וַעֲלֵיהֶם יָם־שָׁחוֹר כִּשְׁחוֹר</p>

<p>חֲלָלִים בַּדָּמִים יִטְבָּעוּ</p>

<p>וְעַל סוּסים פַָּרָשִׁים יִשְׁחָיוּ.<a href="#fn:11" id="fnref:11" title="see footnote" class="footnote"><sup>11</sup></a></p>
</blockquote>

<br />

<blockquote>
<p>בִּידֵיהֶם חֲרָבוֹת יְהַפֵּכוּ</p>

<p>חֲרָבוֹת מִפְּלָדוֹת הוֹדוּ<a href="#fn:12" id="fnref:12" title="see footnote" class="footnote"><sup>12</sup></a> לֻטָּשׁוּ,</p>

<p>לִטְבוֹחַ טֶבַח הוּחַדּוּ</p>

<p>וּלְמוֹתֵת אַבִּירִים מוֹרָטוּ.</p>
</blockquote>

<br />

<blockquote>
<p>אֶל אוֹיבַי אַאַט כַּקָּטָב</p>

<p>עַל סוּסִי הַדֹּהֵר בְּגָאוֹן</p>

<p>לֹא אִיגַע לֹא אִיעַף לָנֶצַח</p>

<p>אִם גַּם מִיָדִי יִנָּתֵק הָרֶסֶן</p>
</blockquote>

<br />

<blockquote>
<p>מִמְקוֹמִי לֹא אָמוּשׁ לֹא אָזוּעַ</p>

<p>אִם גַּם כַּרִי מִתַּחְתִּי יִתְמוֹטַט</p>

<p>אַךְ יִרְאוּנִי יִמַּסוּ יִמּוֹגוּ</p>

<p>וּמִפְלָט לְנַפְשָׁם יְבַקֵשׁוּ</p>

<p>בִּמְבֻכָּה אָחוֹר יִסּוֹגוּ</p>

<p>וּמֶרְחָב לָנוּס לֹא יִמְצָאוּ.</p>
</blockquote>

<br />

<blockquote>
<p>פְּנֵיהֶם אֲקַדֵּם כַּחָטָף</p>

<p>וְכַפִּי בַחֶרֶב דָּבַקָה</p>

<p>אֲהֻמַּם אַחִתֵּם אַכְנִיעַם</p>

<p>אֶדְקָרַם וְלַמָוֶת אַכְרִיעַם.</p>
</blockquote>

<br />

<blockquote>
<p>לוּ עִוְרִים אֵלַי נִגָּשׁוּ</p>

<p>עֵינֵיהֶם לִרְאוֹת נִפְקָחוּ</p>

<p>וְחֵרְשִׁים אֵלַי יִָקְרָבוּ</p>

<p>וּמִסְגְּרוֹת אָזְנֵיהֶם נִפְּתָָחוּ</p>

<p>וְאִלְמִים לוּ קוֹלִי הֶאֱזִינוּ</p>

<p>אֳסוּרֵי לְשׁוֹנָם הֻתָּרוּ</p>

<p>תְּהִלָּתִי בַשַּׁעַר סִפֵּרוּ</p>

<p>וּמדַּבַּר עוֹד לֹא חָדַלוּ.</p>
</blockquote>

<br />

<blockquote>
<p>וְעֵת גִּבּוֹרִים בְּכֹח יֵאָבַקוּ</p>

<p>וְחַרְבָּם בְּכָל־פֶּה אֹכֶלֶת</p>

<p>וּמַאֲבַק מִלְחָמָה סֹעֶרֶת</p>

<p>אֶרֶץ בַּעֲלָטַת חֹשֶךְ נֶעְתָּמָת</p>

<p>מַעֲשֵׂי לְכָל רוֹאַי נוֹדָעוּ</p>

<p>וּרְחוֹקִים עוֹד מִמֶּנִי יִשְׁמְָעוּ</p>

<p>לְדוֹר אַחֲרוֹן בַּסֵּפֶר יוּחָקוּ</p>

<p>שְׁמִי לַבָּאִים יַזְכִּירוּ</p>

<p>לְעוֹלְמֵי עַד לָנֶצַח יַעֲמֹדוּ</p>

<p>וְאֹמֶץ בְּלֶב חַלָּשׁ יָעִירוּ!</p>

<br />
</blockquote>

<h2 id="ג.שִׁירַתהַנֶּשֶׁק">ג. שִׁירַת הַנֶּשֶׁק</h2>

<blockquote>
<p>הִשְׁתַּקְשֵׁק הַנֶּשֶׁק וְצִלְצוּל חֲרָבוֹת</p>

<p>מִתּוֹ, וּמְצִלְתַיִם לְאָזְנַי יֶעֳרָבוּ</p>

<p>יְלֵיל בְּנֵי שַׁחַץ וּזְאֵבֵי עֲרָבוֹת</p>

<p>מִכִּנּוֹר וָנֵבֶל לִי נָאֳהָבוּ</p>

<p>נַהֲמַת אֲרָיוֹת וְשַׁאֲגַת כְּפִירִים,</p>

<p>מִצְהֲלוֹת הַסּוּסִים וּשְׁאוֹן מִלְחָמָה</p>

<p>רַעַשׁ פָּרָשִׁים וּסְאוֹן גִּבּוֹרִים</p>

<p>סַעֲרַת נִלְחָמִים וְקוֹל הַנְּקָמָה:</p>

<p>רִנָּ נְעִימָה וְשִׁירָה נִפְלָאָה!</p>

<br />
</blockquote>

<h2 id="ד.הַנְּקָמָה">ד. הַנְּקָמָה!</h2>

<blockquote>
<p>בְּלִבִּי כַתֹּפֶת וְדָמִי רוֹתֵחַ</p>

<p>נַפְשִׁי יֹקֶדֶת לֹא אֵדַע מָנוֹחַ</p>

<p>לוּ יִבְלֵי מַיִם בְּלִבִּי נִשְׁפָּכוּ</p>

<p>לְיַמַּי שַׁלְהֶבֶת כְּרֶגַע נֶהְפָּכוּ.</p>
</blockquote>

<br />

<blockquote>
<p>לוּ נַהֲרֵי עֵדֶן בְּקִרְבִּי עָבָרוּ</p>

<p>כְּגָפְרִית שׂעֶרֶת עַל גַּחֲלֵי רְתָמִים</p>

<p>כְּזֶפֶת בֹּעֶרֶת עַל מוֹקְדֵי עוֹלָמִים</p>

<p>רָתְחוּ קָדָחוּ וְלָנֶצַח בָּעָרוּ.</p>

<br />
</blockquote>

<h2 id="ה.דָּםחֶרֶבוָרֹמַח">ה. דָּם חֶרֶב וָרֹמַח</h2>

<blockquote>
<p>הֵן מֵחוֹמֶר חָזָק מִבַּרְזֶל קוֹרַצְתִּי</p>

<p>וְלִבִּי חָזָק וּמוּצָק הִנֵּהוּ</p>

<p>אַךְ אִם בַּרְזֶל בָּלֹה יִבְלֶה מִזֹּקֶן</p>

<p>אָנֹכִי מֵעֶדְּנָתִי עוֹד לֹא בָלִיתִי.</p>
</blockquote>

<br />

<blockquote>
<p>בְּסַעַר מִלְחָמָה נוֹלָדְתִּי</p>

<p>וּמֵחֲלֵב דְּמִי קְרָבוֹת יָנַקְתִּי.</p>

<p>לֹא לְרוֹמַח בִּבְשָׂרִי חֵלֶק וְלֹא מָנָה</p>

<p>וְלֹא מֵאֵבָרַי לַחֶרֶב מִחְיָה עֲדֵי מַתִּי.</p>
</blockquote>

<br />

<blockquote>
<p>אֶת דְּמֵי אוֹיְבַי בְּגֻלְגְּלוֹת רָאשֵׁיהֶם</p>

<p>שָׁתִיתִי</p>

<p>אַךְ אֶת צִמְאוֹנִי הָרַב עוֹד לֹא הֳִרְוֵיתִי</p>

<p>בְּחֶרֶב בְּלַהֲבָה גַּלֵּי מָוֶת יִסְעָרוּ</p>

<p>וּבְרוֹמַח חֶתֶף וָקָטָב עֲלֵיהֶם הִתְנַפַלְתִּי.</p>
</blockquote>

<br />

<blockquote>
<p>הוּא רָמְחִי אֲשֶׁר מֵאָז נוֹלַדְתִּי</p>

<p>עַל חֵיקִי בְעַרְסִי שִׁעֲשְׁעָנִי</p>

<p>לוּ בְיַד חַלָּשׁ נָתוּן אֶתְּנֵהוּ</p>

<p>מֵאֵימָתוֹ כְפִירִים יָגוּרוּ.</p>
</blockquote>

<br />

<blockquote>
<p>וְעֵת בְּחֶשְׁכַּת לַיִל שׁוֹמֵם אֲהַלְכָה</p>

<p>דַּרְכִּי לִי יָאיר וּמִמְבוּכָתִי יוֹצִיאֵנִי</p>

<p>וְעֵת בְּמַעֲרְכוֹת אוֹיֵב אּלָּחַמָה</p>

<p>סוֹחֵר לִקְנוֹת נַפְשׁוֹת גִּבּוֹרִים יֶהִי<a href="#fn:13" id="fnref:13" title="see footnote" class="footnote"><sup>13</sup></a>.</p>

<br />
</blockquote>

<h2 id="ו.עֲנוֹתגְּבוּרָה">ו. עֲנוֹת גְּבוּרָה</h2>

<blockquote>
<p>הַיּוֹם מְדוּרַת מִלְחָמָה אַצִּיתָה</p>

<p>וַאֲזֵנַי כַּלְּהָבִים בָּה יִבְעָרוּ</p>

<p>רְפָאִים מִקִּבְרוֹתֵיהֶם יָקוּמוּ</p>

<p>וְגִבּורֵי עַם־עוֹלָם יִתְעוֹרָרוּ.</p>
</blockquote>

<br />

<blockquote>
<p>כֻּלָּם יַחְדָּו הֵנָּה יָבוֹאוּ</p>

<p>וּמִרְאוֹת פָּנַי יֵבוֹשׁוּ יֶחְפָּרוּ</p>

<p>כְּאוּדִים שְׂרוּפִים בַּבְּעַרָה יִפֹּלוּ</p>

<p>וּכְקוֹצִים כְּסוּחִים מִפָּנַי יְסֹעָרוּ.</p>
</blockquote>

<br />

<blockquote>
<p>שָׂרִים וְרֹזְנִים מִמֶּנִי חָרַדוּ</p>

<p>עֵת נַפְשִׁי לְנַפְשָׁם בִּקֵּשָׁה</p>

<p>כְּלֵי מִלְחָמָה הָלְאָה הִשְׁלִיכוּ</p>

<p>וְלָנוּס מִפָּנַי לְהַאֲמִין נוֹאָלוּ.</p>
</blockquote>

<br />

<blockquote>
<p>אַךְ אָנָה מִפָּנַי יִבְרְחוּ יָנוּסוּ</p>

<p>וְיָדִי בְרַחֲבֵי תֵבֵל מָשָלָה</p>

<p>מִן הַמֵּצַר לָצֵאת אֵיךְ יוּכָלוּ</p>

<p>וַאֲדָמָה דַרְכָּם עֲלֵיהֶם סָגָרָה.</p>
</blockquote>

<br />

<blockquote>
<p>הֵם אֶרֶץ רַחֲבַת יָדַיִם</p>

<p>כְְכֲף־אִישׁ בְּעִֵינֵיהֶם הָיָתָה</p>

<p>בִּפְנֵיהֶם יִקּוֹטוּ יִכְרְעוּ לָטָבַח</p>

<p>תַּחְתֵּיהֶם יִמּוֹטוּ יפְלוּ לָנֶצַח.</p>
</blockquote>

<br />

<blockquote>
<p>גִּבּוֹרֵי עֲרָב בִּי יִתְהַלָלוּ</p>

<p>כִּי אֵשׁ מִלְחָמָה אַבְעִירָה</p>

<p>בּי יִתְפָּאֲרוּ וּבִשְׁמִי יִדְגֹּלוּ</p>

<p>כִּי אוֹיבַי תַּחְתַּי אַכְרִיעָה.</p>
</blockquote>

<br />

<blockquote>
<p>הֲמָוֶת מִפָּנַי – חִיל יֹאחֲזֵהוּ</p>

<p>עֵת עַנְנֵי אָבָק עַּד גָּבְהֵי שָׁמַיִם</p>

<p>כְּמַשׂאוֹת עָשָן עֲלוֹת יַגְבִּיהוּ</p>

<p>וּשְׁמֵי טֹהַר בַּעֲרָפֶל יָלִיטוּ</p>
</blockquote>

<br />

<blockquote>
<p>וּבְאֹפֶל וָאָמָשׁ וּמַשְּׁאוֹן לָיִל</p>

<p>עֵין־שֶׁמֶשׁ יְכַסּוּ יַעֲלִימוּ.</p>
</blockquote>

<br />

<blockquote>
<p>עוֹד אֶעֱשֶׁה מַעֲשִׂים לֹא נִשְׁמָעוּ</p>

<p>בְּכָל קַצְוֵי תֵבֵל עֲלֵיהֶם יִתְפַּלָּאוּ</p>

<p>בְּחֶרֶט בַּרְזֶל עַל לוּחַ יֵחָרֵתוּ</p>

<p>וּלְּדוֹר דּוֹרִים לְעוֹלָם יִזָּכֵרוּ</p>

<br />
</blockquote>

<h2 id="ז.בֵּיתרָמִים">ז. בֵּית רָמִים</h2>

<blockquote>
<p>אֶל שְׁמֵי שְׁחָקִים לַעֲלוֹת נִסִיתִי</p>

<p>וְכוֹכָבִים רָצִים תַּחְתַּי רָאִיתִי</p>

<p>בְּנֵי רָמִים וְנִשָּׂאִים לשהַשִּׂגֵנִי לָאוּ</p>

<p>וְאַף רָשְׁמֵי צְעָדַי לֹא מָצָאוּ.</p>
</blockquote>

<br />

<blockquote>
<p>לְעָל מִכּוֹכְבֵי עָשׁ וְכִימָה עָלִיתִי</p>

<p>וּבִמְרוֹמֵי שַׁחַק בַּיִת לִי בָנִיתִי</p>

<p>מִשְׁכְּנוֹת גְּבִירִים לְפָנָיו נִכְנָעוּ</p>

<p>וּבָתֵי עֶלְיוֹנִים לְמוּלוֹ שַׁחוּ כָרָעוּ.</p>

<br />
</blockquote>

<h2 id="ח.מוֹתגִּבּוֹרִים">ח. מוֹת גִּבּוֹרִים</h2>

<blockquote>
<p>מַה מָּוֶת כִּי אִירָא, כִּלָּיוֹן כִּי אַחַת</p>

<p>מַה חַיִּים כִּי אֶסְבֹּל, נֹעַם כִּי אַחַד?</p>
</blockquote>

<br />

<blockquote>
<p><strong>אֲחֵרִים</strong> לָנֶצַח חַיִים יֶאֱהָבוּ</p>

<p>מָוֶת יִירָאוּ, מִשֶּׁבֶר יִרְהָבוּ</p>

<p>מִפַּחַד יִרְתָּעו ודמָרוֹר יִרְעָצֵם</p>

<p>כִּלָּיוֹן יְחִיתֵּם וַאֲבַדּוֹן יִקְָרָצַם.</p>
</blockquote>

<br />

<blockquote>
<p>אשֶׁר יַחְפֹּצוּ וְהוֹן יִרְדֹּפוד</p>

<p>לָעשֶׁק יָרוּצוּ וְלַבֶּצַע יִשְׁאָפוּ</p>

<p>וְאָשְׁרִי אָנֹכִי – בַּמָּוֶת אֶמְצָאָה</p>

<p>עֵּת אֶל שְׂדֵה קֶטֶל בְּרֶגֶשׁ אֵצֵאָה.</p>
</blockquote>

<br />

<blockquote>
<p>בְּלַהַב הַחֶרֶב בִּזְרוֹעַ אַבִּירִים</p>

<p>בְּרֹמַח וְכִידוֹן וּמָגֵן גִּבּוֹרִים</p>

<p>וְרַעַם מִסָּבִיב וְרַעַשׁ וּמְהוּמָה</p>

<p>ושָׁאוֹן וְסָאוֹן וְסַעַר מִלְחָמָה.</p>
</blockquote>

<br />

<blockquote>
<p>וְהִתְנַגֵּשׁ גִּבּוֹרִים וְשִׁקְשׁוּק חֲרָבוֹת</p>

<p>וְשַׁאֲגַת נִלְחָמִים חֲפַצֵי קְרָבוֹת</p>

<p>וּפָרָשִׁים אַדִּירִים מֵאֲרָיוֹת גָּבַרוּ</p>

<p>וְסוּסִים מְזֻיָנִים בְּגָאוֹן יְדַהַרוּ.</p>

<p>פְּנֵיהֶם לְהָבִים כַּשְָׂרָפִים מַרְאֵיהֶם</p>

<p>רַעֲמוֹתֵיהֶם כִּפְתָנִים וּרְשָׁפִים עֵינֵיהֶם</p>

<p>יְדַלְגוּ יְקַפְּצוּ וְשׁוֹבָב יִתְהוֹלָלוּ</p>

<p>בְּשֶׁצֶף וָקֶצֶף יַרְעִימוּ יִצְהָלוּ.</p>
</blockquote>

<br />

<blockquote>
<p>יָרוּצוּ כַבְּרָקִים יָפִיצוּ</p>

<p>וּבְקוֹל נַחֲרָתָם רְפָאִים יָקִיצוּ</p>

<p>חֲלָלִים יִרְמסוּ וְגֻלְגְּלוֹת יְרַצֵּצוּ</p>

<p>צוּרִים יְפוֹרֵרוּ וּסְלָעִים יְנַפַּצוּ.</p>
</blockquote>

<br />

<blockquote>
<p>וְהָאֲדָמָה אֲדֻמָּה כְּעוֹרוֹת מְאָדָּמִים</p>

<p>וּכְשֶׁטֶף נְהָרוֹת יִזְרְמוּ הַדָּמִים</p>

<p>וְאָז אֵּשׁ הַנְּקָמָה תּוּקַד בְּלִבִּי</p>

<p>וְלַהֲבַת הַקִּנְאָה תְּלַהֵט בְּחֻבִּי.</p>
</blockquote>

<br />

<blockquote>
<p>חַרְבִּי אֲשַׁנֵּן וְעֹז אֶדְרֹכָה</p>

<p>צִמְאוֹנִי אֲרַוֶּה וְנָקָם אֶקָּחָה</p>

<p>כִּי חַיִים בְּקָלוֹן אֶשְׂנָא אֶתְעָבָה</p>

<p>וּמָוֶת בְּכָבוֹד לְאשֶׁר אֶחְשֹׁבָה.</p>
</blockquote>

<br />

<p>פרנקפורט דמאיין, תמוז, התרנ&quot;ח</p>

<div class="footnotes">
<hr />
<ol>

<li id="fn:1">
<p>עי' להלן על &#8220;כנור ערבי בלילה&#8221; שנאבד. <a href="#fnref:1" title="return to body" class="reversefootnote">&#160;&#8617;</a></p>
</li>

<li id="fn:2">
<p>זחילת הנחשים לאטם נדמה לעיני הרואה כאלו הם  הולכים ונמשכים כחבל ההולך ונארך. <a href="#fnref:2" title="return to body" class="reversefootnote">&#160;&#8617;</a></p>
</li>

<li id="fn:3">
<p>ידוע שהנחשים יוצאים מחוריהם לעת הצהרים למען
התחמם באור השמש ואז הם מתפשטים מתמתחים ומתמודדים לארכם, והמשורר מעלה
על דמיונו כי לו היה השמן נחבא בנקיקי הסלע ג&quot;כ היה מתקרר ונגלד, אבל
בצאתו היה מתרכך מחם השמש ומתמשך כפלג מים. <a href="#fnref:3" title="return to body" class="reversefootnote">&#160;&#8617;</a></p>
</li>

<li id="fn:4">
<p>הפעל &#8220;התעכס&#8221; בערבית מורה הליכה בדרך עקלקלות, וכן
גם פירוש הכתוב וברגליהן תעכסנה (ישעי&#8216; ט&#8217; ט&quot;ז) לאמר הן הולכות ופונות
הנה והנה למען יביטו עוברי דרכים על יפין. <a href="#fnref:4" title="return to body" class="reversefootnote">&#160;&#8617;</a></p>
</li>

<li id="fn:5">
<p>הנחשים בחפצם לקפץ, ימעכו ראשם בארץ והתכוצו בדחפם  זנבם לראשם למען יקֻבצו כל כחותיהם ואז יקפצו  בחזקה והתנפלו על העומד בדרכם. <a href="#fnref:5" title="return to body" class="reversefootnote">&#160;&#8617;</a></p>
</li>

<li id="fn:6">
<p>ישברו ויכתתו עצמות הגבורים. [וכך הוא בירמיה נ&#8216;,  י&quot;ז כלו&#8217; מלך אשור אכל את בשר ישראל ומלך בבל שבר עצמותיו.]. <a href="#fnref:6" title="return to body" class="reversefootnote">&#160;&#8617;</a></p>
</li>

<li id="fn:7">
<p>כלו&#8216; ירכותיהם [וכך הוא גם באיוב מ&#8217;, י&quot;ז: גידי  פחדיו כמו בערבית פח&#8216;ד&#8217;]. <a href="#fnref:7" title="return to body" class="reversefootnote">&#160;&#8617;</a></p>
</li>

<li id="fn:8">
<p>ענפים עבים וחזקים <a href="#fnref:8" title="return to body" class="reversefootnote">&#160;&#8617;</a></p>
</li>

<li id="fn:9">
<p>הזאבים הכחושים ודלי הבשר הם קלים במרוצתם,
והסוסים אשר רזו ודלו עוד יותר הם יותר מהירים מהם [זהו גם מובן: חדו
מזאבי ערב (חבק&#8216;, א&#8217;, ח') כלו&#8216;: שסוסיו הם יותר חדים וכחושים מזאבים
ערבים; וערב (בסגול) מכוון לערבים. כמו: כל הערב, וכל מלכי הערב
השוכנים במדבר, ירמי&#8217; כ&#8220;ה, כ' וכ&#8221;ד, ונ' ל&quot;ז והם הערבים יושבי המדבר
בנגוד לערבים שוכני הערבה סמוך לישוב.] <a href="#fnref:9" title="return to body" class="reversefootnote">&#160;&#8617;</a></p>
</li>

<li id="fn:10">
<p>[זרמי זיעה ישטפו מעל גביהם כמו פלגי אשדות
הנופלים ברעש ושאון ממרומי הרים, והסוסים ירוממו רעמותיהם ברוצם ושלחו
את שערותיהן בערבוביה לעבר פניהם כמו גלים זועפים וסואנים.] <a href="#fnref:10" title="return to body" class="reversefootnote">&#160;&#8617;</a></p>
</li>

<li id="fn:11">
<p>[להקות הסוסים השחורים הם כמו ים שחור השוטף
ועובר מעל לים הדמים הנשפכים תחתם; ובעת שחללי מלחמה נטבעים בים הדמים,
הגבורים העפים על הסוסים ומניעים ידיהם לפנים ולאחור בשלחם רסני סוסיהם
נראים כאלו הם שחים על פני הים השחור.] <a href="#fnref:11" title="return to body" class="reversefootnote">&#160;&#8617;</a></p>
</li>

<li id="fn:12">
<p>פלד הוא הברזל הנקי ולפי דברי הערבים הברזל הבא
מארץ הודו הוא היותר משובח, והברזל ההודי נודע לשבח גם בעיני הבבלים;
כי גם בתלמוד ע&#8220;ז ט&#8221;ו ע&quot;א נזכר פרזלא הנדיאה. <a href="#fnref:12" title="return to body" class="reversefootnote">&#160;&#8617;</a></p>
</li>

<li id="fn:13">
<p>השירה הזאת והשירה מספר ז&#8216; נדפסו בשנויים אחדים
ב&#8220;מזרח ומערב&#8221; של בריינין, כרך ד&#8217; עמ&#8216; 136. עי&#8217; להלן עמ&#8216; 259 הע&#8217; 7
ועמ' 5־274. <a href="#fnref:13" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/30987">https://benyehuda.org/read/30987</a></div></body></html>