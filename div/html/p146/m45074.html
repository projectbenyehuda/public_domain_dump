<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אֶשְׂמַח בְּבוֹא</title>
	<meta name="author" content="שלום שבזי"/>
</head>
<body>

<p>חתימה: אני שלם יוסף</p>

<blockquote>
<br />
</blockquote>

<blockquote>
<p>אֶשְׂמַח בְּבוֹא פֶּסַח שִׂמְחָה גְּדוֹלָה</p>

<p>אַנְעִים בְּקוֹל שִׁירָה יוֹמָם וְלַיְלָה</p>

<p>אַזְכִּיר לְתַעְצוּמוֹת אַדִּיר וְנַעְלָה</p>

<p>הָאֵל אֲשֶׁר פָּדָה עַמּוֹ בְּחֶמְלָה:</p>

<br />
</blockquote>

<blockquote>
<p>נִהַג בְּנֵי אִישׁ תָּם הָאֵל בְּחַסְדּוֹ</p>

<p>עַל יַד יְקוּתִיאֵל נְבִיאוֹ וְעַבְדּוֹ</p>

<p>פַּרְעֹה וְכָל עַמּוֹ הִכָּה בְּפַחְדּוֹ</p>

<p>וַיֶּהֱמוּ כֻּלָּם מִקּוֹל הֲמֻלָּה:</p>

<br />
</blockquote>

<blockquote>
<p>יָדַע כְּאֵב עַמּוֹ מִלּוֹחֲצֵיהֶם</p>

<p>שָׁלַח יְלוּד עַמְרָם דָּן אוֹיְבֵיהֶם</p>

<p>דָּם גַּם צְפַרְדֵּעַ הִרְחִישׁ לְמֵיהֶם</p>

<p>כִּנִּים וְגַם עָרוֹב הִשְׁחִית וְכִלָּה:</p>

<br />
</blockquote>

<blockquote>
<p>שַׁחַת וְגַם דֶּבֶר וּשְׁחִין דְּבָקָם</p>

<p>בָּרָד וְהָאַרְבֶּה רֻקּוֹ הֱצִיקָם</p>

<p>חֹשֶׁךְ חֲבָשֵׁיהֶם גַּם אִישׁ וְלֹא קָם</p>

<p>כִּלָּה בְּכוֹר אוֹנָם עֶבֶד וְנִגְלָה:</p>

<br />
</blockquote>

<blockquote>
<p>לָקָה וְגַם שִׁלַּח פַּרְעֹה וְעַמּוֹ</p>

<p>מַשְׁחִית חֲצוֹת לַיִל עָבַר הֱקִימוֹ</p>

<p>בְּקֶצֶף וְכִלָּיוֹן הוֹצִיא לְזַעְמוֹ</p>

<p>עַל צָר אֲשֶׁר כָּפַר לִנְהוֹג גְּדֻלָּה:</p>

<br />
</blockquote>

<blockquote>
<p>מִהַר וְגַם קָרָא לְאַהֲרֹן וּמֹשֶׁה</p>

<p>קוּמוּ צְאוּ הַכֹּל אֵין לִי לְהַקְשֶׁה</p>

<p>כִּי זֶה אֱלוֹהֵיכֶם גִּבּוֹר וְקָשֶׁה</p>

<p>רָצָה לְקָרֶבְכֶם לִשְׁמוֹ סְגֻֻלָּה:</p>

<br />
</blockquote>

<blockquote>
<p>יָצָא יְלוּד עַמְרָם וְאַהֲרֹן נְכוֹחָם</p>

<p>הוֹרוּם עֲבוֹדַת אֵל לִשְׁחוֹט לְפִסְחָם</p>

<p>אָפוּ לְבָצֵקָם אָכְלוּ לְזִבְחָם</p>

<p>וַיֵּלְכוּ יַחְדָּו דֶּרֶךְ מְסִלָּה:</p>

<br />
</blockquote>

<blockquote>
<p>וּבְיוֹם קָם פַּרְעֹה וְרִכְבּוֹ</p>

<p>נֶהְפָּךְ וְנִתְאַכְזָר נִחַם בְּלִבּוֹ</p>

<p>בִּקֵּשׁ קְרָב שֵׁנִית יָרִיק לְחַרְבּוֹ</p>

<p>מִהַר וְהִשִּׂיגָם עַל מֵי מְצוּלָה:</p>

<br />
</blockquote>

<blockquote>
<p>סִבַּב בְּמֶרְכָּבוֹת בִּקֵּשׁ לְבַהֲלָם</p>

<p>וּבְעֵת אֲשֶׁר רָאוּ הֶעֱלוּ לְקוֹלָם</p>

<p>וַיִּמְצְאוּ יַם סוּף נִקְרָע לְמוּלָם</p>

<p>כִּי פָצְחוּ כֻּלָּם בִּדְבַר תְּפִלָּה:</p>

<br />
</blockquote>

<blockquote>
<p>פַּרְעֹה וְכָל רִכְבּוֹ לַיָּם רְדָפָם</p>

<p>וְיָם בַּחֲזִירָתוֹ יַחַד דְּחָפָם</p>

<p>וּמִתּוֹךְ מְצוּלוֹתָיו לַסּוּף גְּרָפָם</p>

<p>אָז יַעֲנֶה מֹשֶׁה שִׁיר גַּם תְּהִלָּה:</p>

<br />
</blockquote>

<blockquote>
<p>אֶחְתּוֹם לְשִׁירָתִי בִּשְׁבָח וּמִזְמוֹר</p>

<p>עַל מַעֲשֵׂי נִסִּים לִבִּי אֲעוֹרֵר</p>

<p>אַעַשׂ בְּלֵיל פֶּסַח מַצָּה וּמָרוֹר</p>

<p>אֶקְרָא לְאַגָּדָה אֶשְׂמַח בְּצַהְלָה</p>

<p>נַפְשִׁי מְחַכָּה עַד יוֹם בּוֹא גְּאֻלָּה:</p>
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/45074">https://benyehuda.org/read/45074</a></div></body></html>