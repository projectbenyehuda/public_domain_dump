<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>עֲלֵי כָל אֲכִילָה</title>
	<meta name="author" content="שלום שבזי"/>
</head>
<body>

<p>החתימה: שבזי משתא</p>

<blockquote>
<br />
</blockquote>

<blockquote>
<p>עֲלֵי כָל אֲכִילָה אֲבָרֵךְ לְצוּרִי</p>

<p>מְנָתִי וְחֶלְקִי וְחֵשֶׁק פְּאֵרִי</p>

<p>בְּחַסְדּוֹ וְטוּבוֹ יְרַפֵּא מְזוֹרִי</p>

<p>וּמִכָּל עֲבָרִים יְקַבֵּץ פְּזוּרִי:</p>

<br />
</blockquote>

<blockquote>
<p>שְׁלָמָא עֲבַד בֵּין אֶשָּׁא וּמִיָּא</p>

<p>וּשְׁמֵיהּ אִתְרְשַׁם עַל דִּגְלַיָּא</p>

<p>וְעַל כָּל דִּגְלָא תְּלַת מַלְאֲכַיָּא</p>

<p>לְפִקּוֹדוֹהִי אֵילְפַן וְאַקְרִי:</p>

<br />
</blockquote>

<blockquote>
<p>[שלום עשה בין האש והמים</p>

<p>ושמו נחרת על הדגלים</p>

<p>ועל כל דגל שלושה מלאכים</p>

<p>את מצוותיו לימדנו והורה:]</p>

<br />
</blockquote>

<blockquote>
<p>בְּנַהְמָא צְרִיכְנָא בִּרְכְתָא בְּסֻמְכָן</p>

<p>וּבָתַר סְעוֹדְתָּא אַרְבַּע בִּרְכָאן</p>

<p>וְזִמּוּן בְּעַסְרָא וְשִׁבְעָה מְשִׁיכָן</p>

<p>מֵהַאיֵ מוּרְסִיָא גִּנְּתָּא דְּנַהְרִי:</p>

<br />
</blockquote>

<blockquote>
<p>[בלחם אנו צריכים ברכה בצירוף</p>

<p>ולאחר הסעודה ארבע ברכות</p>

<p>וזימון בעשרה ושבעה מושכים</p>

<p>מעיסה זו של גן הנהרות:]</p>

<br />
</blockquote>

<blockquote>
<p>זִיוֵיהּ נָהֵיר מֵאֶמְצְעִיתָא</p>

<p>קָו דְּמַפְרִישׁ בֵּין עִלַּאי וְתַתָּא</p>

<p>וְאַהְרֹן דְאִתְמְשַׁח בִּמְשַׁח רְבוּתָא</p>

<p>וּבַר לֵיוָאָה שְׂמָאלָא אַשְׁרִי:</p>

<br />
</blockquote>

<blockquote>
<p>[אורו זוהר מן האמצע</p>

<p>קו המבדיל בין עליון לתחתון</p>

<p>ואהרן שנמשח בשמן המשחה</p>

<p>ובן לוי על השמאל חנה:]</p>

<br />
</blockquote>

<blockquote>
<p>יְקָר מַלְכְּתָא הִיא תְּפַלֵּג שְׁלָלָהּ</p>

<p>וְרֵאשִׁית נְסִיבָא יָהְבָא לְחֵילַהּ</p>

<p>תְּרֵיסַר שִׁבְטִין נָטְרִין שְׁבִילָהּ</p>

<p>בְּתַרְיַ״ג אַכְלֵיל סוֹד שְׁמִי וְזִכְרִי:</p>

<br />

<p>כבוד המלכה, היא תחלק את שללה</p>

<p>וראשית תרומה תיתן לצבאה</p>

<p>שנים עשר שבטים שומרים את שבילה</p>

<p>בתרי״ג נשלם סוד שמי וזכרי:]</p>

<br />
</blockquote>

<blockquote>
<p>מַלְכָּא דְּמַלְכִין בְּחַסְדָּא יְזוּן לַן</p>

<p>וּבֵיהּ אִתְרְחֵצְנָא תֻּקְפַן וְחֵילַן</p>

<p>וְיַבַּע מְשִׁיחֵיהּ בְּרֵישָׁא דְדִגְלַן</p>

<p>יְהֶא בִּירוּשְׁלַם רְבוּתִי וְאַתְרִי:</p>

<br />
</blockquote>

<blockquote>
<p>[מלך המלכים בחסדו יזון אותנו</p>

<p>ובו נשעננו, גבורתנו וכוחנו</p>

<p>ויביא במהרה את משיחו בראש דגלנו</p>

<p>יהיה בירושלים יקרי ומקומי:]</p>

<br />
</blockquote>

<blockquote>
<p>שִׁפְעָא דְּחֶסֶד לְעַתִּיר וְעַנְיָא</p>

<p>וְרוּחַ הֲדַסָּה סְחוֹר חֵיוְתַיָּא</p>

<p>אָדָם וְתוֹרָא וְנִשְׁרָא וְאַרְיָא</p>

<p>רְמִיזָן בְּאַרְבַּע רֵישִׁין דְּנַהְרִי:</p>

<br />
</blockquote>

<blockquote>
<p>[שפע החסד לעשיר ועני</p>

<p>ורוח הדסה סביב החיות</p>

<p>אדם ושור ונשר ואריה</p>

<p>רמוזים בארבע ראשי הנהרות:]</p>

<br />
</blockquote>

<blockquote>
<p>תִּשְׁרֵי בִּרְכְתָא בְּבֵיתָא וְחַקְלָא</p>

<p>וְיִחְדּוֹן כַּחְדָּא חָתָן וְכַלָּה</p>

<p>וְתִתְבְּנֵי יְרוּשְׁלַם וְצִיּוֹן כְּאַוְלָא</p>

<p>וְיִגְעַר אֱלָהַן בְּסִטְרָא דְאוּחְרִי:</p>

<br />
</blockquote>

<blockquote>
<p>[תשכון הברכה בבית ובשדה</p>

<p>וישמחו יחדיו חתן וכלה</p>

<p>ותיבנה ירושלים וציון כבתחילה</p>

<p>ויגער אלוהינו בסטרא אחרא:]</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/44173">https://benyehuda.org/read/44173</a></div></body></html>