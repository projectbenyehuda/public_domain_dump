<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>רֵאשִׁית סִפּוּר</title>
	<meta name="author" content="אלכסנדר סרגיביץ' פושקין / דוד פרישמן"/>
</head>
<body>

<blockquote>
<p>בְּסֻכַּת בֵּית-עִבְרִים אֲבֵלָה וְצָרָה</p>

<p>מְנוֹרָה בוֹעֶרֶת בַּפִּנָּה הָאֶחָת;</p>

<p>וּלְאוֹר הַמְּנוֹרָה יוֹשֵׁב אִישׁ זָקֵן</p>

<p>וְקוֹרֵא בַתּוֹרָה. הַשְּׂעָרוֹת הַלְּבָנוֹת</p>

<p>יוֹרְדוֹת וְנוֹפְלוֹת עַל-סִפְרוֹ לְפָנָיו.</p>

<p>עַל-עֶרֶשׂ קְטַנָּה וְרֵיקָה מִשְׁתַּחֲוָה</p>

<p>אִשָּׁה עִבְרִיָּה צְעִירָה וּבוֹכָה;</p>

<p>בַּפִּנָּה הַשֵּׁנִית אִישׁ עִבְרִי צָעִיר</p>

<p>שָׁקוּעַ בִּמְזִמּוֹת עֲמֻקּוֹת וְרַבּוֹת,</p>

<p>וּמוֹרִיד אֶת-רֹאשׁוֹ לָאָרֶץ בִּדְאָגָה.</p>

<p>בַּחֶדֶר הַשּׁוֹמֵם תָּכִין הַזְּקֵנָה</p>

<p>אֲרֻחַת-הָעֶרֶב, אֲרֻחָה מָה-רָזָה.</p>

<p>הַזָּקֵן יִסְגּוֹר אֶת-סִפְרוֹ הַקָּדוֹשׁ</p>

<p>וִיחַבֵּר אֶת-וָוֵי הַנְּחשֶׁת עַל-מַסְגֵּר;</p>

<p>הַזְּקֵנָה תַגִּישׁ הָאֲרֻחָה הַצָּרָה</p>

<p>לַשֻּׁלְחָן, וְקָרְאָה לְאַנְשֵׁי הַבָּיִת;</p>

<p>אַךְ אִישׁ טֶרֶם יָבֹא; נִשְׁכַּח הָאֹכֶל&#8230;</p>

<p>הַשָּׁעוֹת חוֹלְפוֹת בִּדְמָמָה, אַף-נִרְדָּם</p>

<p>הַיְקוּם תַּחַת כִּפַּת רְקִיעַ-הַלַּיְלָה –</p>

<p>רַק עוֹד עַל-סֻכַּת הָעִבְרִים לְבַדָּהּ</p>

<p>לֹא בָאָה הַשֵּׁנָה מְשִׁיבַת כָּל-נָפֶשׁ.</p>

<p>מִמִּגְדַּל הָעִיר קוֹל פַּעֲמוֹן יַשְׁמִיעַ</p>

<p>דְּבַר מַחֲצִית הַלָּיְלָה. – וּפִתְאֹם יָד כְּבֵדָה</p>

<p>תִּתְדַּפֵּק – וְאַנְשֵׁי הַבַּיִת נִבְהָלוּ.</p>

<p>הָעִבְרִי הַצָּעִיר יָקוּם אַף-יִפְתַּח</p>

<p>אֶת-דֶּלֶת הַבַּיִת בִּדְאָגָה מִבָּאוֹת –</p>

<p>אָז יָבֹא הַבַּיְתָה אִישׁ זָר עוֹבֵר-אֹרַח&#8230;</p>
</blockquote>

<br>  

<p>(לא נשלם)</p>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/6640">https://benyehuda.org/read/6640</a></div></body></html>