<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>מבשרת ירושלים (שלם)</title>
	<meta name="author" content="יוסף יושעה ריבלין"/>
</head>
<body>

<p><a href="#fn:1" id="fnref:1" title="see footnote" class="footnote"><sup>1</sup></a></p>

<p>שוש תשיש ותגל נפשי בהשמיעי היום אל אוהבי ציון וירושלים
את הבשורה היקרה אשר יחלנו לה אשר ליום הכסא נכונים להפתח שערי הבית הכנסת
הגדולה המעטירה אשר בחצר רבנו <strong>יהודא החסיד</strong> ז&#8220;ל ובית תפלה יקרא. הבית
הכנסת הזה אשר ממעל נתנה חבל לעמנו בדור האחרון הזה היא מביאה אל לב רואה,
רגש נפלא איום וקדוש בעוז ומדוה כי כמוה לא עמדה על אדמת הקדש מיום גלות
הארץ ובין<a href="#fn:2" id="fnref:2" title="see footnote" class="footnote"><sup>2</sup></a> ארמונות מפוארים היכלי שרים הכי
נכבדה על כל בתי העיר גבהה ונשאה מכל מגדולות. העומד על אחד ההרים סביב
ירושלים יראה כיפת הביהכ&#8221;נ בבין כיפות כל בית גדול כירח בין הכוכבים,
קירותיה פנימה וחוצה מלאים הוד והדר מחרושת אבני גזית מעשה ידי אומנים
נפלאים, חלונותיה כ&#8220;ח בקירותיה ט&#8221;ז כל אחת מהנה כשער גדולה ושנים עשר מספר
שבטי ישרון בתוך הזר אשר הכיפה סובבת עליו אשר הוא סובב את כל הבית הכנסת.
קרקע הבית רצפת אבני שיש כאודוותא דימא, בימה מפוארה בתוך בנויה לתלפיות
מחרושת אבנים מפותחות משובצות חלקי אבני שיש סביב סביב, ושתי מעלות אליה
מצפון וימין, ואך עוד ארון הקודש אשר לה נאוה עוד נגרע ממנה לע&#8220;ע. במערב
הבית הכנסת אשר שם פתח השער, אולם גדול מלוא רוחב הביהכ&#8221;נ ועל האולם עזרת
נשים מפוארה מפיקה חן ותפארת נשקפה אל תוך הבית הכנסת דרך שלשה שערים
גדולים. ובדברי זכור אזכור את המקום הזה לפני תשע שנה היה מעון שאיה מרבץ
שממה הרי אשפה ואבני עולם תחתיהם מערות איומות מפיקי בלהות צלמות ומעבר מזה
תלואים שתי חצאי קירות מפילות אבני גיר מנופצות והמקום השמם האיום ההוא עתה
מתנשא עליו בהדרת קדש היכל ד' ומקדש מלך אשר הוא לגאון ולתפארת לכבוד והדר
לפליטת יעקב הדור הזה. מי בכם אחינו כל יושבי תבל ושוכני ארץ תערכו את
החדוה הנשגבה בעת אשר נברך בליל יתקדש ראש השנה ברוך שהחיינו וקיימנו
והגיענו לזמן הזה. אחרי בואנו מתפלת ערבית הראשונה בבית הזאת אם לא נכוון
בשמחה נפלאה את הברכה הזאת גם על הבית הכנסת הזאת. ד' גדלת מאוד! ובקול
תודה נבשר כי <strong>מנשה הבכור</strong> ה&#8220;ה הרב הגביר המפואר מו&#8221;ה <strong>מנשה</strong> הי&#8220;ו בן
הגביר האדיר הצדיק המנוח מו&#8221;ה יחזקאל ראובן ז&#8220;ל מיחוסי בבל רבתא הוא יצא
ראשונה גם בטרם שום אבן על אבן בהיכל ד' והקריב את קדשי אביו המנוח וקדשיו.
וגם אחרי החלו לבנות לא השיב ידו הגדולה וביחד שלח אז עד ערך שלשת אלפים
אדומים זהב תשעה אלפים רו&#8221;כ ואת האחרונים הנה הוא כי בשבוע העברה השיגה
נדבתו בטרם הגמר בנין הרצפה והבימה ערך ארבע מאוד אדו&#8220;ז ועמו אחיו הגביר
היקר סי' ששון הי&#8221;ו ברוכים המה לד&#8216;. השר וגדול ליהודים צדיק ונושע סי&#8217;
<strong>משה מונטיפיורי</strong> הי&#8220;ו הוא הביא את הרשיון מהסולטאן יר&#8221;ה ברוך כבודו לד&#8216;.
<strong>בית ראטהשילד</strong> אשר אחד מבניהם השר <strong>מאיר אלפאנס</strong> הי&quot;ו ירה אבן פינתה
בחגותו את חג המצות ש&#8217; תרט&#8220;ז פעה&#8221;ק ת&#8220;ו והיו בתומכי הוצאת הבנין, זכרה להם
ד' לטובה. הרב הגדול צדיק ונשגב מו&#8221;ה <strong>עקיבא לעהרן</strong> נ&#8220;י ראש נשיא אה&#8221;ק
ת&#8220;ו באמשטרדם ואחוזת הרבנים הפקידים ואמרכלים עמו המה בשנת העברה בקנאם את
קנאת חרפת הביהכ&#8221;נ השמיעו בנדבות במדינות האללאנד ודייטשלאנד וקבצו המון
נדבות ושלחו לפעוה&#8220;ק והיו לעינים בעת גמר הבנין. מה' ישאו ברכה. כל נדיבי
העם בכל מדינה ומדינה ובפרט במדינות <strong>פרייסען, ענגלאנד, אסטרייך,</strong> ויחידי
אנשי <strong>רוסלאנד</strong> והעוסקים וגדולי המעשים, לכלם חלק וצדקה וזכרון בהיכל ד'
בירושלים. הברכה אחת היא גן אל אלה אשר עוד היום יתנדבו או לארון הקודש
לכסאות לספסלים למעקה סביב הזר פנימה וחוצה פנימה אשר תעמודנה שמה הנשים
לראות בשמחת בית השואבה וחוצה סביב לכל כיפת הביהכנ&#8221;ס אשר עליו נתהלך לפני
ה' בליל תתקדש הלבנה ולתפלת מוספין במועדי ה' מקראי קודש נוכח הר הבית. או
מי אשר יתנדב ספרי תורות פרוכות יקרות וכלי כסף תכשיטים לס&#8220;ת ומנורות
יפפיות לעטר לפאר ולהדר את הבית הכנסת אשר בו ישמחו ויתהללו כל זרע ישראל.
ועיני ולבב כל הרואות, כי שרביט תקוה הוא לנו והבית הזה הראנו לדעת כי חפץ
ד' בנו ובארצו וישוב ירחמנו יבנה בית בחירתנו בב&#8221;י.</p>

<p>גם בין החדשות המתרוצצות בבטן העת המלאה מיעודי חוזינו
חזיונות נביאנו לא נמנעו העם מלחשוב גם את אשר זה מקרוב בא דבר מלך שלטון
יר&#8220;ה להרחיב שוקי ירושלים, וזה החילם לעשות להסיר את האצטבאות אשר לפני
החנויות על פני הרחוב ובזה ירחבו השוקים כשלש אמות. ולע&#8221;ע דיה כי תתן דרך
לעבור ברוחה אף אם גמל טעונה או סוס ופרד וחמור באים לנגד. גם מוכרי אגודות
ירק אשר קנו מקומם בצדי רה&#8220;ר, עתה שולחו כולם אל מחוץ לעיר ושמה ימכרו
ממכרם לא יבוא אל תוך העיר. והנה חדשות כאלה מחזקים בידנו את תקות חוט
התקוה האחוזה בידנו כי קרוב צדקנו יצא ישענו כיר&#8221;א.</p>

<p>זה כשבועות שתים נסע מפה הרב הגדול בתוי&#8220;ר מו&#8221;ה בנימין
בייניש נ&#8220;י רב דק&#8221;ק ווייערשאב אשר בא לפה בחדש תמוז העבר לראות וליראות אל
אביו הגאון הגדול חמדת ישראל וצבי תפארת עוזמו עטרת ראשנו מו&#8220;ה משה ליב ני'
שהיה אבד&#8221;ק קוטנא יע&#8220;א. היסולה כתב אופיר מחיר השמחה אשר שגבה בעת ההיא
בלבב כל יראי אלקים בעת שמחת לבו של אור עינינו רוח אפינו סבא דארעא קדישא
שליט&#8221;א. בראותו פני בנו יקירו לעת זקנותו ה' יאריך ימיו וצדקת הצדיק עד כמה
עצמה אשר בעת גודל שמחתו וכשמעו כי נלקח ארון אלקים הגאון הגדול מו&#8220;ה יוסף
מסלוצק זצוק&#8221;ל קשר מספד ואבל כבד בביהמ&#8220;ד הגדול מנחם ציון וצעק &#8220;אבי אבי
רכב ישראל ופרשיו&#8221; והעם עמו שפכו כמים דמע עין ולב על העטרה אשר נפלה בדור
הזה ואמרו זה ינחמנו הוא לנו לעטרה טהורה אבן יקרה יחי לעד כיר&#8221;א. ובנו ש&#8220;י
הוא היה נחוץ למלא הבטחתו לעמו בעירו לשוב לביתו ליום הכסא להורותם תורה
ומצות דבר בעתו ה' יביאנו אל מחוז חפצו לחיים ולשלום. – עמו נסע מפה איש
ציר נאמן לשולחיו אשר שולח במלאכות רוזני המדינה לפדות את חצר רבינו יהודא
החסיד ז&#8221;ל אשר עוד נשו בו משנים קדמוניות ערך שלשה אלפים אדו&#8220;ז וכן עשה
ופדה את החצר הנ&#8221;ל מהאחים הגבירים בני עמזעלאג ש&#8220;י ולא השאיר להם ולב&#8221;כ שום
זכות בכל החצר הנ&#8220;ל. ועתה בחסדי ה' הנה כל החצר הנ&#8221;ל וכל אשר בו נקי וטהור
קדש ביד האשכנזים הנקראים בשם כולל פרושים הי&#8220;ו פעה&#8221;ק ת&#8220;ו לאחוזה ונחלה
לדורות עולם ולצמיתות אשר בו מלבד הבית הכנסת החדשה שתי בתי מדרשות גדולות
<strong>מנחם ציון, שערי ציון,</strong> ובית ועד לחכמים וקרוב לעשרה בתים גדולים וטובים
<strong>לתלמוד תורה</strong> ובתוכם שתי בתי מדרשות וארבעה חמשה בתים אשר תלמידי חכמים
ישכנו בם ובית גדולה ל<strong>הכנסת אורחים</strong> וכארבע חדרים לבית מקוה מים וכר
נרחב חצר גדולה מרוצפת חלקי אבנים בעוז והדר. וכל אלה מיד ה' היתה לנו לא
יסולה אלפי זהב וכסף מחירם מלבד מחירם הרב והעצום כי לא בימים האלה יוכלו
להשיג רשיון מהממשלה יר&#8221;ה לבנות כל אלה ובשגם הבי&quot;הכנס האדירה והרוממה. מה
טובו אוהליך יעקב ומה גדלו מעשיך ד'!</p>

<p>ירושלים, כ&#8220;א אלול רני ושמחי לפ&#8221;ק.</p>

<p><strong>אדי&quot;ר</strong></p>

<div class="footnotes">
<hr />
<ol>

<li id="fn:1">
<p>&#8220;המגיד&#8221; תרכ&quot;ד. <a href="#fnref:1" title="return to body" class="reversefootnote">&#160;&#8617;</a></p>
</li>

<li id="fn:2">
<p>במקור כתוב בטעות כך: &#8216;ובבין&#8217; (הערת פרויקט בן־יהודה). <a href="#fnref:2" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/30743">https://benyehuda.org/read/30743</a></div></body></html>