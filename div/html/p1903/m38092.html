<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>משל לא: כֶּלֶב נַעַר וְזָקֵן</title>
	<meta name="author" content="ברכיה הנקדן"/>
</head>
<body>

<blockquote>
<p>הַמִּתְגָּאֶה בִּכְבוֹד הַלְשָׁנוּתוֹ / נֶעֱלַם מִמֶּנּוּ רָעָתוֹ</p>

<br />

<p>כֶּלֶב קָטָן לְאִישׁ הָיָה / הַנֹּשֵׁךְ פֶּתַע כָּל
בְּרִיָּה / וּבַעַל הַכֶּלֶב תָּלָה לוֹ פַּעֲמוֹן / בְּצַוָּארוֹ
לַעֲשׂוֹת קוֹל הָמוֹן / וְכַאֲשֶׁר רָץ יִשָּׁמַע קוֹלוֹ / וְלֹא יִשֹּׁךְ
עוֹד פִּתְאֹם בְּאָהֳלוֹ / וַיָּרָם לְבָבוֹ מִיּוֹם הַפַּעֲמוֹן נָשָׂא /
כְּלָבִיא יָקוּם וְכַאֲרִי יִתְנַשָּׂא / חָשַׁב כִּי עַל כְּלָבִים
מֹלֵךְ / וּבְגַאֲוָה נְטוּי גָרוֹן הֹלֵךְ / כֶּלֶב זָקֵן הִשְׁקִיף
אֵלָיו / וַיָרֶם אֶת קוֹלוֹ עָלָיו / לֵאמֹר: לָמָּה תִתְגָּאֶה / מִן
הַפַּעֲמוֹן אֲשֶׁר תַּרְאֶה / כִּי לֹא לְטוֹבָתְךָ וּלְשַׁעֲשׁוּעֶךָ /
רַק לְהַזְהִיר עַם מֵרִשְׁעֶךָ / אֲשֶׁר מִשִּׁנֶּיךָ נְשׁוּכִים
וְנִשְׂרָטִים / עַל כֵּן יִהְיוּ דְבָרֶיךָ מְעַטִּים.</p>

<p>וְהַמָּשָׁל בְּדֹרֵךְ קַשְׁתּוֹ עַל לְשׁוֹן שֶׁקֶר /
וְעַל מוּמֵי שְׁכֵנָיו יְבַקֵּר / וְאָרְבּוֹ בְּקִרְבּוֹ יְגַבֵּר /
יֵצֵא לַחוּץ יְדַבֵּר / וּמֹשֵׁל הָעִיר יַמְתִּיק סוֹד אִתּוֹ /
וְיַשְׁלִיטֶנּוּ בְמֶמְשַׁלְתּוֹ / בַּאֲשֶׁר יְדָעוֹ מַלְשִׁין
וּמְחַנֵּף / וְזֶה יִתְגָּאֶה וְיִתְאַנֵּף / עַל הַדַּלִּים
בִּשְׁכוּנָתוֹ / יַשְׂכִּיל כִּי זֶה לֹא לְטוֹבָתוֹ.</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/38092">https://benyehuda.org/read/38092</a></div></body></html>