<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>מפנקס שריה הסופר</title>
	<meta name="author" content="אלכסנדר זיסקינד רבינוביץ'"/>
</head>
<body>

<p>מספרים שר' ישראל סלנטר התודה לפני אחד מידידיו: לפעמים
בשעה שאני מבקש לעלות על הבימה לדרוש, השטן מתיצב כנגדי ודורש חשבון: למה
תלך לדרוש? להתפרסם אתה רוצה? לנחול כבוד? להתגאות על הבריות? ואני משיבו:
אמנם בעל דין קשה אתה, אבל אני צריך לפרנסה&#8230; אין פרנסה אחרת, מלבד
דרשנות&#8230;</p>

<p>ומיד כשהשטן שומע את השם &#8220;פרנסה&#8221; הוא מתהפך לאחר. – אם
בשביל הפרנסה אתה הולך לדרוש, הוא אומר, הנני לעלות עמך על הבימה ואעזור לך
לעשות מטעמים לקהל כאשר אהב&#8230; בשביל פרנסה הכל מותר&#8230;</p>

<p>אבל כשאני עולה על הבימה – סיים ר' ישראל – אז אני דוחף בכוח את השטן מכל המדרגות, ואני מדבר מה שישים אלהים בפי.</p>

<p>־־־־־־־־־־־</p>

<p>את הדברים האלה אני מזכיר לעצמי לפרקים כשאני יושב לכתוב.
פניות שונות מתעוררות בלב הסופר, וביניהן גם תאות הפרסום, גם התקוה (על פי
הרוב – כוזבה) לפרנסה וכו' וכו', אבל יש גם איזה רגש של חובה כלפי העם,
לפזר את הערפל הסובב אותו, לעזור בחיפוש דרכים&#8230;</p>

<p>ואני תפלה: חנני, ה', ביטוי נאמן לאותו הרגש הטהור, המתאמץ
לעלות ממחשכי הפניות, שאין כוח ביד הסופר להרחיקן; ואת הניצוץ הדל והחוֵר,
שנוצץ בתוך נשמתי, תצרף אל הניצוצות הגדולים והקטנים של שאר עובדי הספרות
הישרים, והיו יחד לאבוקה, לעמוד אורה, שיוליכנו אל התחיה ואל
הגאולה.</p>

<blockquote>
<br />
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/43896">https://benyehuda.org/read/43896</a></div></body></html>