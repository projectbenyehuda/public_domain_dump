<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>זכרו ימי עולם</title>
	<meta name="author" content="וידל בנבנשתי"/>
</head>
<body>

<p>כתובת: על עושי רשעה הדוברים על צדיק עתק ויאמרו ללשוננו נגביר</p>

<blockquote>
<p>זִכְרוּ יְמֵי עוֹלָם וְהִתְאוֹשָׁשׁוּ / זֵדִים וְהִכַּלְמוּ וְהִתְבּוֹשָׁשׁוּ</p>
</blockquote>

<blockquote>
<p>בִּינוּ שְׁנוֹת דּוֹר בּוֹ הֲיִיתֶם כּוֹאֲבִים / יִכְאַב לְבַבְכֶם בּוֹ וְתֵאָנָשׁוּ</p>
</blockquote>

<blockquote>
<p>יִכְאַב לְבַבְכֶם לֹא לְיָמִים עָבְרוּ / בֹּשֶׁת כְּתִלְבֹּשֶׁת וְסוּת תִּלְבָּשוּ</p>
</blockquote>

<blockquote>
<p>אֶתְמוֹל עֲבַדְתֶּם אֶת בְּנֵי מִשְׂרָה וְאֵיךְ / תִּשְׁתַּחְרְרוּ הַיּוֹם וְתִתְחַפָּשׁוּ</p>
</blockquote>

<blockquote>
<p>אֵיךְ לַאֲשֶׁר הָיוּ אֲדוֹנֵיכֶם תְּמוֹל / הַיּוֹם לְעוֹבְדִים תִּלְקְחוּ תִכְבָּשׁוּ     5</p>
</blockquote>

<blockquote>
<p>נִקְלֶה בְּנִכְבָּד תִּרְהֲבוּ אֵיךְ תַּחְשְׁבוּ / כִי יַעֲמֹד שִׁמְכֶם וְהוֹד תִּירָשׁוּ</p>
</blockquote>

<blockquote>
<p>הֲיִצְמְחוּ תִירוֹשׁ וְקוֹץ אוֹ יִפְרְחוּ / סִרְפָּד וְנַעְצוּצִים וּבַל שֹׁרָשׁוּ</p>
</blockquote>

<blockquote>
<p>לוּ תַעֲשׂוּ שֹׁרֶשׁ וְגֶזַע עַד תְּהוֹם / שָׁם גִּזְעֲכֶם יָמוּת וְתִשְׁתָּרָשׁוּ</p>
</blockquote>

<blockquote>
<p>אוֹ תַחְצְבוּ עַל הַרְרֵי אֵל קִנְּכֶם / יִתְפּוֹצְצוּ רֶגַע וְיִתְגָּעָשׁוּ</p>
</blockquote>

<blockquote>
<p>אַל תִּבְטְחוּ בַזְּמָן כְּרֵעַ נֶאֱמָן / כִּי הַזְּמָנִים נִפְתְּלוּ נֶעְקָשׁוּ         10</p>
</blockquote>

<blockquote>
<p>אִם עִּתְּכֶם עַל רֹאשׁ כְּרוּב יַגִּיעֲכֶם / יָמִים יְבוֹאוּן עוֹד וְיִתְחַדָּשׁוּ</p>
</blockquote>

<blockquote>
<p>יִתְחַדְּשׁוּ יָמִים בְּפָנִים זוֹעֲמִים / בָּם תִּלְבְּשׁוּ אֵימִים וְתֵעָנָשׁוּ</p>
</blockquote>

<blockquote>
<p>תֹּאכְלוּ פְרִי יֶדְכֶם תְּבוּאַת מִרְיְכֶם / חֵילְכֶם לְבָז יֻתַּן וְתִתְרוֹשָׁשׁוּ</p>
</blockquote>

<blockquote>
<p>תִּשְׁתַּפְּלוּ תִּתְנַפְּלוּ תִּתְמוֹלְלוּ / תִּתְפַּלְשׁוּ אֵפֶר וְתִתְכַּפָּשׁוּ</p>
</blockquote>

<blockquote>
<p>אֵיךְ לֹא יְרֵאתֶם מִמְּהוּמוֹת הַזְּמָן / יִתְגַּלְגְּלוּ תָמִיד וְזֵד פָּגָשׁוּ       15</p>
</blockquote>

<blockquote>
<p>קִרְעוּ לְבַבְכֶם חִישׁ וְאַל תִּתְהוֹלְלוּ / הִטָּהֲרוּ קוֹשׁוּ וְהִתְקוֹשָׁשוּ</p>
</blockquote>

<blockquote>
<p>מַה תַּעֲנוּ עַזּוֹת וְתַעְפִּילוּ עֲלוֹת / זִכְרוּ יְמֵי עוֹלָם וְהִתְאוֹשָׁשׁוּ
<br></p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/5340">https://benyehuda.org/read/5340</a></div></body></html>