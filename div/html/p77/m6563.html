<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>לשון מדברת</title>
	<meta name="author" content="וידל בנבנשתי"/>
</head>
<body>

<h1 id="לשוןמדברתוידאלבנבנשת">לשון מדברת / וידאל בנבנשת</h1>

<h2 id="כתובת:עודלו">כתובת: עוד לו</h2>

<p><br></p>

<blockquote>
<p>לָשׁוֹן מְדַבֶּרֶת וְיָד כּוֹתֶבֶת / נִיב חוֹצְבוֹת מֵהַרְרֵי מַחְשֶׁבֶת</p>
</blockquote>

<blockquote>
<p>נִיב חוֹצְבוֹת מִצּוּר סְעִיף רַעְיוֹן וְאֵין / כַּשִּׁיל וְכֵילַפּוֹת וְאֵין מַקֶּבֶת</p>
</blockquote>

<blockquote>
<p>לָשׁוֹן כְּגַרְזֵן נִדְּחָה עַל יַעֲרַת / מִבְטָא וְשָׁם אַרְזֵי נְאוּם חוֹטֶבֶת</p>
</blockquote>

<blockquote>
<p>תִּגְזֹר אֲמָרִים מִצְחִיח טוּחוֹת זְמָן / לֵב הָאֱנוֹשׁ רַהַב וְעֹז מַחְצֶבֶת</p>
</blockquote>

<blockquote>
<p>תִּפְתַּח בְּאֵין יַד מִסְגְּרוֹת שָׂפָה וְהִיא / בֵּין הַרְחוֹבוֹת כַּאֲרִי שׁוֹכֶבֶת</p>
</blockquote>

<blockquote>
<p>אָבִי לְךָ לָשׁוֹן תְּעוֹרֵר מִדְבְּרֵי / שֶׁפֶר וְיַד תַּחֹק אֲשֶׁר דּוֹבֶבֶת</p>
</blockquote>

<blockquote>
<p>לָשׁוֹן תְּצוֹדֵד לֵב אֲבִירֵי לֵב בְּחֵן / שִׂיחַ וְנַפְשׁוֹת שׁוֹמְעִים גּוֹנֶבֶת</p>
</blockquote>

<blockquote>
<p>לָשוֹן מְשַׂמַּחַת מְזִמּוֹת אוֹהֲבִים / וּבְלֵב מְקַנְאִים נָתְנָה עַצֶּבֶת</p>
</blockquote>

<blockquote>
<p>לָשׁוֹן אֲמָרֶיהָ כְּחֶמְאָה חָלְקוּ / וּבְלֵב מְשַׂנְאֶיהָ כְּקוֹץ מַכְאֶבֶת</p>
</blockquote>

<blockquote>
<p>לָשׁוֹן לְאַט תָּנוּב וְתַשְׁמַע יוֹם קְרָב / קוֹלָהּ כְּיוֹרַעַת וְכִמְיַבֶּבֶת</p>
</blockquote>

<blockquote>
<p>לָשׁוֹן מְשַׁלַּחַת בְּנַחַת לַהֲטֵי / מִלִּין וְשֵׁן סֶלַע וּבוֹר נוֹקֶבֶת</p>
</blockquote>

<blockquote>
<p>לָשׁוֹן בְּאֶבְרַת הַמְּגִלָּה כִדְרוֹר / תָּעוּף וְאֶל דָּרוֹם וְיָם סוֹבֶבֶת</p>
</blockquote>

<blockquote>
<p>לָשׁוֹן בְּמִזְרָח סָחֲרָה טוּב מַעֲנָהּ / וּבְמַעֲרָב מַעְרַב זְמִיר עוֹרֶבֶת</p>
</blockquote>

<blockquote>
<p>לָשׁוֹן מְמַתֶּקֶת מְרִירֵי יוֹם הֲכִי / מִמָּן וּמִיַּעְרַת דְּבָשׁ מֻרְכֶּבֶת</p>
</blockquote>

<blockquote>
<p>כִּמְעַט לְהַיְשִׁיר מַעְגְּלוֹת לֵב יוֹדְעֵי / הַשִּׁיר כְּהֶכְרֵחִית וְכִמְחֻיֶּבֶת</p>
</blockquote>

<blockquote>
<p>הָיָה זְמִיר בִּלְתָהּ כְּגֵוָה מִבְּלִי / לֵבָב וְכַחְנִית מִבְּלִי לַהֶבֶת</p>
</blockquote>

<blockquote>
<p>תָּרוּם בְּנֹעַם מַעֲנֶה עַל שׁוֹכְבֵי / חֶלֶד וְעַל גַּפֵּי זְמָן רוֹכֶבֶת</p>
</blockquote>

<blockquote>
<p>וּבְמֶמְשְׁלוֹת הַשִּׁיר תְּמַלֵּא מִשְׁאֲלוֹת / לִבָּהּ וְתַעַשׂ כָּל אֲשֶׁר תּוֹאֶבֶת</p>
</blockquote>

<blockquote>
<p>תּוֹלִיךְ שְׁחוֹחַ לוֹבְשִׁים סוּת גַּאֲוָה / הַבּוֹטְחִים עַל סוּס וְעַל מֶרְכֶּבֶת</p>
</blockquote>

<blockquote>
<p>חֹסֶן וְאוֹן תַּרְבֶּה לְאֵין אוֹנִים וְאֶל / עָיֵף וְאֶל כּוֹשֵׁל אֱיָל יוֹהֶבֶת</p>
</blockquote>

<blockquote>
<p>תּוֹרִיד תְּהוֹם רָמֵי לְבָבוֹת וַעֲלֵי / כֹכְבֵי זְבוּל שׁוֹכְנֵי שְׁאוֹל מַצֶּבֶת</p>
</blockquote>

<blockquote>
<p>עַל גּוּר וְשַׁחַל תַּעֲלֶה שׁוּעָל וְעַל / רָאשֵׁי כְפִירִים תַּעֲמִיד אַרְנֶבֶת</p>
</blockquote>

<blockquote>
<p>מוֹפֵת בְּגָלְמִי נָתְנָה עַל מַעֲשֵׂה / תָּקְפָּהּ וְנַפְשִׁי לָהּ לְאוֹת יַצֶּבֶת</p>
</blockquote>

<blockquote>
<p>וּבְרֹב גְּאוֹנָהּ בַּחֲזוֹן שִׁיר צִוְּתָה / אֶת עַבְדְּךָ עַל כִּסְאֲךָ לַשֶּׁבֶת</p>
</blockquote>

<blockquote>
<p>אָבִי הֲנָקֵל זֹאת בְּעֵינָךְ לַעֲשׂוֹת / וָלֹא תְּהִי תוֹחַלְתְּךָ נִכְזֶבֶת</p>
</blockquote>

<blockquote>
<p>הַמְעַט בְּעֵינָךְ כִּי לְהוֹשִׁיבִי עֲלֵי / כִסֵּא זְמִירוֹת נַפְשְׁךָ נוֹדֶבֶת</p>
</blockquote>

<blockquote>
<p>אָבִי רְאֵה כִי בַזְּמָן עָלָה כְרוּב / נַפְשׁוֹ בְרוּם הַמַּהֲלָל נִשְׂגֶּבֶת</p>
</blockquote>

<blockquote>
<p>יֵשׁ לַזְּמָן דּוֹד נֶאֱמָן חִכּוֹ כְמָן / אָזְנוֹ לְנֹעַם קוֹל זְמִיר קַשֶׁבֶת</p>
</blockquote>

<blockquote>
<p>נֶגְדּוֹ זְמָן רוֹקֵד וְשָׁעָה שִׁעְשְׁעָה / עִמּוֹ וְתֵבֵל אַחֲרָיו עוֹגֶבֶת</p>
</blockquote>

<blockquote>
<p>מִתְרַפְּקָה עָלָיו כְּיַעְלַת חֵן עֲלֵי / דּוֹדָהּ וְכִשְׁרוֹן מַעֲשָׂיו חוֹבֶבֶת</p>
</blockquote>

<blockquote>
<p>הַהוּא נְזִיר אַחִים לְכִשְׁרוֹן מַעֲלָל / בּוֹ שָׂגְבָה מִשְׂרָה וּמִתְרַהֶבֶת</p>
</blockquote>

<blockquote>
<p>הוּא הוּא יְהוֹסֵף הַמְּאַסֵּף מַחֲנוֹת / חָכְמוֹת וְרוּחוֹ מֵי תְבוּן שׁוֹאֶבֶת</p>
</blockquote>

<blockquote>
<p>לָבִיא בְמָעֻזְנָיו וּמִבֵּין מַעֲנָיו / צוּפִים וְחָלָב כַּף אֱנוֹשׁ חוֹלֶבֶת</p>
</blockquote>

<blockquote>
<p>יוֹם תַּעֲצוּמוֹת בֵּין עֲצוּמִים לַעֲנוֹת / עָלָיו תְּהִי נָא יָדְךָ עוֹרֶבֶת</p>
</blockquote>

<blockquote>
<p>קוּם נָא מְשָׁחֵהוּ רְאֵה אָבִי רְאֵה / נַפְשׁוֹ בְּעֵינֵי הַזְּמָן נֶחְשֶׁבֶת</p>
</blockquote>

<blockquote>
<p>זֶה הַבְּכוֹר שִׂים נָא יְמִין חַסְדָּךְ עֲלֵי / ראשׁוֹ וְיֵשֵׁב אִתְּךָ בַּשֶּׁבֶת</p>
</blockquote>

<blockquote>
<p>לִסְפּוֹר תְּהִלּוֹתָיו לְשׁוֹנִי עוֹרְרָה / חָזוֹן שְׂבַע רָצוֹן וְרוֹן מֵיטֶבֶת</p>
</blockquote>

<blockquote>
<p>כִּמְעַט וְלוּלֵי הוֹד יְקָרוֹ הָיְתָה / נַפְשִׁי נְתִיב שִׁיר עִמְּךָ עוֹזֶבֶת</p>
</blockquote>

<blockquote>
<p>כִּי אָפְפוּ עַל רוּחֲךָ צִבְאוֹת הֲמוֹן / שִׁירַי לְזִקְנָה נַפְשְׁךָ מַאְדֶּבֶת</p>
</blockquote>

<blockquote>
<p>כִּי תוֹלְדוֹת זֹקֶן יְנִיאוּן לִבְּךָ / גַּם עִתְּךָ אֶת רוּחֲךָ מַאְדֶּבֶת</p>
</blockquote>

<blockquote>
<p>רֶשֶׁת זְקוּנִים פָּרְשׂוּ יָמִים לְיַד / מַעְגָּל וְלָצוּד חֵילְךָ אוֹרֶבֶת</p>
</blockquote>

<blockquote>
<p>חָלְפוּ יְמֵי נֹעַר וְעַל טוּב לֵחֲךָ / מִתְקוֹמְמָה שֵׂיבָה כְמוֹ אוֹיֶבֶת</p>
</blockquote>

<blockquote>
<p>עֵינָךְ לְצִבְאוֹת הַתְּלָאוֹת עָשְׁשָׁה / וּבְדֵי אֲנָחוֹת עַצְמְךָ רוֹקֶבֶת</p>
</blockquote>

<blockquote>
<p>תִּלְאֶה סְבוֹל מַשְׂאוֹת הֲמוֹן שׁוֹאוֹת יְמוֹת / עוֹלָם וְנֹחַ נַפְשְׁךָ אוֹהֶבֶת</p>
</blockquote>

<blockquote>
<p>עַל כֵּן סְעִפַּי שָׁכְנוּ דוּמָה וּבַת / שִׁירִי מְאֻחֶרֶת וּמִתְעַכֶּבֶת</p>
</blockquote>

<blockquote>
<p>לִכְבוֹדְךָ תִּבְחַר דֳּמִי גַם עַד הֲלוֹם / הָיְתָה כְמַאֶנֶת וְכִמְסָרֶבֶת</p>
</blockquote>

<blockquote>
<p>אַךְ סִפְּרוּ לִי אוֹהֲבַי כִי תַחֲשֹׁב / כִּי יָם זְמִירַי הָיְתָה נֶחְרֶבֶת</p>
</blockquote>

<blockquote>
<p>וָאֶשְׁמְעָה הַקּוֹל וּמִפִּי יַהֲלֹֹךְְ / לַפִּיד וּבִשְׂפָתַי כְאֵשׁ צָרֶבֶת</p>
</blockquote>

<blockquote>
<p>קָדְחָה בְאַפִּי אֵשׁ וְתִיקַד עַד שְׁאוֹל / וַתַּעֲלֶה עַד רוֹם זְבוּל שַׁלְהֶבֶת</p>
</blockquote>

<blockquote>
<p>שִׁירָה אֲשֶׁר אָרְחָה תְמוֹל לִכְבוֹדְךָ / הַיּוֹם בְּאַף אֶל אָהֳלָהּ מוּשֶׁבֶת</p>
</blockquote>

<blockquote>
<p>עָלָה בְאַף רוּחָהּ עֲשַׁן שִׂיחָהּ וְחֵיל / תּוֹכְחוֹת זְמִירוֹת נִכְחֲךְ מַקְרֶבֶת</p>
</blockquote>

<blockquote>
<p>הַאַחֲרֵי גָרְנֵי זְמִירָךְ נִמְצְאָה / כִמְקוֹשְשָׁה תֶבֶן וְכִמְגַבֶּבֶת</p>
</blockquote>

<blockquote>
<p>אוֹ עֶזְרְךָ תִּשְׁאַל וְאִם תֹּאמַר לְךָ / כִּי בַת זְמִירָהּ הָיְתָה רוֹעֶבֶת</p>
</blockquote>

<blockquote>
<p>אוֹ לָקְחָה לֶחֶם חֲמוּדוֹת מִנְּוֵה / שִׁירָךְ כְּבֵיצָה אוֹ כְּכֹתֶבֶת</p>
</blockquote>

<blockquote>
<p>יֶשְׁנָה בְאוֹצְרוֹתַי וְרוּחִי רַחֲבַת / יָדוֹת וּמִדֵּי יוֹם בְּיוֹם נִרְחֶבֶת</p>
</blockquote>

<blockquote>
<p>לֹא נֶאֱלַח רוּחִי וְשׁוּר כִּי רַעֲנָן / אִבִּי וְכִפַּת מַעֲנִי רוֹטֶבֶת</p>
</blockquote>

<blockquote>
<p>רוּחִי כְמוֹ כִנּוֹר וְרוּחַ הַזְּמִיר / עַל פַּאֲתֵי חוּג נָאֳמִי נוֹשֶׁבֶת</p>
</blockquote>

<blockquote>
<p>כִּי בִי יְדַבֵּר אֵל וְלִי נָתַן שְׂפַת / לָשׁוֹן מְדַבֶּרֶת וְיָד כּוֹתֶבֶת</p>
</blockquote>

<br>  

<h2 id="סימן">סימן</h2>

<blockquote>
<p>אֶל יוֹדְעֵי נַגֵּן אֱמוֹר מֵעַתָּה / כִי עַל כְּבוֹד שִׁמְךָ לְשׁוֹנִי חַתָּה</p>
</blockquote>

<blockquote>
<p>כִּי רָאֲתָה אֶת נַפְשְׁךָ כִּי נִלְאֲתָה / גַּם לַעֲנוֹת שִׁיר שָׂב וְיָשִׁישׁ אַתָּה</p>
</blockquote>

<blockquote>
<p>לִכְבוֹדְךָ שָׁמְרָה לְפִיהָ מַחֲסוֹם / כִּי לֹא בְצִמְאוֹן מֵי זְמִיר נָשָׁתָה</p>
</blockquote>

<blockquote>
<p>כִּי בַחֲזוֹן שִירוֹת חֲזִיתִיךָ תְּמוֹל / וּרְאֵה כְכֹחִי אָז כְֹּכֹחִֹי עַתָּה</p>
</blockquote>

<br>  

<h2 id="עלהכתב">על הכתב</h2>

<blockquote>
<p>הַנּוֹתֵן אִמְרֵי שֶׁפֶר לַעֲרַל שְׂפָתַיִם / וְאֶל עַם עִמְקֵי שָׂפָה מִנִּי אֶפְרַיִם</p>
</blockquote>

<blockquote>
<p>יַבִּיעַ אֹמֶר בְּכִנּוֹרוֹת וּבִמְצִלְתַּיִם / מְאֹד נַעֲלֶה הַמְּשׁוֹרֵר שְׁלֹמֹה דפיארה</p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/6563">https://benyehuda.org/read/6563</a></div></body></html>