<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>לו הדיו</title>
	<meta name="author" content="וידל בנבנשתי"/>
</head>
<body>

<h2 id="כתובת:איןקולואיןעונהעלכןשלחתיאליואתדבריהשירההזאתואומר">כתובת: אין קול ואין עונה על כן שלחתי אליו את דברי השירה הזאת ואומר</h2>

<blockquote>
<p>לוּ הַדְּיוֹ בִקְצֵה יְאוֹר מִצְרַיִם / אוֹ הַמְּגִלָּה בַאֲרָם נַהְרַיִם</p>
</blockquote>

<blockquote>
<p>אוֹ יַעֲשֶׂה לוֹ עֵט כְּנָפַיִם כְּעֵיט / הָרִים לְעוֹפֵף עַל פְּנֵי שָׁמַיִם</p>
</blockquote>

<blockquote>
<p>יוֹמָם וְלַיְלָה אַחֲרֵיהֶם אֶרְדְּפָה / עַד אֶתְפְּשֵׂם עִם אֶצְבְּעוֹת יָדַיִם</p>
</blockquote>

<blockquote>
<p>אוֹ אִם שְׁלֹשׁ אֵלֶּה זְמָן לֹֹא כֹוֹנְנָם / תַּחַת דְּיוֹ אֶקְחָה שְׁחוֹר עֵינַיִם</p>
</blockquote>

<blockquote>
<p>וּמְקוֹם מְגִלָּה עוֹר לְבָבִי אֶפְשְׁטָה / וַאֶתְּנָה טוּחַי כְלוּחוֹתַיִם</p>
</blockquote>

<blockquote>
<p>וּתְהִי לְשׁוֹנִי עֵט רְצוֹנִי יִמְשְׁכוּ / תָמִיד לְבַל יִדְבַּק לְמַלְקוֹחַיִם</p>
</blockquote>

<blockquote>
<p>אֶשָּׂא שְׁלוֹמִי אֶל מְיוּדָעַי וּמֵ- / רָחוֹק לְדוֹדַי אֶפְרְשָׂה כַּפַּיִם</p>
</blockquote>

<blockquote>
<p>וּבְנִיב שְׂפָתַי אֶדְרְשָׁה לִמְאַהֲבַי / הַיּוֹשְׁבִים בַּחְמַת וּבִסְפַרְוַיִם</p>
</blockquote>

<blockquote>
<p>טוּרֵי אֲהָבִים אֶכְתְּבָה וַאְסוֹבְבָה / לַאְשֶׁר בְּהָם וּבְעַשְׁתְּרוֹת קַרְנַיִם</p>
</blockquote>

<blockquote>
<p>וּבְנָאֳמִי אֶפְקֹד יְדוּעֵי הַנְּדוֹד / וּלְיוֹדְעַי אֶשְׁתַּחֲוֶה אַפַּיִם</p>
</blockquote>

<blockquote>
<p>תִּשְׁכַּח יְמִינִי אִם יְקָרָם אֶשְׁכְּחָה / בֹּקֶר וְצָהְרַיִם וּבֵין עַרְבַּיִם</p>
</blockquote>

<blockquote>
<p>כִּי אִם לְאַפְסֵי יָם רְחוֹקִים חָלְפוּ / עַל קִיר לְבָבִי לָקְחוּ מַחְנַיִם</p>
</blockquote>

<blockquote>
<p>אֶזְכּוֹר יְדִידוּתָם וּמִדֵּי דֵבְּרִי / בָהֶם כְּתַנּוּר יֶהֱמוּ מֵעַיִם</p>
</blockquote>

<blockquote>
<p>לָצֵאת אֲלֵיהֶם לוּ שְׂעִפַּי יוּכְלוּן / מִן הַצְּבָאִים יִשְׁאֲלוּן רַגְלַיִם</p>
</blockquote>

<blockquote>
<p>יָחֵף בְּרַגְלִי אֶעְבְרָה אוֹ אֶמְכְּרָה / צַדִּיק וְאֶבְיוֹן בַּעֲבוּר נַעְלַיִם</p>
</blockquote>

<blockquote>
<p>בִּרְצוֹן לְבָבִי לַחֲזוֹתָם אֹחֲזָה / כַנְפֵי אֲדָמָה רַחֲבַת יָדַיִם</p>
</blockquote>

<blockquote>
<p>כִּי קָרְבוּ יַחְדָּו בְּעֵינַי פַאֲתֵי / תֵבֵל כְּאַמָּה אוֹ כְאַמָּתַיִם</p>
</blockquote>

<blockquote>
<p>אַךְ הַזְּמָן גָּדַר נְתִיבוֹתַי וְשָׂם / בַּסַּד שְׁתֵי רַגְלַי וּבִנְחוּשְׁתַּיִם</p>
</blockquote>

<blockquote>
<p>גָּדַר בְּגָזִית אֶת דְּרָכַי וַתְּהִי / נַפְשִׁי כְמַבְכִּירָה עֲלֵי אָבְנַיִם</p>
</blockquote>

<blockquote>
<p>וָאֶסְבְּלָה וָאמְרָה אַךְ זֶה חֳלִי / אֶשָּׂא עֲלֵי שִׁכְמִי וּבַכְּתֵפַיִם</p>
</blockquote>

<blockquote>
<p>אֶשָּׂא חֲרוֹן אַף הַנְּדוֹד וַאֶשְׁכְּבָה / בֵינוֹת שְׁפָתַיִם וּבֵין כִּירַיִם</p>
</blockquote>

<blockquote>
<p>וּבְמַעֲנֶה פִיךָ שְׁאֹנִי אֶשְׁכְּחָה / בוֹ אֶמְצְאָה נַחַת מְלֹא חָפְנַיִם</p>
</blockquote>

<blockquote>
<p>אַנְשֶׁה יְגוֹנִי עִם לְשׁוֹן זָהָב אֲשֶׁר / לֹא יַעֲרִיכֵנוּ זְהַב פַּרְוַיִם</p>
</blockquote>

<blockquote>
<p>וַיְּהִי דְבָרָךְ לִי לְעֹז וּלְמַחֲזִיק / וּבְחִין נְאוּמָךְ לָקְחָה קַרְנַיִם</p>
</blockquote>

<blockquote>
<p>וַהְגוּתְךָ מִשְׁעַן לְרוּחַ נַעֲנָה / כַּאְשֶׁר אֱלֵי נֶפֶשׁ עֲיֵפָה מַיִם</p>
</blockquote>

<blockquote>
<p>אַךְ מַה לְּעֵת כָּזֹאת הֲלֹא אֶלְאֶה סְבֹל / מִשֵּׂאת פְּרִידָה כָבְדָה כִפְלַיִם</p>
</blockquote>

<blockquote>
<p>כִּי שָׂם זְמָן עַל דַּל שְׂפָתֶיךָ זְמָם / וּלְשׁוֹנְךָ סָגַר לְבֵין שִׁנַיִם</p>
</blockquote>

<blockquote>
<p>נִלְאָה נְשֹׂא לִבִּי מְצוּקַת נוּדְךָ / עוֹל סִבְלוֹ הָיָה לְשִׁבְעָתַיִם</p>
</blockquote>

<blockquote>
<p>כִּי אֵיךְ בְּלִי מִשְׁעַנְתְּךָ רוּחִי יְחִי / אוֹ בִלְתְּךָ אֵיךְ יַעֲמֹד יוֹמַיִם</p>
</blockquote>

<blockquote>
<p>אֵיךְ יַעֲמֹד רֶגַע וְאֵין לוֹ מַעֲמָד / כִּי חֵץ נְדוּדָךְ יֶחֱצוֹ לִשְׁנַיִם</p>
</blockquote>

<blockquote>
<p>אַחְלַי שְׁעֵה לֵב נֶחֱלֶה סוֹבֵב עֲלֵי / קֹטֶב יְדִידוּתָךְ כְּמוֹ רֵחַיִם</p>
</blockquote>

<blockquote>
<p>מִפַּאֲתֵי מִזְרָח לְךָ אֶל מַעֲרָב / יוֹדוּ בְכִנּוֹרוֹת וּבִמְצִלְתַּיִם</p>
</blockquote>

<br>  

<blockquote>
<p>סימן</p>
</blockquote>

<blockquote>
<p>נִטְעֵי אֲהָבֵינוּ כְצִיץ שָׂדַי / צָמְחוּ וְהָיָה הַנְּדוֹד מַגָּל</p>
</blockquote>

<blockquote>
<p>אַךְ נִשְׁאֲרוּ שָׁרְשֵׁי יְדִידוּתָךְ / תּוֹךְ מַחֲנוֹת רוּחִי וְעֵד הַגַּל
<br> </p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/5276">https://benyehuda.org/read/5276</a></div></body></html>