<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>מַה לַעֲשׂוֹת כְּדֵי לְהַצִּיל מִן הַשְּׂרֵפָה וּמִן הַכִּלָּיוֹן?</title>
	<meta name="author" content="דוד רמז"/>
</head>
<body>

<blockquote>
<br />
</blockquote>

<blockquote>
<p>הִנְנִי לְקַדֵּם בְּבִרְכַּת יְדִידוּת אֶת הָאוֹרְחִים,
אוֹרְחֵינו <strong>מִצֶּ&#8217;כוֹסְלוֹבַקְיָה וּמִפּוֹלִין</strong>. לַיַּהֲדוּת
הַצֶּ&#8217;כוֹסְלוֹבַקִית נִכְבַּשׁ מָקוֹם מְיֻחָד בְּחֶבְרָתֵנוּ
הַיְּהוּדִית, כְּשֵׁם שֶׁנִּכְבַּשׁ מָקוֹם מְיֻחָד לַמְּדִינָה
הַצֶּ&#8217;כוֹסְלוֹבַקִית בַּהַכָּרָה הָעוֹלָמִית. זוֹהִי יַהֲדוּת בַּעֲלַת
דְּמוּת חֲבִיבָה. אוּלָם מְדִינַת צֶ&#8217;כוֹסְלוֹבַקְיָה חֻבְּלָה בִּידֵי
הַמְּחַבֵּל הָעוֹלָמִי. טוֹב לִשְׁמוֹעַ כִּי הַיְּחָסִים בֵּין
הַצֶּ&#8217;כִים לְבֵין הַיְּהוּדִים הֵם גַּם הַיּוֹם טוֹבִים. אַךְ מִי
יוֹדֵעַ מַה יֵלֶד יוֹם? מִי יַעֲרוֹב כִּי לֹא יְסֻלְּפוּ יְחָסִים אֵלֶּה
וְלֹא יֻרְעֲלוּ בְּזָדוֹן?</p>

<p>וַדַּאי הָיִינוּ רוֹצִים לְקַיֵּם מְסִבָּה זוֹ
בִּתְנָאִים אֲחֵרִים. אַךְ עֻבְדָּה מָרָה הִיא וְעָלֵינוּ לְצַיְּנָהּ:
יַהֲדוּת הַגּוֹלָה מְחַכָּה עַד הָרֶגַע הָאַחֲרוֹן. כָּךְ הָיָה
<strong>בְּגֶרְמַנְיָה</strong>, כַּךְ הָיָה <strong>בְּצֶ&#8217;כוֹסְלוֹבַָקְיָה</strong>. וּמִי
יוֹדֵעַ מֶַה עָלוּל עוֹד לְהִתְגַּלְגֵּל עָלֵינוּ?</p>

<p>כַּמָּה נַעֲשׂוּ יְהוּדֵי הָעוֹלָם עֲנִיִּים בְּמֶשֶׁךְ
שָׁלֹשׁ הַשָּׁנִים הָאַחֲרוֹנוֹת – עַנִיִּים בְּכֶסֶף וַעֲנִיִּים
בְּהַרְגָּשַׁת הַבִּטָּחוֹן הָעַצְמִי! וְאָנוּ כָּאן,
בְּאֶרֶץ־יִשְרָאֵל, מִזְדַּעַזְעִים לְכָל מַכָּה וּמַכָּה הַבָּאָה עַל
הַגּוֹלָה וְעוֹד יוֹתֵר – לָעֻבְדָּה שֶׁאֵין אָנוּ יוֹדְעִים כֵּיצַד
לְהִזְדַּעֲזֵעַ וְכֵיצָד לְזַעֲזֵעַ אַחֵרִים.</p>

<p>גַּם אֶרֶץ־יִשְׂרָאֵל כַּיּוֹם – אֳפָקֶיהָ
הַמְּדִינִיִּים אֵינָם בְּהִירִים. אֲבָל יֵשׁ לָנוּ חֶשְׁבּוֹן שֶׁל
דְּבָרִים, שֶׁיִּתָּכֵן לַעֲשׂוֹתָם כַּיּוֹם, דְּבָרִים יְסוֹדִיִּים
הָעֲלוּלִים לְשַׁנּוֹת אֶת פְּנֵי הַמְּצִיאוּת – וְלֹא הַתְּנָאִים
הַמְּדִינִיִּים מַפְרִיעִים לָנוּ, כִּי אִם חֹסֶר הַכֶּסֶף.</p>

<p>אוּלַי, בְּטֶרֶם תִּשְׁקְעוּ בְּעִנְינֵי יוֹם־יוֹם,
כְּדַאי לָנוּ לְהִתְיַחֵד אִתְכֶם, אַנְשֵׁי־כַּלְכָּלָה
וְאַנְשֵׁי־מְדִינִיּוּת וְהוֹגֵי־דֵעוֹת, מִקֶּרֶב יַהֲדוּת
צֶ&#8217;כוֹסְלוֹבַָקְיָה, כְּדֵי לְהַעֲלוֹת מַסְקָנָה: מַה לַעֲשׂוֹת כָּעֵת
כְּדֵי לְהַצִּיל מִן הַשְּׂרֵפָה וּמִן הַכִּלָּיוֹן? אוּלַי נַצְלִיחַ
הַפַּעַם יוֹתֵר מֵאֲשֶׁר הִצְלַחְנוּ בְּשָׁנִים קוֹדְמוֹת – לְהַעֲלוֹת
שְׁאֵרִית כֹּחַ יְהוּדִי, לְשֵׁם הַשְׁקָעָה פּוֹרִיָּה בָּאָרֶץ, לְשֵׁם
בִּנְיָן עֲדֵי עַָד.</p>

<p>אַל יִקְשׁוּ לָכֶם, אוֹרְחֵינוּ, הַדְּבָרִים
הַמְּעַטִּים הָאֵלֶּה. אִם יֵשׁ בָּהֶם מְרִירוּת – הֲרֵי הִיא מְרִירוּת
הַגּוֹרָל הַגָּלוּתִי. שְׂאוּ בְּרָכָה לְבָבִית לְבוֹאֲכֶם אַרְצָה.
נִשְׁמוֹר עַל אוֹתוֹ יַחַס קָרוֹב שֶׁהָיָה קַיָּם בֵּינֵינוּ בַּעֲבוֹדָה
הַצִּיּוֹנִית כָּל הַיָּמִים.</p>
</blockquote>

<p>ניסן תרצ&quot;ט.</p>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/38534">https://benyehuda.org/read/38534</a></div></body></html>