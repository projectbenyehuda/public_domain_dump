<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>לְכָל חַבְרֵי הַהִסְתַּדְּרוּת</title>
	<meta name="author" content="דוד רמז"/>
</head>
<body>

<blockquote>
<br />
</blockquote>

<blockquote>
<p>הַיִּשּׁוּב כֻּלּוֹ – וְצִבּוּר הַפּוֹעֲלִים בְּתוֹכוֹ –
גָזַר עַל עַצְמוֹ גַּם בִּתְקוּפַת מְאֹרָעֹות זוֹ, הַחֲמוּרָה
וְהָאַכְזָרִית, שְׁמִירַת הַחֹק הַנֶּאֱמָן, הַמְקַיֵּם אֶת מִפְעָלֵנוּ
בָּאָרֶץ מִיּוֹם הֱיוֹתוֹ: ה<strong>ִתְגּוֹנְנוּת בְּחֹזֶק יָד – וְלֹא
שְׁפִיכַת דָּמִים בְּזָדוֹן</strong>, מַעֲנֶה גְבוּרָה לְתוֹקְפִים וּמַעֲנֶה
רַךְ לְאַנְשֵׁי־שָׁלוֹם. יוֹם־יוֹם וְלַיְלָה־לַיְלָה מוֹפִיעַ
מַעֲנֶה־הַגְּבוּרָה בְּמָאתַיִם וְיוֹתֵר יִשּׁוּבֵי־יִשְׂרָאֵל בָּאָרֶץ,
בְּתוֹכָם יִשּׁוּבֵינוּ הָחֲדִישִׁים שֶׁבַּחֲדִישִׁים. בְּכָל נְקֻדּוֹת
הַמִשְׁמָר לְשׁוֹטְרֵינוּ וְנוֹטְרֵינוּ וְשׁוֹמְרֵינוּ, מִצְּפוֹן
הָאָרֶץ וְעַד לִדְרוֹמָהּ, מְאִירָה הַגְּבוּרָה הַטְּהוֹרָה, מוֹפִיעַ
עֹז הַנֹּעַר הָעִבְרִי וְהָעוֹבֵד הָעִבְרִי, הַמֵּגֵן לְלֹא חָת עַל כָּל
פִּנַּת־יְצִירָה בְּמוֹלַדְתּוֹ. הִתְגּוֹנְנוּתֵנוּ הָאַחֲרָאִית הִיא
הַבָּסִיס לִדְרִישָׁתֵנוּ מִן הַמֶּמְשָׁלָה – לָתֵת בְּיָדֵינוּ זַיִן
חֻקִּי וְגָלוּי בַּכַּמּוּת הָרְאוּיָה, כְּדֵי עֲמִידָה עַל נַפְשֵׁנוּ.
מַעַלְלֵי־הַדָּמִים שֶׁל הַיָּמִים הָאַחֲרוֹנִים – יִהְיֶה מְחוֹלְלֵיהֶם
מִי שֶׁיִּהְיוּ – הֵם מַעֲשֵׂי קָלוֹן וְשִׁגָּעוֹן.</p>

<p>כְּרוּזֵי הַפִּתּוּי הַמְּתוּקִים הַמַּבְטִיחִים &#8220;לֶחֶם
וְחֵרוּת&#8221; וַאֲשֶׁר חֶלְקַת לְשׁוֹנָם כְּחֶלְקַת עוֹר הַנָּחָש – לֹא
יִצוֹדְדוּ בְּרִשְׁתָּם אֶת הַפּוֹעֵל. יְדוּעִים לוֹ גִּבּוֹרֵי
&#8220;הַחֵרוּת&#8221; הַלָּלוּ, אֲשֶׁר גַּם בְּחָגְרָם חַרְבָּם, כְּבַיָּכוֹל,
לַמִּלְחָמָה בָּחוּץ, <strong>תַּכְלִיתָם הִיא פְּנִימִית</strong>: לִהַשְׁחִית אֶת
הַנֹּעַר, לְצוּדוֹ בִּמְהוּמַת דָּמִים, לַעֲקֹר מִלִּבּוֹ כָּל מוּסָר
וְאַחֲרָיוּת, לְמַעַן הַפְנוֹת אֶת נִשְׁקוֹ פְּנִימָה, לִשְׁבִירַת כֹּחַ
הַפּוֹעֲלִים וְלִרְמִיסָתָם בְּרֶגֶל בִּרְיוֹנִית.</p>

<p>מְדוּרוֹת הַדָּם הַזְּדוֹנִיּוֹת אֵין בָּהֶן אֶלָּא
לְהָאִיר אֶת הַדֶּרֶךְ לַאֲבַדּוֹן. וְקוֹל אֶחָד יַעֲנֶה הַיִּשּׁוּב –
וּבְרֹאשׁוֹ צִבּוּר הַפּוֹעֲלִים: הַקֵּץ לַתַּעְתּוּעִים!</p>
</blockquote>

<p>תרצ&quot;ח</p>

<blockquote>
<br />
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/38532">https://benyehuda.org/read/38532</a></div></body></html>