<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>לְשַׁם הָעִקָּר</title>
	<meta name="author" content="דוד רמז"/>
</head>
<body>

<blockquote>
<p>הִגַּעְנוּ עַד הֲלֹם.</p>

<p>עִם סִלּוּק הַמְּחִצָּה בֵּין &#8220;אַחְדוּת־הָעֲבוֹדָה&#8221;
וְ&#8220;הַפּוֹעֵל הַצָּעִיר&#8221; – תּוֹפִיעַ מְגַמַּת הָאִחוּד כְּחוֹתַם־אֱמֶת,
הַטָּבוּעַ בְּמַהוּתוֹ שֶׁל הַפּוֹעֵל הָעִבְרִי בָּאֶרֶץ.</p>

<p>יוֹפִיעַ הַהֶכְרַח, תּוֹפִיעַ הַגְּזֵרָה: לֹא קְנוּנְיַת
אִחוּד, כִּי אִם קִנְיָן נֶאֱמָן, הַגָּדוֹל בְּפַשְׁטוּתוֹ, בַּאֲשֶׁר
הַכֹּחַ הַמְגַבְּשׁוֹ – מַשָּׂא הַחוֹבָה הַגְּדוֹלָה, מַשָּׂא
הַתְּעוּדָה וְהָאַחֲרִיוּת.</p>

<p>כִּי מִי צִבּוּר פּוֹעֲלִים בָּעוֹלָם, אֲשֶׁר יָצַר אֶת
עַצְמוֹ, מִתּוֹךְ רָצוֹן, מִתּוֹךְ אֱמוּנָה, וַאֲשֶׁר עָלָיו
לְהַמְשִׁיךְ וְלִיצוֹר אֶת עַצְמוֹ וְלִהְיוֹת לְאַלְפֵי רְבָבָה?</p>

<p>תּוֹלְדוֹת הָאִחוּד, מוֹעֲדֵי בְּשׂוֹרָתוֹ וּמוֹעֵד
בּוֹאוֹ – כִּסְלֵו, תר&quot;ץ! – יָעִידוּ כִי הִתְעַקַּשְׁנוּ לְמַדַּי, כִּי
בִּקַּשְׁנוּ לָנוּ נְתִיבוֹת מִפְלָט, לִבְלִי נְטוֹת לְדֶרֶךְ הַגּוֹרָל,
כִּי נֶאֱחַזְנוּ בְּכָל צִדְקוֹת הַפֵּרוּד, עַד אֲשֶׁר נוֹבְבוּ כֻּלָּן
מִתּוכֶן.</p>

<p>בְּשֵׁם שְׁתֵּי הַמִּפְלַגּוֹת יֻגָּד: לָעִקָּר! – סְגֻלָּה זוֹ תִּיקַר לָנוּ כַּיּוֹם מִכָּל סְגֻלּוֹת הָאִחוּד.</p>

<p>כִּי בָא מוֹעֵד לְמַעֲשֶׂה יִשּׁוּבִי רַב – לְהַגְשָׁמָה צִיּוֹנִית שֶׁתְּהֵא רְאוּיָה לִשְּׁמָהּ.</p>

<p>כסליו תר&quot;ץ.</p>

<br />

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/38774">https://benyehuda.org/read/38774</a></div></body></html>