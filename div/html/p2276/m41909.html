<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[אֶזְעַק לְמֵרָחוֹק וְעֵינַי יִבְכְּיוּן]</title>
	<meta name="author" content="משה בן יואב"/>
</head>
<body>

<blockquote>
<p>– – ں – – – ں – – ­­– ں – / – – ں – – – ں – – – –</p>
</blockquote>

<blockquote>
<p>אֶזְעַק לְמֵרָחוֹק וְעֵינַי יִבְכְּיוּן / כִּי אָבְדָה תִקְוָה וּמַעֲצָר כֹּחַ</p>

<p>הוֹי כִּי סְבָבוּנִי מְצוּקוֹת הַזְּמָן / גַּם עָמְדוּ בַמַּחֲנֶה שָׁטֹחַ</p>

<p>מִי יִהְיֶה מַחֲסֶה לְצִנָּה אוֹ לְצֵל / לָנוּ וְעַל־מִי נִבְטְחָה בָטֹחַ</p>

<p>כִּי מַלְאֲכֵי מָוֶת בְּאַרְצִי יִשְׁכְּבוּ / מֵהָאֱלֹהִים שֻלְּחוּ שָׁלֹחַ</p>

<p>אוֹי כִּי עֲלֵי זָקֵן וְטַף לֹא יַחְמְלוּ / כִּי כָל־קְהָלִי יִרְצְחוּ רָצֹחַ</p>

<p>אוֹיָה לְנַפְשֵׁנוּ וְאֵיכָה נַעֲמֹד / כִּי הַמְבוּכוֹת פָּרְחוּ פָרֹחַ.</p>

<p>קָמוּ נְגִידֵי עָם בְּזַעַם יֹאֽמְרוּ / הוֹן הַיְהוּדִים נִלְקְחָה לָקֹחַ</p>

<p>הֶרֶג וְאַבְדֹן אֶל־קְהַל עַם יַעֲקֹב / זָקֵן וְטַף יִנָּתְחוּ נָתֹחַ</p>

<p>אוֹי כִּי אֱלֹהֵינוּ בְּרָחוֹק יַעֲמֹד / אָמַר בְּלִבּוֹ אֶזְנְחָה זָנֹחַ</p>

<p>עַם יַעֲקֹב כִּי רָדְפוּ הֶבֶל וְרִיק / חֶטְאָם אֲנִי לֹא אֶסְלְחָה סָלֹחַ</p>

<p>אֵיכָה בְקוֹל רָעָה וְשׁוֹט זַעַם וְאַף / לֹא יִמְצְאוּ הַשְׁקֵט וְלֹא מָנוֹחַ</p>

<p>עַל־כֵּן אֲנִי אֶבְכֶּה וְאַכֶּה כַף בְּכַף / לִבִּי בְקִרְבִּי אֶפְלְחָה פָלֹחַ</p>

<p>מִלַּעֲשׂוֹת זֶבַח לְךָ עֶליוֹן וְצוּר / רוּחִי וְנַפְשִׁי אֶזְבְּחָה זָבֹחַ</p>

<p>כִּי רַחֲמֵי עֶליוֹן לְעַמּוֹ יִכְמְרוּ / חַסְדּוֹ וְטוּבֹו יִזְרְחוּ זָרֹחַ.</p>
</blockquote>

<blockquote>
<br />
</blockquote>

<p>(1529/30)</p>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/41909">https://benyehuda.org/read/41909</a></div></body></html>