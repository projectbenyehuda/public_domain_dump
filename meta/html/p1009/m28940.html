<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>חֶשְׁקִי בְּךָ צַדִּיק לְרֹב צִדְקָתְךָ</title>
	<meta name="author" content="זכריה אלצ'אהרי"/>
</head>
<body>

<blockquote>
<br />
</blockquote>

<blockquote>
<p>חֶשְׁקִי בְּךָ צַדִּיק לְרֹב צִדְקָתְךָ / אַתָּה חֲמוּד לִבִּי בְּעֵינַי הִנְּךָ</p>

<p>תַּחְשֹׁב שְׁכַחְתִּיךָ בְּאֶרֶץ הַצְּבִי / כָּל עֵת נְסִיעָתִי בְלִבִּי הִנְּךָ</p>

<p>שׁוֹכֵן בְּמַשְׂכִּיּוֹת חֲדָרָיו כָּל יְמֵי / חַיַּי וְגַם אָנִי לְנֹכַח עֵינְךָ</p>

<p>אִשִּׁים סְבָבוּנִי בְּנוּדִי מִמְּךָ / אֶתְאַו לְקֹט שׁוֹשָׁן בְּמַעְיַן גַּנְּךָ</p>

<p>הָסֵר בְּפִלּוּלָךְ זְאֵבִים טוֹרְפִים / הַיּוֹם וְאָשׁוּבָה וְאֶרְעֶה צֹאנְךָ</p>

<p>בָּעַר בְּשַׂר גּוּפִי בְּאֵשׁ פֵּרוּדְךָ / רַחֵם נְכֵה לֵבָב אֱלֹהִים יָחְנְךָ</p>

<p>מַבְעִיר בְּמוֹ צַלְעִי עֲלֵי לִבִּי לְאַט / פֶּן תִּשְׂרְפָה אוֹתוֹ וְהוּא מִשְׁכָּנְךָ</p>

<p>עַתָּה יְדִיד נַפְשִׁי לְכָה אִיעָצְךָ / הוֹאֵל וְקַח אִשָּׁה וְשֵׁב עַל כֵּנְּךָ</p>

<p>רַב לָךְ לְהִתְנוֹדֵד שְׁמַע מִנִּי וְקַח / עֵזֶר לְנֶגְדְּךָ לְאַפִּרְיוֹנְךָ</p>

<p>סֹב לָךְ לְחִזְקִיָּה בְּעָמְדוֹ מֵחֳלִי / כָּבֵד לְהַפְרִיחַ וְקַיֵּם נִינְךָ</p>

<p>אַתָּה כְמַלְאַךְ הָאֱלֹהִים תַּחְכְּמוֹן / לָכֵן וּמִי אָנִי לְגַלּוֹת אָזְנְךָ</p>

<p>יִשְׁלַח לְךָ שָׁלוֹם אֱלֹהִים מִמְּעוֹן / קָדְשׁוֹ וְהוּא סִתְרָךְ וְגַם מָגִנְּךָ</p>

<p>נָתַן לְךָ חַיִּים אֲשֶׁר כִּלְבָבְךָ / יַנְחִילְךָ עוֹלָם כְּפִי צִבְיוֹנְךָ.</p>
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/28940">https://benyehuda.org/read/28940</a></div></body></html>