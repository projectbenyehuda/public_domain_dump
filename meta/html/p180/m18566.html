<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>שְׁזוּפָה נְזוּפָה</title>
	<meta name="author" content="שלמה אבן גבירול"/>
</head>
<body>

<p><a href="#fn:1" id="fnref:1" title="see footnote" class="footnote"><sup>1</sup></a></p>

<blockquote>
<p>שְׁזוּפָה נְזוּפָה / בְּשִׁבֹּלֶת<a href="#fn:2" id="fnref:2" title="see footnote" class="footnote"><sup>2</sup></a> שְׁטוּפָה,</p>

<p>מַה־לָּךְ כְּפוּפָה / בְּלִי קוֹמָה זְקוּפָה</p>

<p>תֵּשֵׁב עֲטוּפָה / כְּשׁוֹשַׁנָּה קְטוּפָה?</p>

<p>בְּכָל עֵת אֲשֶׁר תָּגוּר<a href="#fn:3" id="fnref:3" title="see footnote" class="footnote"><sup>3</sup></a> / כְּלֵי מָוֶת חָגוּר</p>

<p>תְּצַפְצֵף<a href="#fn:4" id="fnref:4" title="see footnote" class="footnote"><sup>4</sup></a> כְּעָגוּר / בְּתוֹךְ מַסְגֵּר<a href="#fn:5" id="fnref:5" title="see footnote" class="footnote"><sup>5</sup></a> סָגוּר.</p>

<p>  הֱיֵה לָהּ צוּר צִנָּה<a href="#fn:6" id="fnref:6" title="see footnote" class="footnote"><sup>6</sup></a>,</p>

<p>  מְאוּסָה<a href="#fn:7" id="fnref:7" title="see footnote" class="footnote"><sup>7</sup></a> תִהְיֶה לְרֹאשׁ פִּנָּה<a href="#fn:8" id="fnref:8" title="see footnote" class="footnote"><sup>8</sup></a>.</p>

<br> 

<p>לִפְנֵי מְשַׂנְאִי / אֲנִי תָמִיד נִכְנָע,</p>

<p>רַעֲנָן וְשַׁאֲנָן<a href="#fn:9" id="fnref:9" title="see footnote" class="footnote"><sup>9</sup></a> / וַאֲנִי נָד וְנָע,</p>

<p>יִלְעַג וְיִשְׁאַג / וְיָדוֹ לֹא יִמְנָע<a href="#fn:10" id="fnref:10" title="see footnote" class="footnote"><sup>10</sup></a>.</p>

<p>אֲקַוֶּה לְעֵת מַרְפֵּא / וְאוֹחִיל וַאֲצַפֶּה,</p>

<p>וְאָשִׂים יָד עַל פֶּה / בְּלֵב נִכְפֶּה וְנִסְפֶּה<a href="#fn:11" id="fnref:11" title="see footnote" class="footnote"><sup>11</sup></a> –</p>

<p>  כְּחַנָּה מוּל פְּנִנָּה<a href="#fn:12" id="fnref:12" title="see footnote" class="footnote"><sup>12</sup></a>.</p>
</blockquote>

<div class="footnotes">
<hr />
<ol>

<li id="fn:1">
<p>גם שיר זה שייך לשירי הגאולה. משיר זה נדפסו כאן רק שני הבתים
הראשונים אותיות ש&#8216; ל&#8217; מהשם שלמה. גם הוא שיחה. והוא יוצר לשבת ה' אחרי
הפסח. <a href="#fnref:1" title="return to body" class="reversefootnote">&#160;&#8617;</a></p>
</li>

<li id="fn:2">
<p><strong>בשבלת</strong>: בשבלת המים של ים הצרות. <a href="#fnref:2" title="return to body" class="reversefootnote">&#160;&#8617;</a></p>
</li>

<li id="fn:3">
<p><strong>בכל עת אשר תגור</strong> וכו': בכל עת
אשר היא תגור מפני האויב החגור בכלי מות להמיתה ולענותה. <a href="#fnref:3" title="return to body" class="reversefootnote">&#160;&#8617;</a></p>
</li>

<li id="fn:4">
<p><strong>תצפצף:</strong> כמו עגור שהוא סגור בתוך – <a href="#fnref:4" title="return to body" class="reversefootnote">&#160;&#8617;</a></p>
</li>

<li id="fn:5">
<p><strong>מסגר:</strong> כלוב. <a href="#fnref:5" title="return to body" class="reversefootnote">&#160;&#8617;</a></p>
</li>

<li id="fn:6">
<p><strong>צנה</strong> מגן. <a href="#fnref:6" title="return to body" class="reversefootnote">&#160;&#8617;</a></p>
</li>

<li id="fn:7">
<p><strong>מאוסה</strong>: שמאס בה ד'. <a href="#fnref:7" title="return to body" class="reversefootnote">&#160;&#8617;</a></p>
</li>

<li id="fn:8">
<p><strong>ראש פנה</strong>: כאבן ששמים אותה בראש פנת הבנין. <a href="#fnref:8" title="return to body" class="reversefootnote">&#160;&#8617;</a></p>
</li>

<li id="fn:9">
<p><strong>רענן ושאנן</strong>: הוא האויב. <a href="#fnref:9" title="return to body" class="reversefootnote">&#160;&#8617;</a></p>
</li>

<li id="fn:10">
<p><strong>וידו לא ימנע</strong>: האויב מלהכות אותנו. <a href="#fnref:10" title="return to body" class="reversefootnote">&#160;&#8617;</a></p>
</li>

<li id="fn:11">
<p><strong>נכפה ונספה</strong>: שפל ונדכא. <a href="#fnref:11" title="return to body" class="reversefootnote">&#160;&#8617;</a></p>
</li>

<li id="fn:12">
<p><strong>כחנה מול פנינה</strong>: שהיתה עצובה מפני הכעס 	שכעסה אותה פנינה העליזה והמצליחה. <a href="#fnref:12" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/18566">https://benyehuda.org/read/18566</a></div></body></html>