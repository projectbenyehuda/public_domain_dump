<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>שירי הגיון: הקדמה</title>
	<meta name="author" content="נח פינס"/>
</head>
<body>

<p>שִׁירֵי הִגָּיוֹן</p>

<p>מקוריים ומתֻרגמים</p>

<p>מאת</p>

<p><strong>נח פינס</strong></p>

<p><strong>לִכְבוֹד</strong></p>

<p>ראש משוררי ציון, נעים זמירות ישראל,</p>

<p>מו&#8220;ה <strong>יהודה ליב גֹארדאן</strong> הי&#8221;ו.</p>

<p>מֻגָּשׁ</p>

<p>ביראת הכבוד</p>

<p>מאת</p>

<p><strong>המחבר.</strong></p>

<p>אדון נכבד!</p>

<p>בקול צלצלֵי כנורך הנפלָא, העִירותָ את נפשי משנת הילדות והנֹעַר;
בְּקַרְנֵי האור אשר חננךָ אלהים הוֹפעְתָּ על דרכי וַתָאָר לי נתיב,
בפָקחי עיני ואצא גם אני לעבודתי בכרם סִפְרָתֵנוּ; ותקטן עוד זאת בעיניך
ותאמץ עוד את ידי הרפות לעבודה וַתִּפַּח בי רוח חדש בְדַבֶּרךָ על עבדך
טובות למרחוק וכי יש תקוה לאחריתי&#8230;ועתה הנה הבאתי לך, אדוני, אֲגֻדַת
פרחים אשר קטפתי בשדה השירה העברית, הואילה-נא כרב גְּדְלתך וקבל ברצון את
ברכתי הקטנה והדלה אשר הֻבָאת לךְ. — ידעתי, אדוני, כי לא כל פְּרָחַי יתנו
קטורה באפך, אשר הסכין לריח השׁושנים החמודות אשׁר תִּלְקֹט על הררי ציון;
ידעתי כי רבים מנהם עוד לא הִתְפַּתחוּ, ובין עליהם עוד ינוח טל ילדות, —
אך אם גם אחד מהם ינעם לך ויפיק ממך רצון, הנני מְאֻשָׁר ואדע כי לֹא לחנם
עמלתי, וכי יש שכר לפעלתי.</p>

<p>המחבר.</p>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/10489">https://benyehuda.org/read/10489</a></div></body></html>