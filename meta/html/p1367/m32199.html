<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>תזריע מצוֹרע, הנגעים והאהלות או הנגע והכהן</title>
	<meta name="author" content="צבי הירש מסליאנסקי"/>
</head>
<body>

<p>בעלי ההלכה ובעלי האגדה; האחרונים גערו במלך-ההלכה: &#8220;עקיבא, עקיבא! מה לך ולאגדות, כלך מדברותיך אצל נגעים ואהלות!&#8221;</p>

<p>*</p>

<p>ובאמת היה כחו רב לו באגדה כמו בהלכה ואולי עוד יותר. הלא הוא בעל המאמר:</p>

<p>&quot;אשריכם ישראל, מי מטהר אתכם? ולפני מי אתם מטהרים? – – – שנאמר: מקוה ישראל ה' &quot;.</p>

<p>ואם נשים לב אל מאמריו באבות פּרק שלישי, אז נשתומם על
גודל ערכו ומעוף דמיונו באגדה. ולשוא שלחוהו לנגעים ואהלות, כי גם במו נמצא
את אוצר האגדה אם נעמיק חקר&#8230;</p>

<p>*</p>

<p>&#8220;על ז' דברים נגעים באים: על <strong>לשון הרע</strong>; על <strong>שפיכת
דמים</strong>; על <strong>שבועת שוא</strong>; על <strong>גלוי עריות</strong>; על <strong>גסות הרוח</strong>; על
<strong>הגזל</strong>, ועל <strong>צרות עין</strong>&#8221;.</p>

<p>(ערכין י&quot;ז)</p>

<p>*</p>

<p>הנגעים הם שלשה: נגעי <strong>הגוף</strong>, נגעי <strong>הבתים</strong> ונגעי <strong>הבגדים</strong>.</p>

<p>*</p>

<p><strong>הראשונים</strong> באים מגלוי עריות; <strong>השניים</strong> מלשון הרע,
שפיכות דמים ושבועת שוא, <strong>והשלישיים</strong> על גסות הרוח, על הגזל ועל צרות
העין; אולם בעת אשר הראשונים הם <strong>מסובבים</strong>, הנה השניים והשלישיים הם
המסבבים וכלם יחד משולבים ומדובקים, כי נגעי הגויה ונגעי הבגדים כלם צאצאי
נגעי הבתים, לאמר: &#8220;<strong>כל הנגעים בני אהלות המה</strong>&#8221; ואם נרצה להרפא
<strong>מהנגעים</strong>, אז עלינו לטהר את <strong>האהלות</strong>.</p>

<p>*</p>

<p>&#8220;כנגע נראה לי בבית&#8221; – רקבון <strong>בבית</strong> ישראל.</p>

<p>&#8220;וצוה הכהן <strong>ופנו את הבית</strong> וחלצו את האבנים אשר בהן הנגע <strong>והשליכו</strong> אתהן אל מחוץ לעיר אל מקום טמא&#8221;&#8230;</p>

<p>*</p>

<p>יבדלו אלה החטאים בנפשותם מקהל ה' לבלי תחדור הצרעת הממארת
עמוק עמוק בקירות הבית, ואז לא תהיה לו כל תרופה ונתץ ינתץ כליל עד
היסוד.</p>

<p>*</p>

<p>&#8220;נגע צרעת כי תהיה <strong>באדם</strong> והובא אל <strong>הכהן</strong>&#8221;.</p>

<p>הנגע הרוחני <strong>באדם הכללי</strong> יובא אל <strong>הכהן הכללי</strong>.</p>

<p>&#8220;מחוץ למחנה&#8221; שמירת הבריאות בסגירה – קאראנטין לפני שלשת אלפים שנה!</p>

<p>&quot;ונעמן שר צבא – הנגע הכללי – מלך ארם היה איש גדול לפני
אדוניו ונשוא פנים, והאיש היה <strong>גבור חיל מצורע</strong> – מיליטאריזם היא <strong>הצרעת
הכללית</strong> במין האדם. – הנבואה היא <strong>הכהונה הכללית</strong>.</p>

<p>*</p>

<p>&#8220;וישלח אליו אלישע מלאך לאמר: הלך ורחצת שבע פּעמים <strong>בירדן</strong> וישב בשרך לך וטהר&#8221;.</p>

<p>*</p>

<p>לא אמנה ופרפר נהרות דמשק, לא הסעני והטעמזע, לא הרהיין
ולא ההודסון והמיסיסיפּי, ומה גם הדניעפּר והוולגא לא יטהרו את נגעי
<strong>הצרעת באדם</strong>, כי אם <strong>הירדן</strong> אשר על גדותיו ישבו ועוד ישבו ממלכת
<strong>כהנים</strong> וגוי קדוש.</p>

<p>*</p>

<p>&#8220;ויבא ויעמוד לפניו ויאמר: הנה נא ידעתי, כי אין אלהים בכל הארץ, כי אם בישראל, ועתה קח נא <strong>ברכה</strong> מאת עבדך&#8221;.</p>

<p>*</p>

<p>הצבא הכללי יתן ברכה לעם הנביאים את ארצו אחרי הרפאו מצרעתו הצבאית.</p>

<p>*</p>

<p>&#8220;כל הנגעים אדם רואה חוץ מנגעי עצמו&#8221;.</p>

<p>*</p>

<p>&#8220;בית האפל אין פותחים בו חלונות לראות את נגעו&#8221;.</p>

<p>(נגעים פ&#8220;ב מ&#8221;ג)</p>

<p>*</p>

<p>בהיותנו בבית האפל, במחשכי רוסיה ורומיניה, לא יכלנו לפתוח
חלונות לראות את נגעינו; לא כן בארץ האור והדרור, פּה חוב קדוש עלינו לפתוח
את החלונות ולראות את הנגעים.</p>

<p>*</p>

<p>הנגע הראשון לעמנו, אשר אין כל כהן לו להביא לפניו את הנגעים כי ירפּאם.</p>

<p>אין כל מרכז, אשר ממנו יהיו תוצאות חיים בכל עורקי האומה.</p>

<p>*</p>

<p>קנאה, שנאת חנם, צרות עין, אי-סבלנות, בטול היש, חופש שלא
מדעת (הפקרות), מלשינות, אי-נקיון ואי-משמעת – אלה המה נגעי בית ישראל, אשר
עלינו להביאם לפני הכהן, כי יטהרם.</p>

<p>*</p>

<p>והיה בהרפא מין האדם מתחלואי נגע הקרב, ישיב את הגזל אשר
גזל מעם ישראל – את ארצו. אז נתנער כלנו מעפר הגלות וכל פּגעיו ונגעיו,
ושלום יהיה לכל באי תבל ולא נוסיף לדאבה עוד.</p>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/32199">https://benyehuda.org/read/32199</a></div></body></html>