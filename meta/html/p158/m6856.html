<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>הֲרִיסוֹת טְרוֹיָה - הֶגְיוֹן אָב</title>
	<meta name="author" content="מיכה יוסף לבנזון"/>
</head>
<body>

<blockquote>
<p>מַה זֶּה לָךְ, בֵּן יַקִּיר! הֲלוֹא חָלִיתָ</p>

<p>מֵעוֹדְךָ עַד כֹּה – בֶּן עֶשְׂרִים וָאַחַת!</p>

<p>וּמַה זֶּה פָּרַצְתָּ, מַה זֶּה עָשִׂיתָ</p>

<p>גַּם לַעֲמוֹל לִכְתּוֹב&#8230; וּמַחֲלָה נִצַּחַת</p>

<p>הֵן גַּם מִקְּרֹא הֶרֶב צִוּוּ עָלֶיךָ</p>

<p>אַף כִּי מִכְּתוֹב עוֹד אֵלֶה עָלֶיךָ?
<br><br />
אַךְ מִי לֹא יִרְאֶה כִּי הִיא תַּחֲזִיקֶךָ</p>

<p>יַד אֵל עוֹשָׂה חָיִל וַאֲרוּכָה תַעַל</p>

<p>לִהְיוֹת לִבְנֵי גִילְךָ יַלְדֵי עַמֶּךָ</p>

<p>מוּסָר תּוֹכֵחָה בַּל יִמְעֲלוּ מַעַל</p>

<p>בִּשְׂפָתוֹ קֹדֶשׁ – (הוּא עוֹלָם יִצְּרֶנָּה)</p>

<p>בִּרְאוֹת נַעַר רָפֶה וּבַל יַרְפֶּנָּה.
<br><br />
לֹא אֶרֶף, בֵּן חָכָם! לָכֵן גַּם אָנִי</p>

<p>מִכּוֹנֵן בִּדְפוּס מִכֹּל הֱכִינוֹתָ</p>

<p>אֶת זֶה הַקָּטָן – בּוֹ הִרְאִיתָנִי</p>

<p>מֵחֹל אֶל קֹדֶשׁ אֵיךְ הַעְתֵּק בִּינוֹתָ,</p>

<p>אֵיךְ סוּס הָעֵץ לוֹ גִבּוֹרִים בַּכָּרֶשׂ</p>

<p>וּטְרוֹיָה אֵיךְ הָיְתָה בּוֹ עִיר הַהֶרֶס.
<br><br />
אֶשְׁמַע מַה יֹּאמְרוּ אוֹחֲזֵי בִּשְׂפַת עֵבֶר</p>

<p>בְּעֵינֵיהֶם הֲיִיטַב זֶה פָעֳלֶךָ,</p>

<p>אָז לָמוֹ אַקְרִיב עוֹד שֵׁנִי לָךְ חֶבֶר</p>

<p>אַחֲרִית שָׁאוּל – בּוֹ צוּף מִלֶּיךָ.</p>

<p>אָז יֶחֱזַק לִבְּךָ לֵב רַךְ וּרְפֵה כֹחַ –</p>

<p>אָז תֶּחֱזַק שָׂפָה בַּנְּעָרִים לִפְרוֹחַ.
<br><br />
יוֹאֵל אֵל קָדוֹשׁ דּוֹבֵר בִּשְׂפַת קֹדֶשׁ</p>

<p>לַאֲרִיךְ יָמֶיךָ גַּם עַל אֹדוֹתַיהָ</p>

<p>וִיחַדֵּשׁ כֹּחֲךָ כַּלְּבָנָה בַּחֹדֶשׁ</p>

<p>וִיבוֹנֶנְךָ, בֵּן! לִבְנוֹת חָרְבוֹתֶיהָ</p>

<p>וּשְׂפָתוֹ בִּשְׂפַתְךָ תִּהְיֶה צוֹלֵלָה</p>

<p>וּתְהִי אָז מוֹפֵת גַּם לַאֲנָשִׁים סֶלָה.</p>
</blockquote>

<br>  

<p>אביך אוהבך</p>

<p>אד&quot;ם כהן לעבנזאהן</p>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/6856">https://benyehuda.org/read/6856</a></div></body></html>