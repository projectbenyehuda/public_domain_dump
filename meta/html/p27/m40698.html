<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>הַבְּדִידָה (י)</title>
	<meta name="author" content="אברהם בר גוטלובר"/>
</head>
<body>

<blockquote>
<p>עֵת נַפְשִׁי הִתְהַלְּכָה מַה-טּוֹב לָדַעַת&quot;</p>

<p>לָשֶׁבֶת בָּדָד בְּאַחַת קְצוֹת אָרֶץ</p>

<p>אוֹ לְהִתְהַלֵךְ בַּתֵּבֵל וְלִפְרֹץ פָּרֶץ,</p>

<p>לִנְתוֹשׁ וְלִנְתוֹץ לִבְנוֹת לָטַעַת;</p>

<br />
</blockquote>

<blockquote>
<p>וָאֶחֱזֶה אָנֹכִי וָאָשִׁית אֶל לִבִּי</p>

<p>(לֹא אֶל אִישׁ דִּבַּרְתִּי אָמַרְתִּי בְּחֻבִּי,</p>

<p>לֹא יוֹעֵץ אֲנִי אֶל חֵיקִי תָשִׁיב עֲצָתִי.)</p>

<p>אֵין טוֹב כַּבְּדִידָה רְאֵה זֶה מָצָאתִי!</p>

<br />
</blockquote>

<blockquote>
<p>אִתָּה מַרְגוֹעַ אִתָּה מָנוֹחַ,</p>

<p>שֹׁכֵב בְּחֵיקָה יַחֲלִיף כֹּחַ,</p>

<p>אִתָּה חָכְמָה, תְּבוּנָה אַף צֶדֶק,</p>

<p>נְקִיָה הִיא מֵחוֹחִים מִמְּשׁוּכַת חֶדֶק,</p>

<p>אֵין רִיב וּמָדוֹן בְּכָל חַצְרוֹתֶיהָ,</p>

<p>שָׁלוֹם בְּחֵילָה שַׁלְוָה בְּאַרְמְנוֹתֶיהָ.</p>

<br />
</blockquote>

<blockquote>
<p>אַל לָכֶם רוֹדְפֵי הוֹן סֹחֲרֵי אָרֶץ,</p>

<p>הַמַרְגּוֹעַ הַזֹּאת בִּרְכַּת שָׁמָיִם;</p>

<p>לָקַחַת לָכֶם רָעָה תִּשְׁלְחוּ יָדָיִם,</p>

<p>מִנֶּגֶב אָסוֹן וּמִצָפוֹן קָרֶץ.</p>

<br />
</blockquote>

<blockquote>
<p>&quot;אַךְ מִי הוּא הָאִישׁ שָׁקֵט צֹלֵחַ</p>

<p>מֵרַעַשׁ וּמֵרֹגֶז הָאָרֶץ בֹּרֵחַ? – &quot;</p>

<p>רֹעֶה עֲדָרָיו בְּשָׂדֶה בּוֹדֵד</p>

<p>בֵּין הַרְרֵי שָׁקֶט וּמְקוֹרֵי מָיִם.</p>

<p>אֹתוֹ תֵינִיק הַהַצְלָחָה לוֹ חָלְצָה שָׁדָיִם,</p>

<p>עַל עַנְוָתוֹ שָׁמָּה עַיִן, אֹתוֹ תְּעוֹדֵד.</p>
</blockquote>

<p>__________</p>

<blockquote>
<p>בְּמִשְׁכָּן כְּבוֹדוֹ מְלָכִים יְקַנְּאוּ</p>

<p>לוּ הַשְׂכֵּל יַשְׂכִּילוּ יָבִינוּ אֶל טוּבוֹ:</p>

<p>קִירוֹת בֵּיתוֹ קְצוֹת אָרֶץ,</p>

<p>לְמַרְאֶה עֵינָיו סָבִיב סָבִיב.</p>

<p>עֲמוּדָיו עָשָׂה עֲצֵי הַיַּעַר</p>

<p>עֲלֵי רִצְפַּת דֶשֶׁא עֵשֶׂב.</p>

<p>עָלָיו יְכַסֶּה רְקִיעַ הַשָּׁמַיִם,</p>

<p>שֶׁמֶשׁ יָרֵחַ יַעַמְדוּ לְשָׁרְתוֹ,</p>

<p>בְּיוֹם וּבַלַּיְלָה לֹא יְשַׁנּוּ תַּפְקִידָם.</p>

<p>צִפֳּרִי רֹן מְזַמְּרִים בְּהֵיכָלוֹ,</p>

<p>עִם מֵי הַשִּׁלֹחַ הַהֹלְכִים לְאַט,</p>

<p>וְצֹאן מַרְעִיתוֹ יְרַקְּדוּ עַל יָדוֹ.</p>

<p>יוֹמָם יָשִׂיחַ בְּגַן אֱלֹהִים,</p>

<p>וּבַלַּיְלָה יָנוּחַ עַל מִשְׁכָּבוֹ.</p>

<p>רְפִידָתוֹ כַּר נִרְחָב,</p>

<p>וּמִכְסֵהוּ עוֹרוֹת כְּבָשָׂיו.</p>

<p>אִמְרוּ הַגִּידוּ, מַלְכֵי אֶרֶץ.</p>

<p>הֲטוֹב טוֹב לָכֶם שֶׁבֶת</p>

<p>בְּאַרְמְנוֹתֵיכֶם וּבְטִירוֹתֵיכֶם?</p>

<p>סוּרוּ פֹה מִתּוֹךְ הָרַעַשׁ</p>

<p>הֵרָגְעוּ בְשָׁלוֹם יָמִים אֲחָדִים,</p>

<p>אִם בְּאַרְמְנוֹתֵיכֶם תִּמְצְאוּ עוֹד חֵפֶץ;</p>

<p>אִם לֹא אֶל הַמַּרְגֵּעָה הַזֹּאת הַבּוֹדְדָה</p>

<p>מִשְׁכַּן הָרֹעֶה, הַיִתְרוֹן תִּתֵּנוּ.</p>
</blockquote>

<blockquote>
<p>____________</p>
</blockquote>

<blockquote>
<p>בְּדִידָה נְעִימָה מֵאֲרֶכֶת הַיָמִים!</p>

<p>אֲהוּבַת יְשָׁרִים, רַעֲיַת חֲכָמִים!</p>

<p>אַשְׁרֵי הָאִישׁ בָּךְ נָפַל לוֹ חֶבֶל,</p>

<p>הַרְחֵק מֵאָדָם מֵאַנְשֵׁי תֵבֵל.</p>

<p>בִּשְׁאוֹן הֶעָרִים וּבְקִרְיוֹתֵינוּ</p>

<p>כַּטּוֹבִים כָּרָעִים תֶּחֱזֶינָה עֵינֵינוּ.</p>

<p>אָכֵן בְּשֶׁקֶט יְעָרַיִךְ וַהֲרָרַיִךְ</p>

<p>אֶשְׁמַע אַךְ קוֹלֵךְ אֶרְאֶה אַךְ מַרְאַיִךְ.</p>

<p>קוֹלֵךְ עָרֵב, קוֹל מַיִם וּבַעַל כְּנָפַיִם</p>

<p>וּמַרְאֵךְ נָאֲוָה – יֶרֶק עֵשֶׂב וְשָׁמָיִם.</p>

<p>יָפָה אַתְּ כֻּלָךְ אֵין בָּךְ דֹפִי.</p>

<p>אַתְּ הוֹרַת כָּל חֶמְדָה, אֵם לְכָל יֹפִי.</p>

<p>צֶדֶק וְשָׁלוֹם בָּךְ נָשָׁקוּ,</p>

<p>עָמָל וָאָוֶן מֵאֹהָלַיִךְ רָחָקוּ;</p>

<p>לֹא בָא בְאָזְנַיִךְ קוֹל זַעֲקַת עֲנִיִים,</p>

<p>וּבִכְנָפַיִךְ לֹא נִמְצָא דַם נְקִיִים.</p>

<br />
</blockquote>

<blockquote>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/40698">https://benyehuda.org/read/40698</a></div></body></html>