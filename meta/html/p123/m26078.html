<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>דאר היום 28.7.1933</title>
	<meta name="author" content="ישעיהו קרניאל"/>
</head>
<body>

<p><strong>אמר עזמות&#8230;</strong></p>

<blockquote>
<br />
</blockquote>

<p><strong>עכשיו</strong>, שאנו עומדים בין &#8220;מלכא למלכא&#8221;, כלומר לפני
הגלגול האחרון של &#8220;דאר היום&#8221;, ורואה אני בתוכנו את <strong>פסח</strong> גינצבורג, שבא
לערך &#8220;סדר&#8221; אצלנו בשליחותו של משה רבנו מרחובות, אין בדעתי לנאום נאומים
ולדרש דרשות כחברי הקודמים והבאים אחרי אלא לקרוא לפניכם את &#8220;ההגדה של
<strong>פסח</strong>&#8221;, כי מצוה עלינו לספר ביציאת מצרים של &#8220;דאר היום&#8221; וכל המרבה לספר
הרי זה משובח![<sup>5</sup>]</p>

<p>* * * *</p>

<p><strong>הא</strong> לחמא עניא די אכלו עתונאינו וסופרינו בארעא דישראל,
כל דכפין ייתי לד&#8220;ר פרלמן בת&#8221;א, כל דצריך ייתי ויפסח (לפסח גינצבורג) השתא
הכא בת&#8220;א, לשנה הבאה בירושלים, עד השתא כעבדי לכל מיני גיסטים&#8221; –לשנה הבאה
בני חורין מ&#8220;בני חורין&#8221;&#8230;</p>

<p>וכאן הבן שואל: מה נשתנה הלילה הזה מכל הלילות? שבכל
הלילות א&#8220;א זוכים לראות בעינינו אפילו עורך אחד והלילה הזה אנו רואים ב&#8221;ה
את כל העורכים למיניהם, חדשים וישנים, עורכים ואורחים, בלי עין הרע? שבכל
הלילות עורכינו יושבים מסובין ב&#8220;קפה וינה&#8221; או בת&quot;א, הלילה הזה כולם מסובין
כאן?</p>

<p>עבדים היינו לפרעה בת&quot;א ולרביזיוניסטים בירושלים, ויוציאנו
ר' משה משם ביד חזקה ובזרוע נטויה, ואילו לא הוציא את בן־אבותינו ממצרים,
הרי משועבדים היינו להם, ואפילו כלנו חכמים, כולנו זקנים, כולנו ציונים
כללים!</p>

<p>מעשה בר' ישעיה ור' נפתלי, ר' נחום ור' טרפון, שהיו מסובין
באולמי־דאה&#8220;י והיו מספרים ביציאת מצרים של בן־אב&#8221;י כל אותו הלילה עד שעה 2
אחר חצות, עד שבאו תלמידיהם ואמרו להם: הגיעה קריאת דאה&quot;י של שחרית!</p>

<p><strong>כנגד</strong> ארבעה בנים דברה תורה: חכם מה הוא אומר? –לשמחה
מה זו עושה? מזמור לבן־אב&#8220;י מיבעי לן? קינה לבן־אב&#8221;י מיבעי לן! ואף אתה אמר
לו: כהלכות הפסח גינצבורג&#8230;</p>

<p>רשע מה הוא אומר: – מה כל ה&#8220;טראסק&#8221; הזה לכם? לכם ולא לו? – ולפי שהוציא את עצמו מן הכלל, לא ידפיסו את מאמריו בדאה&quot;י&#8230;</p>

<p>תם מה הוא אומר? – &#8220;שו האדא?&#8221; מה זה? נשף פרידה, או מסיבה או חגיגה או חלילה?&#8230; ואמרת אליו: בחוזק יד הוציאונו ממצרים&#8230;</p>

<p>ושאינו יודע לשאל–אין אצלנו: ישנם רק אלה שאינם יודעים לענות.</p>

<p>יכול מראש חודש יולי? תלמוד לומר ביום ההוא, מראש חודש אוגוסט, בשעה שפרלמן וגינצבורג מוכנים לפניך.</p>

<p>ברוך שומר הבטחתו לישראל, שהקב&#8220;ה חשב את הקץ: <strong>ההנהלה
החדשה</strong> קבלה את דאה&#8221;י ביום 1 אפריל, יום בלתי מוצלח, מה עשה הקב&#8220;ה? – הלך
וקבע את &#8220;הראשון לאפריל&#8221; ביום שב&#8221;ק, ונכנסו איפוא המנהלים החדשים לעבודתם
ביום ראשון, שחל להיות ב־2 לאפריל.</p>

<p>ועוד זאת: <strong>המערכת החדשה</strong> נכנסת לעבודתה ביום 1 לאוגוסט
שחל להיות דוקא <strong>בתשעה־באב</strong>, מה עשה הקב&#8220;ה? – אין דאה&#8221;י מופיע ביום האבל
בירושלים, וממילא תחל המערכת החדשה את עבודתה ביום רביעי, י' מנ&quot;א, כלומר:
<strong>אחר</strong> החורבן&#8230;</p>

<p>כמה שנאמר: ועבדום ועינו אותם (המנהלים החדשים) ארבע שנים, ואחרי כן יצאו ברכוש גדול&#8230;</p>

<p><strong>צא</strong> ולמד מה בקש &#8220;לבן הארמי&#8221; לעשות בדאה&quot;י? שנאמר: ויגר שם במתי מעט, ויהי שם לגוי גדול עצום ורב&#8230;</p>

<p>במתי מעט, כמה שנאמר: בשבעים נפש ירדו אל המסיבה בדאה&#8220;י,
עצום, כמו שנאמר: והמנויים והמודעות פרו וישרצו וירבו ויעצמו במאד מאד
ותמלא לא &#8220;הארץ&#8221; אותם כי אם דאה&#8221;י&#8230;</p>

<p>כמה מעלות טובות למקום עלינו:</p>

<p>אילו הוציאו את ה&#8220;ילודים&#8221; ולא הכניסו את ה&#8220;רוסים&#8221; – דיינו!</p>

<p>אילו נתן לנו את גינצבורג ולא נתן לנו את פרלמן–דיינו!</p>

<p>אילו נתנו לנו את ממונם ולא הגדילו את התקציב–דיינו!</p>

<p>אילו העבירו לנו את &#8220;הארץ&#8221; ולא ב&#8220;יבשה&#8221; –דיינו!</p>

<p>אילו נתן לנו &#8220;מנקודת מבטנו&#8221; ולא את ה&#8220;אורות וצללים&#8221;–דיינו!</p>

<p>על אחת כמה וכמה, טובה כפולה ומכופלת למקום עלינו, שלא
הוציאו את כל &#8220;הילודים&#8221; והכניסו לנו גם את &#8220;פסח&#8221; וגם את &#8220;איש הפנינים&#8221;
וגם&#8230; וגם&#8230; לכפר על כל עוונותינו.</p>

<p>רבן קרניאל היה אומר: כל שלא אמר שלשה דברים אלה בדאה&#8220;י,
לא יצא ידי חובתו, ואלה הן: פסח גינצבורג, ד&#8221;ר פרלמן ואחרון חביב – משה
סמילנסקי!</p>

<p>לפיכך, אנו חייבים להודות, להלל לשבח וכו' וכו', לת&#8220;א
ולרחובות ולכל מי שעשו לנו ולבן־אבותינו את כל הנסים האלה–הוציאונו
ל&#8221;חרות־הדבור&quot;.. ונאמר לפניהם: הללויה!</p>

<p><strong>ר. נפתלי</strong> מברך על ה&#8220;<strong>מוציא</strong>&#8221; ואומר: ברוך אתה ה' אלהינו מלך העולם המוציא גינצבורג מן &#8220;הארץ&#8221; ולחם מדאה&quot;י&#8230;</p>

<p>חסל סדור <strong>פסח</strong> כהלכתו, כאשר זכינו לסדר אותו בדאה&quot;י, כן נזכה לעשות ולראות את העתון המחודש במהרה בימינו.</p>

<p>(כאן פותחין את הדלת ואומרים בקול רם):</p>

<p><strong>שפוך</strong> חמתך על הגויים ואל ה&#8220;יודים&#8221;, אל ה&#8220;ווים&#8221; ואל כל
האותיות היתרות אשר לא ידעוך, ואל כל שגיאות ה&#8220;בחור הזעצער&#8221; אשר בשמך לא
קראו, כי אכלו את דאה&quot;י ואת נוהו השמו. שפוך עליהם זעמך ותשמידם מתחת שמי
&#8220;הסולל&#8221;.</p>

<p>ובכן, ויהי בחצי הלילה:</p>

<p>אז רוב נסים הפלאת, מנאם גדול ויפה השמעת אומץ גבורותיך
הפלאת לפני &#8220;פסח&#8221;, חמשים אלף פונט ל&#8220;דאר היום&#8221; הבאת, ומקל־נדודים בידך תמיד
נשאת&#8230;</p>

<p>כי לו נאה, כי לו יאה!</p>

<p>אדיר במלוכת העתונות, בחור כהלכה, בלורית כסופה, חבריו, עוזריו ופועליו יאמרו לו:</p>

<p>בן־אבינו, לך ולך, לך כי לך, לך אף לך, חוץ מדאה&quot;י שלך&#8230;</p>

<p>כי <strong>לא</strong> נאה, כי לא יאה!</p>

<p><strong>חד גדיא</strong>. חד־גדיא!</p>

<p>ואתא הרביזיוניסט ואכל ל&#8220;דאר היום&#8221;, דזבין קרניאל ולאהר בתרי־זוזי, חד־גדיא, חד גדיא!</p>

<p>ואתא המזרחי ונשך לבן־חורין דאכל לגדיא, דזבין קרניאל ולאהר בתרי זוזי, חד&#8220;ג, חד&#8221;ג!</p>

<p>ואתא גרוסמן, ואכל לבובליק, דנשך לבן־חורין, דאכל לגדיא, וכו' וכו'.</p>

<p>ואתא גרינבוים ושרף לגרוסמן, דהכה לבובליק, דנשך לבן־חורין, דאכל לדאה&quot;י, וכו'.</p>

<p>ואתא סמילנסקי, ברוך הוא, ושחט לכולם, דאכלו ל&#8220;דאר היום&#8221;, דזבין קרניאל ולאהר בתרי זוזי – –</p>

<p>חד־גדיא, חד גדיא!</p>

<p>* * * *</p>

<p><strong>ובמקום</strong> &#8220;שיר השירים&#8221;, שנוהגים לומר, כידוע, אחר
&#8220;ההגדה&#8221; דברתי על &#8220;הגלגולים&#8221; הרבים, שבאו עד כה בדאר היום, והזכירו לי את
ספורו של <strong>מארק טוויין</strong>: &#8220;רומן של שבע שנים&#8221;–בשבע שורות.</p>

<p>ומתחיל הוא הלץ האמריקני (כי חוץ מעזמות היה עוד הומוריסט גדול בעולם–מארק טווין!), את ה&#8220;מאהב&#8221; שלו כך:</p>

<p>ערב בחודש מאי. השמים בהירים, הלבנה זורחת, הכוכבים
נוצצים, האילנות מלבלבים והאויר רענן ומבושם בשמי פרחים. &#8220;הוא&#8221; ו&#8220;היא&#8221;
עומדים על הגזוזטרא ו&#8220;מתמזמזים&#8221;. הוא הניח את ידי על כתפה ומגפף אותה, והיא
עושה את עצמה כלא רואה. הוא שואל: התאהביני? – והיא משיבה: עד כלות
נפשי!–השבעי!–נשבעתי!</p>

<p>עברה שנה. שוב ערב בחדש מאי. השמים בהירים, הלבנה זורחת,
הכוכבים נוצצים, האילנות מלבלבים והאויר רענן ומבושם בשמי־פרחים. &#8220;הוא&#8221;
ו&#8220;היא&#8221; עומדים על הגזוזטרא ו&#8230;מתמזמזים. הוא הניח את ידו על כתפה ומגפף
אותה, והיא מורידה את עיניה. הוא שואל: התאהביני? – היא משיבה: עד כלות
נפשי!–השבעי!–נשבע</p>

<p>השנה השלישית. עוד פעם ערב, חודש מאי וכו&#8216;. &#8220;הוא ו&#8221;היא&quot;
עומדים על הגזוזטרא וכו&#8217;. וכן אף בשנה הרביעית, החמשית, הששית והשביעית;
ערב בחודש מאי. השמים בהירים, הלבנה זורחת וכו&#8216;, &#8220;הוא ו&#8221;היא&quot; עומדים על
המעקה וכו&#8217;.</p>

<p>– וכי תשאלוני – מסיים מארק טוויין את ספורו – איככה נקרה
כדבר הזה שנמשכה האידיליה שבע שנים רצופות? – אשיב לכם, שהיו, אמנם, איזה
שנויים קלים: &#8220;היא&#8221; היתה בכל אותן השנים &#8220;זו&#8221; של השנה הראשונה, אבל &#8220;הוא&#8221;
היה בכל שנה ושנה&#8230;אחר!</p>

<p>הנמשל מובן מאליו: כך נמשכת גם &#8220;האידיליה&#8221; של &#8220;דאר היום&#8221; עד היום הזה!&#8230;</p>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/26078">https://benyehuda.org/read/26078</a></div></body></html>