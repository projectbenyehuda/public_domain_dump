<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>משל יג: עֹרֵב וְשֻׁעָל</title>
	<meta name="author" content="ברכיה הנקדן"/>
</head>
<body>

<blockquote>
<p>גָּדוֹל כֹּחַ הַגַּאֲוָה / עַד כִּי תִדְחֶה מִדַּת הַתַּאֲוָה</p>

<br />

<p>עֹרֵב עָלָה עַל הַתְּאֵנָה / וּבְפִיהוּ נָשָׂא גְבִינָה
/ וְשֻׁעָל עַמַד תַּחַת הָעֵץ / חֹשֵׁב בְּתַחְבּוּלוֹתָיו וְיוֹעֵץ /
בַּגְּבִינָה אֲשֶׁר רָצָה / וְאֵיךְ יוֹרִידֶנָּה אָרְצָה / וַיִּקְרָא
אֶל הָעֹרֵב / הֶהָדוּר הַיָּפֶה וְהֶעָרֵב / הַטּוֹב וְהַנָּעִים
וְהַנֶּחְמָד / אַשְׁרֵי כָּל אֵלֶיךָ נִצְמָד / אַךְ אִם הָיוּ כָּל
יָפִים אֶצְלֶךָ / לֹא דָמוּ בְיָפְיָם אֵלֶיךָ / וְאִם נִסִּיתָ שִׁירִים
לְשׁוֹרֵר / עַל כָּל הָעוֹפוֹת תִּשְׂתָּרֵר / תִהְיֶה כָּלִיל בַּיֹּפִי
/ כִּי לֹא נִמְצָא בְּךָ כָּל דֹּפִי / רְאֵה אִם קוֹל לְךָ לְפִי יְפִי
קוֹמָה וּפְאֵר נוֹצָה / לֹא נִמְצָא בְךָ כָּל שִׁמְצָה / וַיֹּאמֶר
הָעֹרֵב בְּלִבּוֹ: אַשְׁמִיעַ לוֹ קוֹלִי / וְיוֹסִיף מַהֲלָל עַל
מַהֲלָלִי / וַיִּפְתַּח פִּיו וַיָּרֶם קוֹלוֹ / וְהַגְּבִינָה חִישׁ
נָפְלָה לְרַגְלוֹ / וַתִּפֹּל אֵצֶל רֹאשׁ הַשֻּׁעָל / וַיֹּאמֶר:
מִמֶּגֶד שָׁמַים מֵעָל / בָּא לִי זֶה מִן קוֹל מֵרִים / לֹא אֶשְׁמַע
עוֹד בְּקוֹל שָׁרִים / וַיֵּלֶךְ לוֹ אֶל אַרְצוֹ / כַּאֲשֶׁר מָצָא מִן
הָעֹרֵב חֶפְצוֹ.</p>

<br />

<p>וָאֶשָּׂא מְשָׁלִי וָאֹמַר:</p>

<br />

<p>פִּתִּיתַנִי דּוֹד וָאֶפָּת / הֱיוֹת פֶּתִי כִּי כֵן תּוּכַל,</p>

<p>אֲבָל גָּדוֹל מֵהַסְּכָלִים / הָעוֹשֶׂה אֶת עַצְמוֹ סָכָל.</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/38074">https://benyehuda.org/read/38074</a></div></body></html>