<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>משל כז: עֵץ שָׁתוּל וְקָנִים</title>
	<meta name="author" content="ברכיה הנקדן"/>
</head>
<body>

<blockquote>
<p>קָשֶׁה כָאֶרֶז חֶסְרוֹן הַגַּאֲוָה / וְרַךְ כַּקָּנֶה מַעֲלַת הָעֲנָוָה</p>

<br />

<p>עֵץ שָׁתוּל עַל פַּלְגֵי מָיִם / וְרוּחַ סְעָרָה
נָשְׁבָה בוֹ פַּעֲמָיִם / וַיַּסַּע שָׁרָשָׁיו וַהֲפָכוֹ / וְעַל פְּנֵי
הַנָּהָר הִשְׁלִיכוֹ / וַיְהִי נָע וָנָד אָנָה וְאָנֶה / כַּאֲשֶׁר
יָנוּד הַקָּנֶה / וּמִשְׁבָּרִים וְגַלִּים עָלָיו עָבָרוּ / וְקָנֶה
וָסוּף אֲשֶׁר שָׁם אֵלָיו יִתְנַכָּרוּ / וַיֹּאמֶר לָהֶם: אֵיךְ
נָפַלְתִּי וְאַתֶּם תַּעֲמֹדוּ / וְהָרוּחַ אֲשֶׁר הִפִּילַנִי אִם
יְדַעְתֶּם הַגִּידוּ / וַיַּעֲנוּ לוֹ: אִם נִכְנַעְתָּ לְפָנָיו
כָּמוֹנוּ וְנִכְפַּפְתָּ / לֹא מִמְּקוֹם מַצָּבְךָ נֶהְדָּפְתָּ / כִּי
לֹא הִפִּיל הָרוּחַ קָנֶה בְּכָל הֶהָמוֹן / בַּאֲשֶׁר מְצָאָם כְּפוּפֵי
רֹאשׁ כְּאַגְמוֹן.</p>

<p>וְהַמָּשָׁל בְּגֵאִים נְטוּיֵי גָרוֹן / לְחֶלְקָם
מִשְׁנֵה שִׁבָּרוֹן / עֵת יַעַמְדוּ רַגְלֵי בְנֵי עֲנָוָה / יִהְיוּ
לִדְאָבָה בְּנֵי גַאֲוָה / עַל כֵּן בִּמְקוֹם שֶׁאֵין אִישׁ לִהְיוֹת
אִישׁ הִשְׁתַּדֵּל / הִשָּׁפֵל מִבְּלִי הִתְנַבֵּל וְהִתְפָּאֵר מִבְּלִי
הִתְגַּדֵּל.</p>

<br />

<p>וָאֶשָּׂא מְשָׁלִי וָאֹמַר:</p>

<br />

<p>נְאֻם גֵּאֶה עֲרֹךְ אֵין לוֹ / וּמִי יַעְמֹד בְּגוֹרָלוֹ</p>

<p>וְעָרְכוּ לוֹ אֲבַק רַגְלוֹ / וְלָמָּה יַעֲבֹד צִלּוֹ.</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/38088">https://benyehuda.org/read/38088</a></div></body></html>