<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>הכוס</title>
	<meta name="author" content="עומר כיאם / נפתלי הרץ אימבר"/>
</head>
<body>

<p>כוס זהב בידי ד'.</p>

<p>(תלים)</p>

<blockquote>
<br />
</blockquote>

<h2 id="הגביע">הגביע</h2>

<p>אנחש בגביע (בראשית)</p>

<h3 id="א">א</h3>

<blockquote>
<p>אֶרְחָמְךָ כּוֹס אֶרְחָמְךָ גָבִיעַ</p>

<p>בָּךְ אֶחֱזָה אוֹרִי וְיִשְׁעִי</p>

<p>עֵת פִּיךָ לְפִּי אַסִיעַ</p>

<p>אָקִיא מִבִּטְנִי חֶטְאִי וּפִּשְׁעִי</p>
</blockquote>

<h3 id="ב">ב</h3>

<blockquote>
<p>אָקִיא מִבִּטְנִי חַטאוֹת נְעוּרִים</p>

<p>תַּאֲוָה נִשְׁכָּחָה וְאַהֲבָה נִסְתֶּרֶת</p>

<p>בִּתִהוֹמךָ גָבִיעַ בַּכּוֹס תַּמְרוּרִים</p>

<p>יַחַד יִצְלָלוּ שָׁם כָּעוֹפֶרֶת</p>
</blockquote>

<h3 id="ג">ג</h3>

<blockquote>
<p>אֲנַחֵשׁ בַּגָבִיעַ וְאָבוֹז לִגְאוֹנִים</p>

<p>הַדוֹרְכִים עֲלי אֶרֶץ בְּרֶגֶל גַאֲוָה</p>

<p>חֲיִים אֶמְצָא גַם בַּכּוֹס יְגוֹנִים</p>

<p>אֶשְׁתֶּה – וְנַפְשִׁי תִּגְרוֹס לְתַּאֲוָה</p>
</blockquote>

<h3 id="ד">ד</h3>

<blockquote>
<p>יִשְׁתּוּ יֵין נְסִיכָם מָסָכוּ</p>

<p>תִּתְהוֹלֵל לְשִׁכָּרוֹן נַפְשָׁם הַזוֹלֵלָה</p>

<p>יֹאכְלוּ לְמַעֲדַנִים בַּשֻלְחָן עָרָכוּ</p>

<p>וְאֲנִי אֶשְׁתֶּה מִכּוֹס הַתַּרְעֵלָה</p>
</blockquote>

<h3 id="ה">ה</h3>

<blockquote>
<p>יֶהֱמוּ הַמְלָכִים הָרוֹזְנִים וְחַשְׁמַנִים</p>

<p>יַחַד יִכְלָיוּן יִהְיוּ לְבָעֵר</p>

<p>בַּצֵל צַלְמָוֶת יִשְׁכְּנוּ בָּאַשְׁמַנִים</p>

<p>וְאַנִי וְהַתִּקְוָה לָנֶצַח נִשָׁאֵר</p>

<br />
</blockquote>

<h2 id="לֵ–אֹמָר">לֵ – אֹמָר</h2>

<blockquote>
<br />
</blockquote>

<h3 id="א">א</h3>

<blockquote>
<p>אֶשְׁתֶּה – לֹא אֵדַע מַדוּעַ?</p>

<p>לְהָסִיר יֵיני מִבִּלְתִּי יְכֹלֶת</p>

<p>אֶשְׁתֶּה – וְשִׁירִי אָז אַשְׁמִיעַ</p>

<p>כָּל הִגָיוֹן עִם רְסִיס בַּמִשְׁקֹלֶת.</p>
</blockquote>

<h3 id="ב">ב</h3>

<blockquote>
<p>אֶשְׁתֶּה – וְרוּחִי עָל תַּרְקִיע</p>

<p>לִמְקוֹם הַנֵצח מִבְּלִי חֶלֶף</p>

<p>מַה זֶה הַקֶסֶם בַּגָבִיעַ</p>

<p>רוּחַ חָדָשׁ עִם כָּל דֶלֶף?</p>
</blockquote>

<h3 id="ג">ג</h3>

<blockquote>
<p>אוּלַי זֶה הַכּוֹס הַגָבִיעַ</p>

<p>מִמֶנוֹ הַיַּיִן אֶשְׁתֶּה לִרְוָיָה</p>

<p>קֶדֶם מְשׁוֹרֵר לְרוּחֲךָ יְצוּעַ</p>

<p>רֹאשְׁךָ – אָז לֶדֶם הָיִה</p>

<br />
</blockquote>

<h3 id="ד1">ד<a href="#fn:1" id="fnref:1" title="see footnote" class="footnote"><sup>1</sup></a></h3>

<blockquote>
<p>לֶעָפָר שָבָה אָז גִלְגָלְתֶּךָ</p>

<p>בִּיְדֵי הַיוֹצֵר עַל הָאַבְנָיִם</p>

<p>לָאֵפֶר הָפַךְ אֵדֶר גְויָתֶךָ</p>

<p>אַךְ לֹא רוּחֲךָ רוּחַ שָׁמָיִם.</p>
</blockquote>

<h3 id="ה">ה</h3>

<blockquote>
<p>לָכֵן עֵת אֲחַבֵּק הַגָבִיעַ</p>

<p>הַכּוֹס אֶמְצֶה בִּנְשִקוּת שְׂפָתַיִם</p>

<p>רוּחֲךָ אָז עָלַי תוֹפִיעַ</p>

<p>הֲגיגָךְ אָבין כְּמוֹ בַּחַיִּים.</p>
</blockquote>

<h3 id="ו">ו</h3>

<blockquote>
<p>אוּלַי עֵת אשׁוּב לָעֲפָרִי</p>
</blockquote>

<blockquote>
<p>יַד הַיוֹצֵר תַּעֲשֶׂה<a href="#fn:2" id="fnref:2" title="see footnote" class="footnote"><sup>2</sup></a> עַל הָאַבְנָיִם</p>
</blockquote>

<blockquote>
<p>כּוֹס וְגָּבִיעַ מֵראשׁ בְּשָׂרִי</p>

<p>מֶנוֹ יַּיִן יִשְׁתּוּ הַחַיִּים.</p>
</blockquote>

<h3 id="ז">ז</h3>

<blockquote>
<p>אַנִי תְּפִלָה; כִּי מְשׁוֹרֵר כָּמוֹנִי</p>

<p>יִשְׁתֶּה מִמֶנוֹ ויאֹמַר &#8220;הִנֵנִי&#8221;</p>

<p>יִשְׁתֶּה וְיָשִׁיר אַךְ לֹא מֵעוֹנִי</p>

<p>וּכְמוֹ הִזְכַּרְתִּךָ לְטוֹב יִזְכָּרֵנִי</p>
</blockquote>

<blockquote>
<br />
</blockquote>

<p>למלאות הגליון</p>

<h2 id="הגפןבוכיה">הגפן בוכיה</h2>

<p>מתורגם עברית משירי מלכת רומאניא</p>

<blockquote>
<br />
</blockquote>

<h3 id="א">א</h3>

<blockquote>
<p>מַדוּעַ הַגֶפֶן הַפּוֹרִיָה</p>

<p>מַדוּעַ עֵינָהּ בּוֹכִיָה?</p>

<p>תִּשְׁפּוֹךְ דְמָעוֹת טְהוֹרוֹת</p>

<p>לִבָּהּ מִי יוֹדֵעַ</p>

<p>לָךְ אֲסַפֵּר רֵעַ</p>

<p>קָרוּ לָה הַקוֹרוֹת:</p>
</blockquote>

<h3 id="ב">ב</h3>

<blockquote>
<p>תִּבְכֶּה – כִּי דַם עֲנָבֶיהָ</p>

<p>לֵחַ עֲסִיס פֹּארוֹתֶיהָ</p>

<p>הַמְשַׂמֵחַ דַלִים וְחוֹרִים</p>

<p>הַדַם הַזֶה – הַנֶפֶש</p>

<p>יִתְבּוֹלֵל בַּטִיט וְרֶפֶשׁ</p>

<p>שָׁם בַּחֵיךְ שִׁכּוֹרִים:</p>
</blockquote>

<p>ערב שבעות.</p>

<blockquote>
<br />
</blockquote>

<h2 id="למבקרים">למבקרים</h2>

<p>בדרכי רבי מאיר הלכתי, רמון מצאתי תוכו אכלתי, וקליפתו זרקתי.</p>

<p>המשורר.</p>

<blockquote>
<br />
</blockquote>

<h3 id="א">א</h3>

<blockquote>
<p>עוּרָה – כִּי שֶׁמֶשׁ גִבּוֹר חַיִל</p>

<p>הֵנִיס מִפָּנָיו צִבְאוֹת הַלָּיִל</p>

<p>חשֶׁךְ עַרָפֶל נָסוּ מִפְּנֵי אֲדִירוֹ</p>

<p>וְעַל הֵיכַל הַשּׁוּלְטַן נָטָה שַׁפְרִירוֹ.</p>
</blockquote>

<h3 id="ב">ב</h3>

<blockquote>
<p>לִרְאוֹת הַמַּחֲזֶה נָשָׂאתִי עָיִן</p>

<p>וְהִנֵה קוֹל שָׁמַעֲתִּי מִבֵּית הַיָּיִן</p>

<p>&quot;מִקְדָשְךָ פְּנִימָה נִפְתְּחוּ חֲדָרָיו</p>

<p>&#8220;לָמָה עָצֵל בַּל תִּדְרוֹךְ שְׁעָרָיו?&#8221;</p>
</blockquote>

<h3 id="ג">ג</h3>

<blockquote>
<p>הַגֵּבֶר קָרָא שָׁם לַנַּעַר</p>

<p>&quot;לָאֵלֶּה הָאוֹרְחִים פְּתַח שַׁעַר</p>

<p>&quot;לֹא נֵדַע כַּמָה יִתְמַהֲמָהוּ</p>

<p>&#8220;וְעֵת יִפָּרֵדוּ – עִקְבוֹתָם לֹא נוֹדָעוּ.&#8221;</p>
</blockquote>

<h3 id="ד">ד</h3>

<blockquote>
<p>רֹאשּׁ הַשָׁנָה הִנֵּה הִגִיעָה</p>

<p>עֵת נֶפֶש מַשְׂכֶּלֶת בָּדָד תַּרְגִיעָה</p>

<p>לִתְשׁוּקוֹת נוֹשָׁנוֹת שְׁחָקִים תַּרְקִיעַ</p>

<p>לַצַדיקֵי עוֹלָם עָל תַּגְבִּיהַ.</p>
</blockquote>

<h3 id="ה">ה</h3>

<blockquote>
<p>גַּם נַפְשִׁי עַתָּה מָרוֹם תִּתְנַשָׂאָה</p>

<p>כָּעוֹטְיָה בָּדָד בַּחֲלוֹמוֹת תִּרְגָעָה</p>

<p>לִתְּשׁוּקוֹת חָלְפוּ – אֵיךְ חוֹמֶדֶת</p>

<p>וּלְתַאֲוָה הַנֶּפֶשׁ תְּבַקֵשׁ נִפְרֶדֶת.</p>
</blockquote>

<h3 id="ו">ו</h3>

<blockquote>
<p>הַקַּיִץ עָבַר עִמוֹ הַשּׁוֹשַׁנִים</p>

<p>אַךְ הַחֲבַצֶלֶת עוֹד בַּגַּנִים</p>

<p>נֶהֶדֶרֶת בִּשְׁלַל צִבְעֵי רִקְמָתַיִם</p>

<p>בַּגַּנִים שְׁתוּלִים עַל יִבְלֵי-מָיִם</p>
</blockquote>

<h3 id="ז">ז</h3>

<blockquote>
<p>גַּם שִׁפְתֵי דָוִד נֵצַח סֻגָּרוּ</p>

<p>אַךְ שִׁירוֹ מְשׁוֹרְרִים עוֹד שׁוֹרָרוּ</p>

<p>וּכְנַף רְנָנִים תָּשִׁיר לְשׁוֹשָׁן</p>

<p>מִשִׁירֵי דוֹדִים וּמִיַּיִן נוֹשָׁן.</p>
</blockquote>

<h3 id="ח">ח</h3>

<blockquote>
<p>מַלֵּא הַכּוֹס – וּבְאֲבִיב חֶלְדֶיךָ</p>

<p>הָסֵר אֵדֶר חוֹרֶף חֶרְפָּתֶךָ</p>

<p>כִּי צִפֺּר הַזְּמַן מְשָׂרֶכֶת דְּרָכֶיהָ</p>

<p>הַצִפֹּר תָּמִיד תְּפָרֵשׁ כְּנָפֶיהָ.</p>
</blockquote>

<h3 id="ט">ט</h3>

<blockquote>
<p>אִם הַיַּיִן מִבָּבֶל אוֹ פָּרָס</p>

<p>אַחַת לִי אִם מִמֶשֶׁךְ וְתִירָס</p>

<p>מִכּוֹס הַחַיִּים – רְסיסָו אַט יִזוֹלוּ</p>

<p>וּמֵעֵץ הַחַיִּים – עַלָיו אַחַת אַחַת יִפּוֹלוּ.</p>
</blockquote>

<h3 id="י">י</h3>

<blockquote>
<p>חַדָשִׁים לַבְּקָרִים שׁוֹשַׁנִים יִצְּמָחוּ</p>

<p>אַךְ אַיֵה הַשּׁוֹשַׁנִים תְּמוֹל פָּרָחוּ?</p>

<p>וּבְחֹדֶש הָאָבִיב תִּפְרַח הַשּׁוֹשַׁנָה</p>

<p>הַחַבַצֶלֶת אָז תִּבּוֹל בַּגַּנָה.</p>
</blockquote>

<h3 id="יא">יא</h3>

<blockquote>
<p>יִבּוֹלוּ הַפְּרָחִים יִקְמְטוּ הַשּׁוֹשַׁנִים</p>

<p>יֶהֱמוּ הַמְּלָכִים הָרוֹזְנִים וְחַשְׁמַנִים</p>

<p>מַה לִי וְלָהֶם? – בִּדְרָכַי אֵלֵכָה</p>

<p>אֲיֵה הָאוֹר? אֲבַקֵּשׁ בַּחֲשֵׁכָה</p>
</blockquote>

<h3 id="יב">יב</h3>

<blockquote>
<p>לִי מָנוֹחַ בִמְקוֹם גֶּפֶן פּוֹרִיָה</p>

<p>מַבְדֶּלֶת אֶרֶץ נוֹשָבֶת מִצִיָה</p>

<p>בִּמְקוֹם לֹא נִכַּר שוֹעַ לִפְנֵי דָל</p>

<p>וְאֵל בַּמָרוֹם – יוֹשֵׁב עָל.</p>
</blockquote>

<h3 id="יג">יג</h3>

<blockquote>
<p>כִּנּוֹר בְּיָדִי שִׁיר הַשְׁמִיעַ</p>

<p>וְכּוֹס יַיִּן לְפי אַסִּיעַ</p>

<p>וְאַתְּ צְבִיָה יְמִינִי תִתְמוֹכִי</p>

<p>לָעֵדֶן – אָז הַמִּדְבָּר תַהֲפוֹכִי.</p>
</blockquote>

<h3 id="יד">יד</h3>

<blockquote>
<p>אַחַר תַּעֲנוֹגֵי חֶלֶד רַבִּים נוֹהִים</p>

<p>וְרַבִּים יְצַפּוּ לִשְׂכַר בִּגְבהֹיִם</p>

<p>בַּל תִּבְטַח – קַח יֵשׁ לָךְ הַלוֹם</p>

<p>אַל תִּשְׁאַף לְמֶרְחַקִּים – לַחֲלוֹם.</p>
</blockquote>

<h3 id="יה">יה</h3>

<blockquote>
<p>הַבֵּט הַשׁוֹשַׁנָה לָךְ שׁוֹחֶקֶת</p>

<p>לְטוֹבָתְךָ בַּחַיִּים אַךְ מִשְׁתּוֹקֶקֶת</p>

<p>הָסֵר צְנִיף רָאשֵׁי הַזֵּר</p>

<p>וּבְּגַן תְּפַזֵּר הָאוֹצָר לְאַחֵר</p>
</blockquote>

<h3 id="יו">יו</h3>

<blockquote>
<p>אֵלֶה הָאוֹצרִים בָּר כַּלֶשָׁם</p>

<p>וְאֵלֶה הַמְפַזְרִים לָרוּחַ כַּגֶּשֶׁם</p>

<p>לֶעָפָר יָשׁוּבוּ אֶחָד גּוֹרָלָם</p>

<p>וּמֵעָפָר יֶחְפָּרוּ שֵׁנִית עֲמָלָם.</p>
</blockquote>

<h3 id="יז">יז</h3>

<blockquote>
<p>תִּקְוַת תֵּבֵל לֶעָפָּר תָּשׁוּבָה</p>

<p>מִבְּלִי עֲשׁוֹת פְּרִי תְּנוּבָה</p>

<p>כַּשֶּׁלֶג עֲלֵי אֶרֶץ צִיָּה</p>

<p>תֶּמֶס תֵּלֵךְ וְנַפְשֶׁךָ לֹא חִיָּה.</p>
</blockquote>

<h3 id="יח">יח</h3>

<blockquote>
<p>הַבֵּט הֵיכַל הַשּׁוּלְטַן וַחֳדָרָיו</p>

<p>יוֹמָם וָלַיְלָה לֹא יִסָּגֵרוּ שְׁעָרָיו</p>

<p>שׁוּלְטַן אַחַר שׁוּלְטַן בָּאוּ בַּהֲדָרָם</p>

<p>וֹבְּלִי יוֹמָם שָׁבוּ לָעַפָרָם</p>
</blockquote>

<h3 id="יט">יט</h3>

<blockquote>
<p>הָאוֹחַ וְהָאְרִי בְהֵיכַל בָּתָה</p>

<p>בִּמְקוֹם בֵּלְשַׁטְצַר לִרְוָיָה שָׁתָה</p>

<p>וְעַל ראשׁ נִמְרֹד יִרְקַע בְּפַּרְסָתוֹ</p>

<p>עַיִר פֶּרֶא וְלֹא יְעִירוֹ מִשְׁנָתוֹ.</p>
</blockquote>

<h3 id="כ">כ</h3>

<blockquote>
<p>וְשׁוֹשַׁנָה אֲדוּמָה בְּצִבְעֵי שָׁלָל</p>

<p>מִדַּם גִּבּוֹר מְאֳדָמָה – נָפַל חָלָל</p>

<p>ובְחֵין הַחֲבַצֶלֶת בֶּעָפָר עֻפְּרָה</p>

<p>גְּוִיָה טְהוֹרָה לָנוּ מַה יְקָרָה!</p>
</blockquote>

<h3 id="כא">כא</h3>

<blockquote>
<p>מַלֵּא הַכּוֹס – וְהַיַיִּן נִמְסוֹכָה</p>

<p>בַּשֶּׁבֶר תִּקְוָתֵינוּ עָלָיו נִסְּמוֹכָה</p>

<p>מַלֵּא הַכּוֹס – כִּי מִי יוֹדעַ</p>

<p>אִם הוּא לֹא מִשִׁיקוּ רַעֲיָה וָרֵעַ?</p>
</blockquote>

<h3 id="כב">כב</h3>

<blockquote>
<p>מַלֵּא הַכּוֹס יָפָתִי יַיִּן וָשֵׁכָר</p>

<p>יָפִיץ דַאֲגַת תְמוֹל וְיִרְאַת מָחָר</p>

<p>מָחָר! – אוּלַי עָמוֹק אִקָבֵרָה</p>

<p>עִם אַלְפֵי שָׁנִים תְּמוֹל חָלְפוּ אִסָפֵרָה?</p>
</blockquote>

<h3 id="כג">כג</h3>

<blockquote>
<p>כִּי אֵלֶּה לָנוּ נְעִימִים וְנֶאֱהָבִים</p>

<p>שָׁתוּ מָצוּ מִדַּם הָעֲנָבִים</p>

<p>אָז דָּרַךְ הַזְּמַן בְּגִתּוֹ</p>

<p>אַחַר כָּל אֶחָד שֶׁפִי עָזַב לְאִטוֹ.</p>
</blockquote>

<h3 id="כד">כד</h3>

<blockquote>
<p>נַחֲנוּ נָרִיעַ עַתָּה בָּאַרְמּוֹנָם</p>

<p>אַחַר לֶעָפָר יָרַד גְּאוֹנָם</p>

<p>גַּם נַחֲנוּ שׁאוֹל נַצִיעַ</p>

<p>לְאַחֵר לְרַפֵּד בִּגְּוִיָתֵנוּ יְצוּעַ.</p>
</blockquote>

<h3 id="כה">כה</h3>

<blockquote>
<p>רְאֵה בַּטוֹב בַּחַיִים חַייָתְךָ</p>

<p>טֶרֶם לֶעָפר תָּשׁוב גְּוִיָתְךָ</p>

<p>עָפָר לֶעָפָר – וּבֵּן־חֲלוֹף</p>

<p>כָּלָה יָיִן תַּם מְשׁוֹרֵר וַגֲם הַסֺּף</p>
</blockquote>

<h3 id="כו">כו</h3>

<blockquote>
<p>גוֹרָל אֶחָד לָאֵלֶה הַיוֹם יִדְאָגוּ</p>

<p>וּלְאֵלֶה לְיוֹם מָחָר יִשְׂאָגוּ</p>

<p>מִמִגְדָל עוֹפֶל קוֹל קוֹרֵא בָּרָמָה</p>

<p>&#8220;פְּתָאִים שְׂכַרְכֶם לֹא פֹּה וְשָׁמָה&#8221;</p>
</blockquote>

<h3 id="כז">כז</h3>

<blockquote>
<p>הַּבֵּט חַכְמֵי־קֶדֶם רָשְׁמוּ רְשׁוּמִים</p>

<p>מִסוֹדוֹת וְרָזִים נָאֲמוּ נְאוּמִים</p>

<p>שְׂחוֹק לְרֵעֵיהֶם אַנְשֵׁי הָרוּחַ</p>

<p>בֶּעָפַר פִּימוֹ מָלְאוּ טּוּחַ</p>
</blockquote>

<h3 id="כח">כח</h3>

<blockquote>
<p>בִּנְעוּרַי בֲּקֵשׁ חָכְמָה חָפַּצְתִּי</p>

<p>חֹזֶה שָׁאַלְתִּי עִם חָכָם נוֹעָצְתִּי</p>

<p>וּבְדֶלֶת זֶה נַפְשִׁי בָּאָה</p>

<p>בַּדֶלֶת זֶּה רֵיקָם יָצָאָה.</p>
</blockquote>

<h3 id="כט">כט</h3>

<blockquote>
<p>זִרְעֵי הַחָכְמָה זָרַעֲתִּי עִמָם</p>

<p>לִנְטוֹעַ עָמַלְתִּי בַּשׂוּרוֹת לְתּוּמָם</p>

<p>וּמַה קָצַרְתִּי? – בְּחָפְנִי רוּחַ</p>

<p>כַּמַיִם בָאתִי הָלַכְתִּי כָּרוּחַ.</p>
</blockquote>

<h3 id="ל">ל</h3>

<blockquote>
<p>פֺּה הִנֵנִי – לָמָה לֹא אֵדָעָה</p>

<p>מַדוּעַ זֶרֶם מַיִם נָד וְנָע?</p>

<p>וּמַדוּעַ יָפוּחַ צָפוֹנָה הָרוּחַ</p>

<p>הָגִידוּ לִי אַנְשֵׁי הָרוּחַ?</p>
</blockquote>

<h3 id="לא">לא</h3>

<blockquote>
<p>מַדוּעַ? לָמָה? מֵאַיִן? וּלְאָיִן?</p>

<p>שְׁתֵה לִרְוָיָה מִכּוֹס הַיָיִן</p>

<p>שְׁתֵה! – וְשַׂר הַשִׁכְּחָה פּוּרָה</p>

<p>יִרְמוֹס לֶעָפָר הַחֲלִיפָּה וְהַתְּמוּרָה.</p>
</blockquote>

<h3 id="לב">לב</h3>

<blockquote>
<p>מִטַבּוּר הָאָרֶץ מָרוֹם נַעֲלֵיתִי</p>

<p>עַל כַּנְפֵי שַׁחַר נִשֵׂאתִי</p>

<p>לַחִידּוֹת רַבּוֹת פִּתְרוֹנִים מָצָאתִי</p>

<p>אַךְ לֹא לְחִידַת חֲיָיתִי.</p>
</blockquote>

<h3 id="לג">לג</h3>

<blockquote>
<p>דֶלֶת מָצָאתִי בְּלִי מַפְתֵּחַ</p>

<p>מַסֵכָה נְסוּכָה וְאֵין פּוֹתֵחַ</p>

<p>מְעַט אֲמָרִים – בֵּנִי וּבֵּינֶיךָ</p>

<p>אַחַר – אַיֵה אַנִי? וְאֵפֺה הִנֶךָ?</p>
</blockquote>

<h3 id="לד">לד</h3>

<blockquote>
<p>אֶרֶץ לֹא עָנְתָה וְיָם דוֹמֵם</p>

<p>בַּגַלֵי תְּכֵלֶת אַךְ קוֹל וְרוֹמֵם</p>

<p>גַם קַצְוֵי רָקִיעַ עָמְדוּ דוֹם</p>

<p>הַמְכוּסִים בִּצְנִיפֵי לֵיל וְיוֹם.</p>
</blockquote>

<h3 id="לה">לה</h3>

<blockquote>
<p>בֵּינִי וּבֵּינֶךָ הַגֵד חֵלֵכָה</p>

<p>כָּעִוֵר נְגַשֵׁשׁ פֺּה בַּחֲשֵׁכָה</p>

<p>מִי הוּא הַפּוֹעֵל בֵּיּנֶךָ וּבֵינִי?</p>

<p>וְקוֹל שָׁמַעֲתִּי &#8220;עִוֵר בָּךְ הִנֵנִי&#8221;:</p>
</blockquote>

<h3 id="לו">לו</h3>

<blockquote>
<p>אָז לִכְלִי חֵרֶשׁ לְשִׂפְתֵי הַכּוֹס</p>

<p>דָבַּקְתִּי שְׂפָתַי לִשְׁאַל הָאוֹת</p>

<p>וְשָּׂפָה לְשָׂפָה נָתְנָה אֺמֶר</p>

<p>&#8220;שְׁתֵי, כִּי בְּמוֹתךָ הִנְךָ חֺמֶר&#8221;:</p>
</blockquote>

<h3 id="לז">לז</h3>

<blockquote>
<p>הַכּוֹס מֵחֶרֶשׁ בְּקוֹל דְמָמָה</p>

<p>נָאֲמָה! – אָז חָיְתָה עֲלֵי אֲדָמָה</p>

<p>שָׁתִיתִי וּבִנְישִׁיקוֹת דָבַקְתִּי הַשָּׂפָה</p>

<p>וְכַּמָה נְשִׁיקוֹת אָז נָתְנָה הַיָפָה?</p>
</blockquote>

<h3 id="לח">לח</h3>

<blockquote>
<p>אֶזְכּוֹר עָמַדְתִּי עַל אֵם דְרָכָיִים</p>

<p>לִרְאוֹת הַיוֹצֵר עוֹשֵׂה בָּאַבְנָיִם</p>

<p>מֵחֺמֶר לַח – כֶּלִי לְמַעֲשֵׂהוּ</p>

<p>וּלְאַט אָחִי שָׁמַעֲתִּי קוֹלֵיהוּ.</p>
</blockquote>

<h3 id="לט">לט</h3>

<blockquote>
<p>הֲאִם לֹא סִפְּרוּ לָנוּ אֲבוֹתֵנוּ</p>

<p>מִיְמֵי קֶדֶם מִזֶה יוֹצְרֵנוּ?</p>

<p>אֵיךְ מֵחֹמֶר אֵל מֵרָמָה</p>

<p>יָצַר הָאָדָם חֶרֶשׁ מֵאֲדָמָה?</p>
</blockquote>

<h3 id="מ">מ</h3>

<blockquote>
<p>וּשְׁפוֹךְ לָאֶרֶץ מִכּוֹסְךָ הַמְלֵאָה</p>

<p>לֹא לְרַוֹתִ אֲדָמָה צְמֵאָה</p>

<p>אךְ לְכַּבּוֹת בָעָיִן אֵשׁ־בּוֹעֶרֶת</p>

<p>בָּאָרֶץ קֶדֶם עָמוֹק נִקְבֶּרֶת</p>
</blockquote>

<h3 id="מא">מא</h3>

<blockquote>
<p>כְּמוֹ הָעֵשֶׂב רֹאשוֹ יִשָׂא עָל</p>

<p>בַּבֺּקֶר לִשְׂתּוֹת מִכּוֹס שָּׁמָיִם – טָל</p>

<p>כֶּן אַתָּה הָרֵם רֹאשֶׁךָ</p>

<p>עַד כִּכְלִי רֵיק יִמַּגְרֵךְ יוֹצְרֶךָ:</p>
</blockquote>

<h3 id="מב">מב</h3>

<blockquote>
<p>בַּל תִשְׁמַע לְטָחֵי תָּפֵל טוּחַ</p>

<p>דַּאֲגוֹת מָחָר פַּזֵר לָרוּחַ</p>

<p>וּשְׁלַח בְּיָדְךָ לְאַפְּךָ הַזְמוֹרָה</p>

<p>מִגֶפֶן פּוֹרִיָה לְאַפְּךָ קְטוֹרָה:</p>
</blockquote>

<h3 id="מג">מג</h3>

<blockquote>
<p>הַיַיִן תִשְּׁתֶּה וּתְחַבֵּק הַשָׂפָה</p>

<p>וְעֵת תַּכְלִית <strong>כֹּל</strong> גַם לָךְ נִשְׁקָפָּה</p>

<p>זְכוֹר – הַיוֹם הִנְךָ כַּיוֹם אֶתְמוֹל</p>

<p>וּמָחָר תְהִי גַם כִּתְּמוֹל</p>
</blockquote>

<h3 id="מד">מד</h3>

<blockquote>
<p>הַמַלְאָךְ הַגוֹאֵל בַּכּוֹס הַיְגוֹנִים</p>

<p>עֵת יִמְצָאֲךָ בְּלִי אוֹנִים</p>

<p>מִכּוֹסוֹ שְׁתֵה לְפִּיךָ הַצִיעַ</p>

<p>בַּל תִּירָא שְאוֹלָה תַצִיעַ:</p>
</blockquote>

<h3 id="מה">מה</h3>

<blockquote>
<p>אִם אֲבַק חָמְרָה הַנֶפֶשׂ נוֹעֶרֶת</p>

<p>עֲרוּמָה בִּשְׁמֵי מָרוֹם עוֹבֶרֶת</p>

<p>אֵיךְ לֹא תֵבוֹשׁ בַּחַיִים חַיָיתָהּ</p>

<p>בְּנִבְלַת חֹמֶר שִׂים מְעוֹנָתָהּ?</p>
</blockquote>

<h3 id="מו">מו</h3>

<blockquote>
<p>הַחַיִים כָּאֹהֶל בְּעַד יוֹם מַרְגוֹעַ</p>

<p>נָכוֹן בְּעַד מוֹשֵׁל אוֹ שׁוֹעַ</p>

<p>אַחַר הַכּוּשִׁי יַסִיעַ יְתֵידוֹתָיו</p>

<p>וּלְמַעַן אַחֵר יְקוֹמֵם יְרִיעוֹתָיו:</p>
</blockquote>

<h3 id="מז">מז</h3>

<blockquote>
<p>בַּל תִּירָא מִיוֹם תְּמוּרָה וָחֶלֶף</p>

<p>מִכּוֹס הַחַיִים דָלפוּ דֶלֶף</p>

<p>כָּמוֹנוּ רְסִיסִים – וְעוֹד יִדְלוֹפוּ</p>

<p>כָּמוֹנוּ יִזְלוּ וְגַם יַחֲלוֹפוּ:</p>
</blockquote>

<h3 id="מח">מח</h3>

<blockquote>
<p>עֵת נָבוֹא תַּחַת הַלוֹט</p>

<p>תֵּבֵל כְּקֶדֶם תְּהִי תֵּבַל עוֹד</p>

<p>צֵאתֵנוּ וּבוֹאֵנוּ בַּל תַּרְגִשָׁה</p>

<p>כִּצְרוֹר תַּשְׁלִיךְ הַיָם לְהַרְעִישָׁה</p>
</blockquote>

<h3 id="מט">מט</h3>

<blockquote>
<p>רֶגַע עֲמוֹר ונַפְּשֶׁךָ חִיהָ</p>

<p>מַיִם חֲיִים לִשְׁתּוֹת בַּצִיָה</p>

<p>הָאוֹרְחָה נוֹסַעַת – הָרֵם עָיִן</p>

<p>מַהֵר אֵחֲרֶנָהּ לִגְבוּל הָאָיִן:</p>
</blockquote>

<h3 id="נ">נ</h3>

<blockquote>
<p>הֲתֹאֱבֶה לְגַלוֹת פְּנֵי הַלוֹט</p>

<p>דַעַת תַּכְלִית כֹּל הַיְסוֹד</p>

<p>עֲשֵׂה מַהֵר הָפֵר חָק</p>

<p>כִּי אֶמֶת מִשֶׁקֶר – שֵׁעָר דָק.</p>
</blockquote>

<h3 id="נא">נא</h3>

<blockquote>
<p>כַּשֵׂעָר הָאֶמֶת מִשֶׁקֶר נִבְדֶלֶת</p>
</blockquote>

<blockquote>
<p>אוּלַי אוֹת <strong>א</strong> מַפְתֵּחַ לַדֶלֶת</p>
</blockquote>

<blockquote>
<p>מָצָאתָ מַפְתֵּחַ לְבֵּית הָאוֹצַר הָבִיאָה</p>
</blockquote>

<blockquote>
<p>גַם לַאֲדוֹן <strong>כֹּל</strong> הַבְּרִיאָה:</p>
</blockquote>

<h3 id="נב">נב</h3>

<blockquote>
<p>הֳאָדוֹן סוֹד חֲיָיתוֹ בְּחֲיָיתֵנוּ</p>

<p>וּבְפָנָיו נִרְאֶה גַם פָּנֵיּנוּ</p>

<p>אַךְ נַחֲנוּ נַחֲלוֹף נִהְיֶה לְבָעֵר</p>

<p>והוּא לְבַדוֹ לָנֶצַח יִשָׁאֵר:</p>
</blockquote>

<h3 id="נג">נג</h3>

<blockquote>
<p>אַרְגִיעָה בִּין – וְשׁוּב לָעֵדֶר</p>

<p>בַחשֶׁךְ אוֹר מִשְׁטָר וָסֵדֶר</p>

<p>מִדוֹרוֹת עוֹלָם פָּעַל לְמַעֲנֵהוּ</p>

<p>פָּעֲל וְעֵינוֹ רָאֳתָה הִנֵהוּ</p>
</blockquote>

<h3 id="נד">נד</h3>

<blockquote>
<p>ואִם לָרִיק – אָז אָרְצָה שׁוֹחֵחַ</p>

<p>אוֹ הַבֵּט מָרוֹם מְקוֹם לֹא יִפָּתֵחַ</p>

<p>הַבֵּט הַיוֹם כִּי הִנֶךָ</p>

<p>וּבְיוֹם מָחָר אָז אֲיֶכָּה?</p>
</blockquote>

<h3 id="נה">נה</h3>

<blockquote>
<p>בַּל תַחֲקוֹר בְדָתוֹת וְחוּקִים</p>

<p>רַדֵף אֲמָרִים מֵחוֹזִים עֲתִּיקִים</p>

<p>טוֹב בַּכּוֹס לָשִׂים עָיִן</p>

<p>מֵאֶכֺל בּוֹסֶר וְלִרְדוֹף הָאָיִן:</p>
</blockquote>

<h3 id="נו">נו</h3>

<blockquote>
<p>הַתֵּדַע יְדִידִי –? בַבֵּיתִי נְהָרָה</p>

<p>אִשְׁתִּי גָרַשְׁתִּי, הָיְתָה עֲקָרָה</p>

<p>אֵשֶׁת מְזִימָה פְּתַיָה וְהוֹמִיָה</p>

<p>וּלְאִשָה אֵרַשְתּי הַגֶפֶן הַפּוֹרִיָה:</p>
</blockquote>

<h3 id="נז">נז</h3>

<blockquote>
<p>כִּי הַיֵש וְהָאָיִן אֶתְאַו בַּתָּיו</p>

<p>וּמַעַל וּמָטָה אֲתָאֵר בַקָו</p>

<p>מִכֹּל הַסוֹדוֹת נַפְשִּׁי יוֹדָעַת</p>

<p>סוֹד הַכָּמוֹס בַכּוֹס הַקֻבָּעָת:</p>
</blockquote>

<h3 id="נח">נח</h3>

<blockquote>
<p>עָלָי יִתְלַחֲשׁוּ אוֹהַבָיִ הַנִרְגָנִים</p>

<p>כִּי טָעִיתִי בַחֶשְבּוֹן הַשָנִים</p>

<p>אַךְ נִמָחוּ מִלוּחַ – הָעֵת</p>

<p>בַּל נוֹלָד מָחָר וּתְמוֹל מֵת:</p>
</blockquote>

<h3 id="נט">נט</h3>

<blockquote>
<p>בָּעֶרֶב עָמַדְתּי בַפֶּתַח עֵינָיִם</p>

<p>וָאֶרְאֶה מַלְאָךְ לְפָנָי מִשָמָיִם</p>

<p>וּבְיָדוֹ כּוֹס מֶנוֹ שָׁתִיתִי</p>

<p>הֶאָח אָמַרְתִּי, הַיַיִן רָוִיתי:</p>
</blockquote>

<h3 id="ס">ס</h3>

<blockquote>
<p>הַיַיִן בְכֺּחוֹ גְדוֹלוֹת יְחוֹלֵל</p>

<p>עַמִים וְגוֹיִם בְהֶגְיּוֹנוֹ יְהוֹלֵל</p>

<p>הַקוֹסֵם בִּקִסָמָיו – וְלִזְּהַב פַּרְוָיִם</p>

<p>יַהֲפֹךְ מְטִיל עוֹפֶרֶת הַחַיִים:</p>
</blockquote>

<h3 id="סא">סא</h3>

<blockquote>
<p>הַנְבִיאִים, הַחוֹזִים, הָרוֹאִים בֶּעָבִים</p>

<p>אֲשָׁפִים וְחַרְטוּמִים יֶחֱזוּ בַּכּוֹכָבִים</p>

<p>פַחַד וּדְאָגָה מֶנָם נֶפֶשׂ תָּשׁוּחַ</p>

<p>בְּחַרְבּוֹ הַקָשָׁה יְפַזְּרֵם לָרוּחַ:</p>
</blockquote>

<h3 id="סב">סב</h3>

<blockquote>
<p>נְטַע יי הַגֶפֶן הַפּוֹרִיָה</p>

<p>מְחַלְלֶיָה נַפְשוֹ לֹא חִיָה</p>

<p>יָדוֹ עָשָׂתָה נָטְּעָה זְרוּעֶיהָ</p>

<p>לְרַוֹת אָדָם מִכּוֹס תַּנְחוּמֶיהָ:</p>
</blockquote>

<h3 id="סג">סג</h3>

<blockquote>
<p>הֲאִם לֹא אֶשְׁתֶּה מִכּוֹס תַּנְחוּמִים</p>

<p>מִפַּחַד עֲתִידוֹת יוֹם שְׁלוֹמִים?</p>

<p>אוֹ בַתּוֹחֶלֶת מְמוּשָׁכָה לָעִדָן וְעֲדָנִים</p>

<p>לַמַלֵא כּוֹסִי מִיֵין שְׁמָנִים?</p>
</blockquote>

<h3 id="סד">סד</h3>

<blockquote>
<p>מִפַּחַד תָּפְתֶּה וּמִתּוֹחֶלֶת שָׁמָיִם</p>

<p>אַחַת אֵדַע – יָעוּפוּ הַחַיִים</p>

<p>אַחַת אֵדַע – כֹּל הָאָדָם כּוֹזֵב</p>

<p>לֹא יָשׁוּב לְבֵּיתוֹ עֵת מְקוֹמוֹ עוֹזֵב:</p>
</blockquote>

<h3 id="סה">סה</h3>

<blockquote>
<p>לַשַׁעֵר צַלְמָוֶת רִבֹּאוֹת נָהָּרוּ</p>

<p>בַּל אֶחָד שָב מֵאֵלֶה עָבָרוּ</p>

<p>לְהוֹרוֹת לָנוּ הַדֶרֶךְ נֵלֵכָה</p>

<p>וּכְעִוְרִים בַּדֶרֶךְ נְגַשֵׁשׁ בַחֲשֵׁכָה:</p>
</blockquote>

<h3 id="סו">סו</h3>

<blockquote>
<p>חֶזְיוֹנוֹת חָזוּ מִקֶדֶם הָרוּזִים</p>

<p>קְדוֹשֵׁי יָה חָזוּ בַּגְבֹהִים</p>

<p>מִשְׁנָתָם נֵעוֹרוּ – חֲלֹמוֹתָם נָאֳמוּ</p>

<p>אַחַר בִשְּׁנָתָם – שֵׁנִית נִרְדָמוּ</p>
</blockquote>

<h3 id="סז">סז</h3>

<blockquote>
<p>בַּחֵקֶר שַׁדַי נַפְשִׁי הָלָכָה</p>

<p>עִם גְוִיָתִי עוֹז דָרָכָה</p>

<p>אֲמָרֶיהָ לִי הֵשִיבָה כַּנוֹפֶת</p>

<p>אֲנִי הָעֶדֶן וְאֲנִי הַתוֹפֶּת:</p>
</blockquote>

<h3 id="סח">סח</h3>

<blockquote>
<p>אֲנִי הָעֵדֶן – תַּאֲוָתְךָ נִמְלָאָה</p>

<p>אֲנִי הַתּוֹפֶת תַּאֲוָתְךָ נִתָּעָה</p>

<p>מֵחשֶׁךְ בָּאִנּו וּלְחשֶׁךְ נֵלֵכָה</p>

<p>לִרְוָיָה שׁתֵה אֶנוֹשּׁ תֵלֵכָה:</p>
</blockquote>

<h3 id="סט">סט</h3>

<blockquote>
<p>נַחֲנוּ כַּגוֹלִָמִים מֵחֵמֶר וּרְגָבִים</p>

<p>לַמַראוֹת עָיִן רָצִים וְשָׁבִים</p>

<p>לְאוֹר הַנֵר הַקוֹסֵם יַרְאֵמוֹ</p>

<p>בַחֲצִי לָיִל בִּקְסָמָיו יְנַהֲלֵמוֹ:</p>
</blockquote>

<h3 id="ע">ע</h3>

<blockquote>
<p>יַצִיג לְפָּנֵינוּ אַךְ גוֹלָמִים</p>

<p>יִשְׁחֲקוּ עַל עֶבְרֵי לֵילוֹת וְיָמִים</p>

<p>יִשְחֲקוּ כְּמוֹ חַי כְּמוֹ חָרוֹן</p>

<p>אַחַר הַקוֹסֵם יְשוּמֵם בֶּאָרוֹן:</p>
</blockquote>

<h3 id="עא">עא</h3>

<blockquote>
<p>כַּכַּדיר מִשְׁחָק בִּיְדֵי הַנְעָרִים</p>

<p>לַמִשְׁחָק הַכַּדוּר מִשְׁטָר וּסְדָרִים</p>

<p>אִם בָּךְ הַכַּדוּר נוֹגֵעַ</p>

<p>לָמָה? – חָק הַמְשַחֵק יּוֹדֵעַ:</p>
</blockquote>

<h3 id="עב">עב</h3>

<blockquote>
<p>הַיָד הַנָעָה בִּכְּתָב אֶמֶת</p>

<p>הָלְאָה הָלְאָה לָךְ רוֹשֶׁמֶת</p>

<p>וּבְכָל חָכְמָתֶךָ אָחֹר לֹא תְשׁוּבֶנָה</p>

<p>וּבְכָל דִמְעוֹתֶךָ אוֹת אַחַת לֹא תִמָחֶנָה</p>
</blockquote>

<h3 id="עג">עג</h3>

<blockquote>
<p>לְטַבּוּר הָאָרֶץ יִקְרְאוּ &#8220;רָקִיעַ&#8221;</p>

<p>לָעֵזֶר יָדְךָ בַּל תַּגֶבִּיהַ</p>

<p>כִּי כָּמוֹנוּ נוֹדֵר הוּא וְנוֹסֵעַ</p>

<p>וּמְאַיִן וּלְאַיִן? מִי יוֹדֵעַ?</p>
</blockquote>

<h3 id="עד">עד</h3>

<blockquote>
<p>מֵעַפַר אָרֶץ לָשׁוּ בְּיָדָם</p>

<p>בְּרֵאשִׁית הַבְּרִיאָה – אַחֲרוֹן הָאָדָם</p>

<p>וּבְיוֹם הָרִאשׁוֹן כָּתְבוּ בָרָמָיִם</p>

<p>יוֹם שְׁלוּמִים בְּאַחֲרִית הַיָמִים</p>
</blockquote>

<h3 id="עה">עה</h3>

<blockquote>
<p>תְּמוֹל – אֲסוֹן הַיוֹם הֵבִיאָה</p>

<p>וּמָחָר – דְאֳגָה אוֹ בִשְׂפָתֶךָ תְּרוּעָה</p>

<p>שְׁתֵה – וּבַכּוֹס שִׂים עָיִן</p>

<p>כִּי לֹא תֵדַע אָנָה? מִי? וְאָיִן?</p>
</blockquote>

<h3 id="עו">עו</h3>

<blockquote>
<p>הַגֵו מֵעָפָר טִיט וָרֶפֶשׁ</p>

<p>אָרְשּׁוּ לְבַת מְרוֹמִים הַנֶפֶשׁ</p>

<p>אֵיךְ יִתְאַחֲדוּ יַחַד שְׁלוֹמִים</p>

<p>תְּהוֹם מִתַּחַת וְרָקִיעַ מְרוֹמִים:</p>
</blockquote>

<h3 id="עז">עז</h3>

<blockquote>
<p>הַיַיִן כַּשֶׁמֶן בָּא בָּעַצְמוֹתַי</p>

<p>וּבּוֹ עַתָּה אָשִׁים אוֹתוֹתַי</p>

<p>אֲנַחֵשׁ בַּגָבִיעַ וָאֶמְצָא הַמְפַתֵּתַ</p>

<p>עֵת הַכֹּהֵן בַּחוּץ מַר צוֹרֵחַ:</p>
</blockquote>

<h3 id="עח">עח</h3>

<blockquote>
<p>אֵיךְ מֵאַיִן מֵאֶפֶס וּמְאוּמָה</p>

<p>נוּכַל לְהוֹצִיא רֶגֶשׂ וּמְזִימָה</p>

<p>לִהְיוֹת לְדֵרָאוֹן בַּגֵיא הַתּוֹפֶת</p>

<p>בְּעַד תַּעֲנוּגִים מָתְקוּ כַּנוֹפֶת?</p>
</blockquote>

<h3 id="עט">עט</h3>

<blockquote>
<p>שַׁלֵם נִשְׁיִי – לֹא לָוִיתִי</p>

<p>וְגַם הַנוֹשֶׁה לֹא רָאִיתִי</p>

<p>הָשֵׁב זָהָב בְּעַד בְרַק סִיר</p>

<p>לִתְמוּרָה כָּזֹאת אוֹ לִמְחִיר:</p>
</blockquote>

<h3 id="פ">פ</h3>

<blockquote>
<p>הֵן אַתָּה סָלַלְתָּ לִי הַדֶרֶךְ</p>

<p>הַלִפּוֹל שָׁמָה וְלִשְבּוֹר יֶרֶךְ</p>

<p>הַרְצוֹנְךָ כּי אֲשׁוּרַי יִמְעָדוּ</p>

<p>וּבַטִיט הֶעָוֹן יַחַד יִתְלַכָּדוּ:</p>
</blockquote>

<h3 id="פא">פא</h3>

<blockquote>
<p>אָדָם יַצַרְתָּ, מֵעָפָר קָבַצתָּ</p>

<p>גַם בָּעֵדֶן נָחָשׁ הִּרְבַּצְתָּ</p>

<p>אִם מִשְּׂחוֹר הָעָוֹן חָשַׁךְ תָּאֳרוֹ</p>

<p>כֶּאָדָם סְלַח מֵחֶטְאוֹ לְטָהָרוֹ:</p>
</blockquote>

<h3 id="פב">פב</h3>

<blockquote>
<p>בַּעֲרוֹב הַיוֹם בִּנְטוֹת הַצְלָלִים</p>

<p>דוֹמָם עָמַדְתִּי בֵּין צֶאֱלִים</p>

<p>בַּבֵּית הַיוֹצֵר שָם בּדְמָמָה</p>

<p>בֵּין כְּלֵי־חֶרֶשׁ מֵחַרְשֵׂי הָאֲדָמָה</p>
</blockquote>

<h3 id="פג">פג</h3>

<blockquote>
<p>כֵּלִים מִכֵּלִים שּׁוֹנִים סֻדָרוּ</p>

<p>רוּבָּם גַם בַּיוֹפִי נֶהֱדָרוּ</p>

<p>בַּקִיר וְעַל הָאָרֶץ עָמָדוּ</p>

<p>אִישׁ בֵאָחִיו יַחַד הִתְלַכָּדוּ</p>
</blockquote>

<h3 id="פד">פד</h3>

<blockquote>
<p>וְאֶחָד מֵהֶם נָתַן אוֹמֶר</p>

<p>לֹא לָרִיק יוֹצְרִי עֶשָׂנוּ מֵחֹמֶר</p>

<p>לַכֶּלִי עָשָׂנִי אוֹ יְּשַׁבְרֵני</p>

<p>וּלְעָפָר כְּקֶדֶם הַיוֹצֵר יְשׁוּבֵני</p>
</blockquote>

<h3 id="פה">פה</h3>

<blockquote>
<p>וְקוֹל עָנָה מִבֵּין הַקִיר</p>

<p>אוֹמֶר נָתַן אֶחָד סִיר</p>

<p>&quot;מִכֵּלִי הַיוֹצָר שָׁתָה בְּשִׂמְחָתוֹ</p>

<p>וְיָדוֹ עָשְׁתָה – לֹא יְשַׁבֵּר בַחֲמָתוֹ&quot;</p>
</blockquote>

<h3 id="פו">פו</h3>

<blockquote>
<p>וְסִיר אַחֵר מִבֵּין הַסִירִים</p>

<p>עָנָה בִּדְמוּיַת קוֹל אֲמָרִים</p>

<p>קָטוֹן אֲנִי – עָלַי הַיוֹצֵר יָדוֹ הָדָה</p>

<p>וּבְעֲשׂוֹתִי אָז יָדוֹ מַדוּעַ רָעָדָה?</p>
</blockquote>

<h3 id="פז">פז</h3>

<blockquote>
<p>אָז סִיר בְּרוֹגֶז קוֹל הִשְׁמִיִעַ</p>

<p>מִיוֹצר וְסִיר – כֵּן הִבִּיעַ</p>

<p>אֶחָי כּוּלְכֶם הַגִידוּ לִי</p>

<p>הַיוֹצֵר מִי? וְהַסִיר מִי?</p>
</blockquote>

<h3 id="פח">פח</h3>

<blockquote>
<p>אוּלַי קֶדֶם יוֹצְרִים הָיִינוּ</p>

<p>טֶּרֶם לַסִירִים נִכְחַד קִימָנוּ</p>

<p>אוּלַי זֶה הַיוֹצֵר יִהְיֶה לַסִיר</p>

<p>לַחֵמֶר טוּחַ בּוֹ הַקִיר:</p>
</blockquote>

<h3 id="פט">פט</h3>

<blockquote>
<p>וְאֶחָד סִיר נָתַן אוֹמֶר</p>

<p>יֵש יוֹצֵר עוֹשֵׂה בַּחֹמֶר</p>

<p>הַמַאֲמִין יַאֲמִין יְהִי בָּרוּךְ</p>

<p>וְדוֹבֵר שְקָרִים לוֹ תַָּפְתֶה עָרוּךְ:</p>
</blockquote>

<h3 id="צ">צ</h3>

<blockquote>
<p>וְסִיר אַחֵר יָלַל מִזוֹקֶן חֻלֵיתִי</p>

<p>עַצְמוֹתַי נִחָרוּ לַיַיִן צָמֵאתִי</p>

<p>מַלְאֵנִי מִמִיץ עֵנָב נַפְשִׁי יְבֵשָׁה</p>

<p>אוּלַי כְּקֶדֶם נְעוּרַי אֲחַדֵשָׁה:</p>
</blockquote>

<h3 id="צא">צא</h3>

<blockquote>
<p>עֵת הַסִירִים יַחַד הִתְלֶחָשׁוּ</p>

<p>יָרֵח בְּהִלוֹ קַוָיּוּ רָעָשׁוּ</p>

<p>הִבִּיט בִּפְנֵיהֶם – וּפָּנָיו נָהָרוּ</p>

<p>עֵת הַסִירִים לִרְסִיסִים נִשְׁבָרוּ</p>
</blockquote>

<h3 id="צב">צב</h3>

<blockquote>
<p>בְּדַם עֵנָב תִרְחַץ גְוִיָתִי</p>

<p>עֵת יוֹמִי יָבוֹא תִתַּם חֲיָיתִי</p>

<p>בַתַּכְרֵיךְ הַחַיִים לוּטָה עוֹר נִשְׁמָתִי</p>

<p>וּבַפִּנַת הַכֶּרֶם תַחֲצוֹב קִבְרָתִי:</p>
</blockquote>

<h3 id="צג">צג</h3>

<blockquote>
<p>גַם עֵת אֲחַבֵּק רְגָבִים</p>

<p>אֶמְצֶה אִינָק מִלֵחַ עֲנָבִים</p>

<p>הַהֵלֶךְ כִּי יָבוֹא לְאִטוֹ</p>

<p>גֶפֶן פּוֹרִיָה תְהִי אִתּוֹ:</p>
</blockquote>

<h3 id="צד">צד</h3>

<blockquote>
<p>אֱלִילִים הְלַלְתִּי בְּעוֹכְרָי הָיוּ</p>

<p>עֲלֵי גוֹרָלִי רַבִּים יִבְכָּיוּ</p>

<p>בַּכּוֹס רֵיק טָבְעוּ חֲיָיתִי</p>

<p>וּבְעַד נְזִיד עֲדַשִׁים מָכְרוּ בְּכוֹרָתִי</p>
</blockquote>

<h3 id="צה">צה</h3>

<blockquote>
<p>לִרְגָעִים נִחַמְתִּי עַל תַהֲלוּכוֹתַי</p>

<p>גַם לֵילוֹת יִסְרוּנִי כִּלְיוֹתַי</p>

<p>אַךְ הָאָבִיב בִמְטַאַטֵאַ הַשׁוֹשַׁנִים</p>

<p>נֶחָמוֹתַי לָרוּחַ פִּזֵר בַּגַנִים:</p>
</blockquote>

<h3 id="צו">צו</h3>

<blockquote>
<p>הַיַיִן בְּעוֹכְרִי וּבּוֹ תּוֹחַלְתִּי</p>

<p>וְאִם אֵדֶר תִּפְאַרְתִּי בֶּעָפָר עוֹלַלְתִּי</p>

<p>עַתָּה אֶשְּׁתּוֹמֵם אֵיךְ הַיוֹגְבִים יִסְחָרוּ</p>

<p>בַחֲצִי הָעוֹדֵף מֵאֲשֶׁר יִמְכָּרוּ?</p>
</blockquote>

<h3 id="צז">צז</h3>

<blockquote>
<p>הָאָבִיב יַחֲלוֹף עִם הַשׁוֹשַׁנִים</p>

<p>עֲלוּמַי יִבּוֹלוּ כֶעֳלִים בַּגַנִים</p>

<p>וּכְנַף רְנָנִים תָּשִׁיר זְמִרֶיהָ</p>

<p>מֵאַיִן? וּלְאַיִן? תִּפָרֵשׁ כְּנָפֶיהָ?</p>
</blockquote>

<h3 id="צח">צח</h3>

<blockquote>
<p>לֹא אוּכַל הַלוֹט לְגַלֵה</p>

<p>בַּמַבָּט עָיִן תַּאֲוָתִי לְמַלֵא</p>

<p>בַמִדְבָּר הַחַיִים רַוֵה צִמְאוֹנִי</p>

<p>לִרְאוֹת בַקֹדֶש מַלְכִּי וְאֲדוֹנִי:</p>
</blockquote>

<h3 id="צט">צט</h3>

<blockquote>
<p>לוּא מַלְאָךְ שָׂרָף מְעוֹפֵף</p>

<p>מִיַד הַמַזְּכִּיר עָלַי יְאֹפֵף</p>

<p>מַזְכִּיר יְמוֹת עוֹלָם בְסִפְרָתוֹ</p>

<p>אוֹ הֶסִירוֹ מִמְשְׁמַרְתּוֹ מְאַחֵר יִקַח עֶמְדָתוֹ:</p>
</blockquote>

<h3 id="ק">ק</h3>

<blockquote>
<p>וְאַתְּ אַהֲבָה בַּכֹּחַ נֶאֱדָרִי</p>

<p>בַּקוֹשְּׁרִים עִמִי וְעִמוֹ תִקְשָׁרִי</p>

<p>אָז נְחַדֵשּׂ תֵבֵל וְצֶאֱצָאֶהָ</p>

<p>כְחֵפֶץ לִבֵּנוּ נַעֲרוֹךְ מַעַרְכוֹתֶיהָ:</p>
</blockquote>

<h3 id="קא">קא</h3>

<blockquote>
<p>וְאַתָּה יָרֵחַ בְהִלְךָ תִרְאֵנִי</p>

<p>יָמִים יָבוֹאוּ – וּלְשָוא תְבַקְשֵׁנִי</p>

<p>בֵּין מֵתֵי עוֹלָם – עָפָר זְּרוּעֶיהָ</p>

<p>וּשְׁנָתָם יִרְדָמוּ אֶרֶץ וְצֶאֱצָאֶהָ:</p>
</blockquote>

<h3 id="קב">קב</h3>

<blockquote>
<p>וְאַתָּה יְדִידִי בְּאַחֲרִית הַיָמִים</p>

<p>תָבוֹא בִּמְקוֹם נִטְעֵי הַכְּרָמִים</p>

<p>בִמְקוֹם אָז פָּרַצְתִּי פֶרֶץ</p>

<p>כּוֹס רֵיק מַגֵר לָאָרֶץ:</p>
</blockquote>

<blockquote>
<br />
</blockquote>

<p><strong>תם</strong></p>

<div class="footnotes">
<hr />
<ol>

<li id="fn:1">
<p>&#8220;ג&#8221; נוסף במקור, צ&quot;ל ד', וכן הלאה מיספור הבתים  המתוקן – הערת פרויקט בן־יהודה. <a href="#fnref:1" title="return to body" class="reversefootnote">&#160;&#8617;</a></p>
</li>

<li id="fn:2">
<p>&#8220;תַּעֲשׁה&#8221; במקור, צ&#8220;ל  תַּעֲשׂה – הערת פב&#8221;י <a href="#fnref:2" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/25961">https://benyehuda.org/read/25961</a></div></body></html>