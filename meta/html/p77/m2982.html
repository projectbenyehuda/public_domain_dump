<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>כסות חרפה</title>
	<meta name="author" content="וידל בנבנשתי"/>
</head>
<body>

<p>כתובת: בעלות על רוח ידידי לאהב אילת אהבים ובשת פניו כסתהו היא הציקתהו היא מנעתו מהפק זממו ומאויו להתעלס כחפצו עם יעלת חשקו קצה נפשו ונפשי קשורה בנפשו על כן קמתי אני לפתוח לדודי דלתי רנני לחלל גאון צבי מדת הבשת והענוה שום שמתיה לקצפה ובשת פניו נתתי לבשת וגם לחרפה ואען ואומר</p>

<blockquote>
<p>כְּסוּת חֶרְפָּה וּבוּז חֹשֶׁךְ תְּכַסֵּךְ / וְנֵס קֶלֶס יְהִי דִגְלֵך וְנִסֵּךְ</p>
</blockquote>

<blockquote>
<p>פְּרִי בֹשֹת לְבֹשֶׁת גַּם לְחֶרְפָּה / וְגִדּוּפִים מְנַת חֶלְקֵךְ וְכוֹסֵךְ</p>
</blockquote>

<blockquote>
<p>לְהַכְלִימֵךְ פְּנֵי שֶׁמְשׁ יְדִידִי / וְתָבִישׁ זָהֳרֵי נָעְמוֹ בְמִכְסֵךְ</p>
</blockquote>

<blockquote>
<p>בְּנוּחֵךְ מִשְׁאֲלוֹת לִבּוֹ יְנוּסוּן / וְיֻצָּגוּן וְיֻשָּׂגוּן בְּנוּסֵךְ</p>
</blockquote>

<blockquote>
<p>לְזֹאת תִּהְיִי כְבַת נָבָל לְזַעְוָה / וְתִכָּוִי בְרִשְׁפֵּי אֵשׁ הֲמָסֵךְ   /   5</p>
</blockquote>

<blockquote>
<p>וְתִכָּלְמִי בְהִכָּלְמוֹ בְנַפְשׁוֹ / וְיִגָּלֶה לְעֵין כָּל חַי חֲמָסֵךְ</p>
</blockquote>

<blockquote>
<p>וְלֹא יִרְאוּךְ פְּנֵי גֶבֶר טְהַר לֵב / וְעֹז מֵצַח יְלִינוּן עַל אֲבוּסֵךְ</p>
</blockquote>

<blockquote>
<p>וְעַז פָּנִים לְמַדְחֵפוֹת יְשִׁיתֵךְ / בְּקִצְפּוֹ וָחֳרִי אַפּוֹ יְשֻׁסֵּךְ</p>
</blockquote>

<blockquote>
<p>יְדִידִים יִגְעֲלו בָךְ יִמְאֲסוּ בָךְ / אֲשֶׁר אוֹהֲבֵךְ אֶתְמוֹל יְבוּסֵךְ</p>
</blockquote>

<blockquote>
<p>וְנַבְלוּתֵךְ יְעִידוּן כָּל בְּנֵי אִישׁ/ לְהַבְאִישֵׁךְ וְיַשְׁבִּיתוּ מְשׂוֹשֵׂךְ   /   10</p>
</blockquote>

<blockquote>
<p>ומִקִּיר יִצְעֲקָה אֶבֶן עֲוֹנֵךְ / וּמֵעֵץ יַעֲנֶה חֶטְאֵךְ כְּפִיסֵךְ</p>
</blockquote>

<blockquote>
<p>יְשִׁיבוּן לָךְ עֲלֵי רֹאשֵׁךְ גְּמוּלֵךְ / וְיַפְשִׁיטוּךְ הֲדַר יֹפִי שְׁבִיסֵךְ</p>
</blockquote>

<blockquote>
<p>וְיָנוּחַ צְבִי עֹפֶר בְּנוּסֵךְ / וְאַפְסוּ כָל יְגונוֹתָיו בְּאַפְסֵךְ</p>
</blockquote>

<blockquote>
<p>וְלֹא תִּזָּכְרִי עוֹד בָּאֲרָצוֹת / וְיֵאָסֵף מְאוֹר זַרְחֵךְ וְחַרְסֵךְ</p>
</blockquote>

<blockquote>
<p>וְתוּאַרְנָה בְנוֹת יַעְנָה בְאָמְרָן / כְּסוּת חֶרְפָּה וּבוּז בּוּשָׁה תְכַסֵּךְ    /   15</p>
</blockquote>

<br>  

<p>סימן</p>

<blockquote>
<p>הַפְשֵׁט יְדִידִי מַחְלְצוֹת בֹשֶׁת / מִלִּבְּךָ פֶּן תִּהְיֶה לָבוּז</p>
</blockquote>

<blockquote>
<p>וּרְאֵה בְנַפְשָׁךְ כִי צְנִיף עַנְוָה / הוּא לָךְ כְּסוּת חֶרְפָּה וְתַכְרִיךְ בּוּז
<br> </p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/2982">https://benyehuda.org/read/2982</a></div></body></html>