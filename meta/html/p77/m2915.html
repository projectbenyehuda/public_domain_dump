<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>ארח לחברה</title>
	<meta name="author" content="וידל בנבנשתי"/>
</head>
<body>

<blockquote>
<p>אָרַח לְחֶבְרָה לְשׁוֹן חָרוּל בְּגַנֵּנוּ / וָאֶחֱזֶה קִמְּשׁוֹן עָמַד בְּעֵינֵינוּ</p>

<p>קָמוּ עֲוֵילִים לְחַבֵּל אֶת גְּאוֹן הַזְּמִיר / וּבְיַד מְרִי שָׁלְחוּ יָדָם בְּהוֹנֵנוּ</p>

<p>שָׁלְחוּ יְדֵיהֶם בְּחֵיל זָרִים בְּזָדוֹן עֲדֵי / אָמְרו לְלַקֵּט פְּנִינֵינוּ בְפָנֵינוּ</p>

<p>אֵיךְ יוּכְלוּ עִלְּגֵי שָׂפָה לְעוֹרֵר הֲגוּת / נִיב צַח וְכִבְדֵּי לְשׁוֹנוֹת אֵיךְ יְרַנֵּנוּ</p>

<p>הַאִם זְמִיר הֶאֱצִיל עֶמְדַּת יְקָרוֹ עֲלֵי / חֶבְרַת פְּתָאִים כְּעַל לַהְקַת נְבוֹנֵינוּ   [5]</p>

<p>אוֹ בָא זְמָן יֶחֱזוּ עִוְרִים מְאוֹרוֹת וְאִם / בּּא עֵת אֲשֶׁר בּוֹ יְעִי-רוּן רוֹן אֲבָנֵינוּ</p>

<p>יוֹדְעֵי נְגִינוֹת לְזֹאת יֶחְרַד לְבַבְכֶם דְּעוּ / כִי אֵין תְּלוּנָה וְאֵין חֵטְא עַל זְמָנֵנוּ</p>

<p>אָכֵן תְּלוּנָה וְרִיב לָנוּ עֲלֵי שִׁיר בְּתֵת / רוּחוֹ עֲלֵי בוֹעֲרִים לַרְבּוֹת קְלוֹנֵנוּ</p>

<p>שָׁת תּוֹךְ נְוֵה נוֹאֲמֵי צָחוֹת הֲמוֹן בּוֹעֲרִים / וּמְעוֹן אֲרָיוֹת יְשַׁו אֻרְווֹת לְצֹאנֵנוּ</p>

<p>עוּשׁוּ וְהִקָּבְצוּ נוֹגְנִים וְנִתְוַכְּחָה / אִתּוֹ בְקֶצֶף וּבוֹ יַעַל חֲרוֹנֵנוּ       {10}</p>

<p>אֵיךְ שָׁת הֲדָרוֹ עֲלֵי בָנִים סְכָלִים וְאֵיךְ / פּוֹתִים וְנִבְזִים יְרַו בִּחְלֵב עֲטִינֵינוּ</p>

<p>שָׁתוּ חֲלָבוֹ וּמֵי מִתְקוֹ וְהָיוּ כְלֹא / שָתוּ וְאַךְ דָּלְחוּ מֵי מַעֲיָנֵנוּ</p>

<p>אוּלַי יְכַחֵשׁ בְּפִיו לֹא נִהְייֵתִי לְזָר / וּבְמַעֲנָיו יַחֲשֹׁב לַשְקִיט שְאוֹנֵינוּ</p>

<p>חִישׁ נַעֲנֵהוּ וְאִם תִּצְדַּק בְּנִיב נָאֳמָךְ / מַה קּוֹל זְמִיר זֶה וְקוֹל הַצֹּאן בְּאָזְנֵינוּ</p>

<p>הַאִם בְּלִי חֶפְצְךָ יִדְבַּק פְּתַלְתֹּל בְּךָ / וּבְלִי רְצוֹנָךְ יְגַל סָכָל צְפוּנֵינוּ     [15]</p>

<p>זֹאת נַעֲשֶׂה לַזְּמִיר נָמִיר כְּבוֹדוֹ בְדֵי / קָלוֹן וְתַחְתָּיו נְצַוֶּה לִקְרוֹא יְעֵנֵינוּ</p>

<p>יִבְכּוּ הֲדָרוֹ אֲשֶׁר נִשְׁחַת וְנִמְצָא בְּפִי / פוֹתֶה וְסָכָל וְעַל הוֹדוֹ יְקוֹנֵנוּ</p>

<p>נִדֹּר בְּחֵי אַהֲבָה יַחַד לְבִלְתִּי אֱחוֹז / כִּנוֹר וְנֵבֶל עֲדֵי יָפִיק רְצוֹנֵנוּ</p>

<p>יִכְרֹת בְּרִיתוֹ וְאִם מָאֵן יְמָאֵן לְב- / זָיוֹן וְחֶרְפָּה יְהִי אֶל כָּל שְׁכֵנֵינוּ</p>

<p>אָז גִיל מְחוֹל הַזְמִיר נֶהְפָּך לְאֵבֶל וְשָׁח / לִפְנֵי הֲמוֹנֵי מנגנו וְנוֹגְנֵינוּ     [20]</p>

<p>נִשְׁבָּע כְּחֶפְצָם וְאִם מַעְדֵּר סְאוֹן הֶעֱבִיר / סִרְפָּד וְנַעְצוּץ וְקוֹץ מִגַּן עֲדָנֵנוּ</p>

<p>וַיַּעֲבֵר קוֹל לְבַל בּוֹ יִגְּעוּ הוֹלְלִים / כִּי עִם נְשָׁרִים זְבוּבִים אֵיךְ יְקַנֵּנוּ</p>

<p>אָז שָׂמְחוּ יוֹדְעֵי נַגֵּן וְכָל תּוֹפְשֵׂי / כִנּוֹר וְעוּגָב שְׂפַת שִׁירִים יְרוֹנֵנוּ</p>

<p>וַיֹּאמְרוּ לַזְּמִיר אִם בַּבְּרִית תַּעֲמֹד / תָּמִיד יְקָרָךְ בְּנֵי מִשְׂרָה יְשַׁנֵּנוּ</p>

<p>אַךְ אִם בְּרִית אַהֲבָה תָפֵר יְקָרָךְ בְּאַף / נִטֹּשׁ וְתִדְבַּק לְשׁוֹנֵנוּ לְחִכֵּנוּ     [25]
<br> </p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/2915">https://benyehuda.org/read/2915</a></div></body></html>