<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אֲקַו לָאֵל</title>
	<meta name="author" content="שלום שבזי"/>
</head>
<body>

<p>חתימה: אבו יהודה שבזי</p>

<blockquote>
<br />
</blockquote>

<blockquote>
<p>אֲקַו לָאֵל / הַגּוֹאֵל / רָם וְנִשָּׂא בְּהֵיכָלוֹ</p>

<p>יְרַחֵם רָשׁ / אֲשֶׁר נִגְרָשׁ / מִבֵּיתוֹ וְאוֹהָלוֹ</p>

<p>וִיפַרְנֵס / בְּדִבְרֵי נֵס / לְדָל וְאֶבְיוֹן אֲשֶׁר אֵין לוֹ</p>

<p>יְאַמֵּץ עָם / אֲשֶׁר נִזְעָם / וְיָאִירָה לְעֵין שִׂכְלוֹ</p>

<p>וְיַצְלִיחַ / וְיַרְוִיחַ / בְּעוֹלָמוֹ בְּיוֹם חֶדְלוֹ</p>

<p>הוּא עָזִּי / וּמָעֻזִּי / דּוֹדִי לִי וַאֲנִי לוֹ</p>
</blockquote>

<blockquote>
<p>הַלְלוּהוּ / בִּגְבוּרוֹתָיו / הַלְלוּהוּ כְּרוֹב גֻדְלוֹ:</p>

<br />
</blockquote>

<blockquote>
<p>בְּתוֹךְ תֵּימָן / אֲנִי נִטְמָן / וּבֶן אָמָה הֵצַר לִי</p>

<p>וְלִי חָמַס / וְהִרְבָּה מַס / וְדִכַּנִי בְּיוֹם חֶשְׁלִי</p>

<p>קְרָב חָפֵץ / וּמִתְנַפֵּץ / יְרִיבֵנִי בְּבֵית אֶבְלִי</p>

<p>מְבַקֵּשׁ רִיב / וּלְהַחְרִיב / כְּנָסִיּוֹת לְהָרָע לִי</p>
</blockquote>

<blockquote>
<p>וְאִם שִׁקֵּר / הֲלוֹא בוֹקֵר / וְיֹדַע יְוֹיָ אֶת אֲשֶׁר לוֹ:</p>

<br />
</blockquote>

<blockquote>
<p>וִדּוּי פִּי / בְּלֵיל נִשְׁפִּי / יִרְצֶה יָהּ וְיַעְנֵנִי</p>

<p>וְיוֹפִיעַ / לְהוֹשִׁיעַ / בְּעֵת רָצוֹן לַהֲמוֹנִי</p>

<p>וְיַצִּיל בַּת / נֶעְלֶבֶת / בְּתוֹךְ צִלָּהּ יַנְחֵנִי</p>

<p>וְיִרְצֶה עַל / אֲסִיר נִגְעַל / וּמִשֵּׁפֶל יְרִימֵנִי</p>

<p>יְצַו יִנּוֹן / לְדָל אוֹנֵן / יְפֵה עַיִן וְאַדְמוֹנִי</p>
</blockquote>

<blockquote>
<p>אֵל נוֹרָא / דְּרוֹר יִקְרָא / הָעָם בָּחַר לְנַחֲלָה לוֹ:</p>

<br />
</blockquote>

<blockquote>
<p>יְדִיד הִכּוֹן / בְּעֵת תִּשְׁכּוֹן / וְהִתְחַנֵּן בִּתְפִלָּה</p>

<p>עֲלוֹת שַׁחַר / אַל תְּאַחֵר / עֲדֵי הַקֵּץ יְהֶא נִגְלָה</p>

<p>וְחִישׁ מַהֵר / וְהִטַּהֵר / וְלָךְ אַל יִתְּנָה חֶמְלָה</p>

<p>מְאַס קֵדָר / אֲשֶׁר נֶהְדָּר / וְלֵךְ לָךְ מִבְּנֵי עַוְלָה</p>

<p>וְשׁוּב וּחְדָל / וְחוֹן עַל דָּל / וְתִמְצָא חֵן וְרוֹב צַהְלָה</p>
</blockquote>

<blockquote>
<p>וְאִם צַר לָךְ / נְגַהּ שִׂכְלָךְ / דּוֹם לַיוֹיָ וְהִתְחוֹלֵל לוֹ:</p>

<br />
</blockquote>

<blockquote>
<p>הֱיוּ נְכוֹנִים / מְזֻמָּנִים / וְהַשְׂכִּילוּ לְהִתְבּוֹנֵן</p>

<p>בְּאוֹת נִפְלָא / מִלְמַעְלָה / יְבַשֵּׂרָה בְּבוֹא יִנּוֹן</p>

<p>וִישַׁכְלֵל / לְבֵית מִכְלוֹל / מְקוֹם קֹדֶשׁ אֲשֶׁר כּוֹנֵן</p>

<p>וְאָז יָבוֹא / לְמוֹשָׁבוֹ / לְאֶבְיוֹנִים יְהֶא חוֹנֵן</p>

<p>וְשִׁיר חָדָשׁ / בְּתוֹךְ מִקְדָּשׁ / לְוִיִּים בּוֹ תִּתְרוֹנֵן</p>
</blockquote>

<blockquote>
<p>לְאֵל הוֹדוּ / וְהַתְמִידוּ / שִׁירוּ לוֹ זַמְּרוּ לוֹ:</p>

<p>וְאִם חָבְרוּ / בְּיוֹם גָּבְרוּ / מְשַׂנְאִים בַּהֲמוֹנֵיהֶם</p>

<p>כִּמְעַט קָט / וְהֵן נִשְׁקָט / הֲדַר גָּבְהָם וְשָׂרֵיהֶם</p>

<p>וְאֵשׁ תִּבְעַר / חֲזִיר יַעַר / וְהַהַגְרִים וְסִגְנֵיהֶם</p>

<p>וְאֵשׁ יִצְחָק / מִמֶּרְחָק / תְּכַלֶּה אַרְמְנוֹתֵיהֶם</p>

<p>הֲפוֹךְ חַרְבָּם / לְתוֹךְ לִבָּם / אֲדוֹן הַכֹּל וְכַלֵּיהֶם</p>

<p>וְהַצִּיל דָּל / אֲשֶׁר נִבְדָּל / וַיַּעֲבֵר אֶת אֲשֶׁר לוֹ:</p>

<br />
</blockquote>

<blockquote>
<p>דְּרוֹר צִפּוֹר / חֲשִׁי לִסְפּוֹר / מְתֵי מִסְפַּר שְׁבָטֵינוּ</p>

<p>וְכוֹפֶר תְּנִי / וְהִתְבּוֹנְנִי / וְחַלִּי פְּנֵי אֱלֹהֵינוּ</p>

<p>מְצוֹא כוֹפֶר / צְבִי עוֹפֶר / וְהָגֵן עַל יְדִידֵינוּ</p>

<p>וְתֵן מַרְפֵּא / לְגוֹלִים פֹּה / עֲשֵׂה בִּזְכוּת אֲבוֹתֵינוּ</p>

<p>פְּדֵה מִסְכֵּן / מִסְתַּכֵּן / יְהֶא שָׁלוֹם בְּעִירֵנוּ</p>
</blockquote>

<blockquote>
<p>אֲדוֹן עוֹלָם / הַנֶּעְלָם / וְתוֹעֲפוֹת הָרִים לוֹ:</p>

<br />
</blockquote>

<blockquote>
<p>הֲדַר קָמִים / מְזוֹהָמִים / יְהֶא הוֹלֵךְ בְּאֵשׁ עֶבְרָה</p>

<p>יְזוֹרָבוּ / וְיֶחְרָבוּ / יְלוּד הָגָר וְשֵׂעִירָה</p>

<p>לְפִי חֶרֶב / תִּתְקָרֵב / בְּנֵי מֵישָׁא וְגַם בָּצְרָה</p>

<p>וְתִנָּצֵל / כְּלִילַת צֵל / חֲצַר קָדְשִׁי מְקוֹם זִמְרָה</p>

<p>עֲלִי נַפְשִׁי / לְהַר קָדְשִׁי / וְלָךְ צוּרִי דְּרוֹר יִקְרָא</p>
</blockquote>

<blockquote>
<p>וְאִישׁ נֶאְהָב / בְּחֵן נִרְהָב / וְשָׁב וְרָפָא לוֹ:</p>

<br />
</blockquote>

<blockquote>
<p>שְׁאוֹן גַּלֵּי / זְמָן מִלֵּא / לְבָבֵינוּ דְּבַר שֶׁקֶר</p>

<p>וְאוֹיְבֵינוּ / סְבִיבֵינוּ / בְּאַפָּם זוֹלְלוּ יוֹקֶר</p>

<p>וְהִקִּיפוּ / וְהוֹסִיפוּ / דְּבָרֵיהֶם בְּלִי חֵקֶר</p>

<p>וּמֶלֶךְ זָר / נִתְאַכְזָר / לְקָדְשֵׁנוּ בְּאַף הִפְקַר</p>

<p>וְזֶה נֶחְלָשׁ / וְזֶה נִבְלָשׁ / וְזֶה הִכָּה וְזֶה נִזְקַר</p>
</blockquote>

<blockquote>
<p>וְהַנִּמְלָט / לְעִיר מִקְלָט / לֹא יָדַעְנוּ מֶה הָיָה לוֹ:</p>

<br />
</blockquote>

<blockquote>
<p>בְּךָ אָרוּץ / גְּדוּד חָלוּץ / צוּר עָזִּי וְזִמְרָתִי</p>

<p>פְּדֵה נִרְדָּף / כְּקַשׁ נִדָּף / נְפוֹץ חֲפֵצֵי רָעָתִי</p>

<p>וְשִׂים תִּקְוָה / לְבֶן אִוָּה / לְהָבִין סוֹד בְּתוֹרָתִי</p>

<p>וְהַךְ מַכְחִישׁ / בְּרַע מַרְחִישׁ / וּמִתְלַעֵג עֲלֵי דָּתִי</p>

<p>וְזַלְזַלִּים / בְּאַף תַּכְלִים / וְרַחֵם עַל אֲיֻמָּתִי</p>

<p>שְׁלַח צֶמַח / בְּךָ יִשְׂמַח / תַּאֲוַת לִבּוֹ נָתַתָּה לוֹ:</p>

<br />
</blockquote>

<blockquote>
<p>זָן וּמֵזִין / רְצֵה וְהַאֲזִין / עֲנִיֵּי עָם וְהַשְׁכִּינָם</p>

<p>הָגֵן יְתוֹמִים / שְׁהֶן הוֹמִים / וּמַלֵּא יָהּ לְחֶסְרוֹנָם</p>

<p>וּבֶן הָגָר / בְּאַף סָגַר / עֲלֵי כַסְפָּם וּמָמוֹנָם</p>

<p>וּבָא רָבַץ / עֲדֵי קִבַּץ / לְתִירוֹשָׁם וְכָל הוֹנָם</p>

<p>וּמִתְנָאֶה / וּמִתְגָּאֶה / בְּרֵעַי יַעֲבוֹד חִנָּם</p>
</blockquote>

<blockquote>
<p>וּבְפֶרֶךְ / יְשַׁעְבֵּד רַךְ / וּפָעֳלוֹ לֹא יִתֵּן לוֹ:</p>

<br />
</blockquote>

<blockquote>
<p>יָבוֹא יוֹם / הַפִּדְיוֹם / וְאַקְבִּיל אֶת פְּנֵי דּוֹדִי</p>

<p>וְאֶמְשׁוֹל עַל / חֲזִיר מָעַל / וְאֶתְנַעֵר בְּיוֹם חֶלְדִּי</p>

<p>וְהַפֶּרֶא / יִתְעָרֶה / וְיִתְבָּהֵל מִנֶּגְדִּי</p>

<p>רְצֵה אֵל חַי / דְּבַר שִׂיחִי / בְּיָדָךְ חַזְּקָה יָדִי</p>
</blockquote>

<blockquote>
<p>שְׁפוֹט אוֹיְבַי / מַכְאִיבַי / אֱמָר נָא: קוּם, עֲמוֹד עַבְדִּי!</p>
</blockquote>

<blockquote>
<p>בְּעִיר צִיּוֹן / וְאַפִּרְיוֹן / שְׁבָה וּצְלַח בְּרוֹב חַסְדִּי!</p>
</blockquote>

<blockquote>
<p>כְּמוֹ נַמְתָּ / וְאָמַרְתָּ: / וּבְרִיתִי נֶאֱמָנָה לוֹ:</p>
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/45644">https://benyehuda.org/read/45644</a></div></body></html>