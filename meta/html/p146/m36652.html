<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>מי נשקני ואני נגעלת</title>
	<meta name="author" content="שלום שבזי"/>
</head>
<body>

<p>חתימה: משתא אלשבזי אתה שלום</p>

<blockquote>
<br />
</blockquote>

<blockquote>
<p>מִי נִשְּׁקַנִי וַאֲנִי נִגְעֶלֶת / תּוֹךְ אָהֳלֵי קֵדָר יְקָר זוֹלֶלֶת</p>

<p>שָׁגָה בְּיַיִן לִבִּי וְנַפְשִׁי פָּחֲדָה / מֵעוֹל זְמָן דּוֹחֵק בְּחֵטְא נִבְהֶלֶת</p>

<p>תִּרְצֶה תְּכַסֶּה יָהּ פְּשָׁעַי נֶגְדְּךָ / כִּי הָמְתָה רוּחִי בְּגוּף צוֹלֶלֶת</p>

<p>אָמְנָם בְּתוֹךְ תֵּימָן חֲטָאַי גָּבְרוּ / וּלְךָ יְחִידָתִי בְּחֵן סוֹגֶלֶת</p>

<p>אַל נָא יְדִיד נַפְשִׁי תְּגַלֶּה אֶת עֲווֹן / שָׁבִים אֲשֶׁר דַּעְתָּם לְךָ נֶאְצֶלֶת</p>

<p>לִבִּי בְּתֵימָן רַק נְשָׁמָה פָּרְחָה / אֶרֶץ צְבִי הוֹמָה כְּמוֹ אַיֶּלֶת</p>

<p>שֶׁפַע חֲסָדִים עַל פְּזוּרִים יִנְהֲרָה / וִיקָרְרָה אֶת אֵשׁ שְׂמֹאל אוֹכֶלֶת</p>

<p>בִּזְכוּת אֲבוֹתַי בַּעֲלֵי אַהְבָה וְחֵן / מִמָּךְ יְחִידָתִי תְּהֶא נִגְמֶלֶת</p>

<p>זִכְרוֹן בְּנֵי חֶלֶד לְטוֹבָה יַעֲלֶה / אֶל שַׁעֲרֵי בִּינָה עֲוֹן מוֹחֶלֶת</p>

<p>יִתְאָגְדָה לוֹלָב עֲרָבָה וַהֲדָס / יַחַד בְּצֵל אֶתְרוֹג וּבָהּ נִכְלֶלֶת</p>

<p>אֶחְסֶה וְאֶתְלוֹנָן בְּצֵל אָב רַחֲמָן / חַסְדּוֹ וְהַפַּחַד אֲנִי סוֹבֶלֶת</p>

<p>תָּכִין צְעָדַי בּוֹרְאִי לִרְאוֹת הֲדַר / מַלְכוּת מְשִׁיחֶךָ וּמִתְנַהֶלֶת</p>

<p>הַזֵּה בְּמֵי חַטָּאת לְגוּפוֹת נִטְמְאוּ / טַהֵר גְּוִיָּתִי שְׁהִיא נִכְשֶׁלֶת</p>

<p>שָׁלוֹם לְמוֹדֶה עַל פְּשָׁעָיו לַחֲזוֹת / חֶפְצוֹ וּמַחְשַׁבְתּוֹ בְּכָל מִשְׁאֶלֶת.</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/36652">https://benyehuda.org/read/36652</a></div></body></html>