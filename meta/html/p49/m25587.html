<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>בְּשָׁנָה אוֹ שְׁנָתַיִם</title>
	<meta name="author" content="שמואל הנגיד"/>
</head>
<body>

<blockquote>
<br />
</blockquote>

<blockquote>
<p>בְּשָׁנָה אוֹ שְׁנָתַיִם לְיֶלֶד / רְחִישָׁה יֵשׁ כְּצִפְעוֹנִי נְחָשִׁים,</p>

<p>וּבֶן עֶשֶׂר יְקַפֵּץ בֵּין אֲבוֹתָיו / בְּאֶרֶץ כַּגְּדִי בֵּינוֹת תְּיָשִׁים,</p>

<p>וּבֶן עֶשְׂרִים אֲהוּב לַלֵּב, וְאוֹהֵב / לְהִתְפָּאֵר, וּמִתְהַדֵּר לְנָשִׁים,</p>

<p>וְיִתְנָאֶה וְיִתְגָּאֶה בְּכֹחוֹ / וְשַׁחְרוּתוֹ וְהוֹדוֹ בֶּן שְׁלֹשִׁים,</p>

<p>וְיִתַּמֵּם וְיִתְחַבֵּר בְּבוֹאוֹ / בְּאַרְבָּעִים לְרֵעָיו הַיְּשִׁישִׁים,</p>

<p>וְיִיקַץ מִשְּׁנַת יַלְדּוּת וְשַׁחְרוּת, / בְּלִבּוּן רֹאשׁ וְזָקָן, בֶּן חֲמִשִּׁים,</p>

<p>וּבַלָּהוֹת זְמַן עוֹבְרוֹת וְשָׁבוֹת / עֲלֵי אִישׁ עֵת אֲשֶׁר יָבוֹא בְּשִׁשִּׁים,</p>

<p>וּמִשִּׁשִּׁים לְשִׁבְעִים נֶאֱנָח מִן / כְּאֵב זֹקֶן, וְנִכְאֶה בֵּין קְדוֹשִׁים,</p>

<p>וְיִלְכֹּד הַזְּמַן אֶת בֶּן שְׁמוֹנִים / בְּמַלְכֻּדְתּוֹ וּפֶחָיו הַיְּקוּשִׁים,</p>

<p>וְיִתְעָרְבוּ לְבֶן תִּשְׁעִים דְּרָכָיו, / וְלֹא יֵדַע קְצִירִים מֵחֲרִישִׁים,</p>

<p>וּבֶן מֵאָה – וּמִי יִגַּע לְמֵאָה? – / לְתֵמַהּ יֵלְכוּ אֵלָיו אֲנָשִׁים,</p>

<p>וּבֶן מֵאָה אֲחִי תוֹלָע וּמָוֶת, / מְאוּס אַחִים, מְגֹאַל הַלְּבוּשִׁים.</p>

<p>הֲלֹא אַחְבִּיר דְּבַר נֶהִי לְקוֹנֵן / לְבָבִי בוֹ, וְגוּפִי, לֶחֳדָשִׁים?</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/25587">https://benyehuda.org/read/25587</a></div></body></html>