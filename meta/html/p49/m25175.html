<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[דבריך בתוך]</title>
	<meta name="author" content="שמואל הנגיד"/>
</head>
<body>

<blockquote>
<br />
</blockquote>

<p>פראנעה ען דלך ובעת אליה מא הצר</p>

<p>והשיב לו (הנגיד) על זה ושלח לו מה שנזדמן (בכיסו)</p>

<blockquote>
<br />

<p>U – – – U – – – U //– – U – – – U – – – U – –</p>
</blockquote>

<blockquote>
<p>דְּבָרֶיךָ בְּתוֹךְ לִבּוֹת נְטוּעִים // וּמַדֶּיךָ בְּתַחְבּוּלוֹת שְׂרוּעִים,</p>

<p>וְשִׁירֶיךָ שְׁקוּלִים וַחֲזָקִים // וּמִשֶּׁבֶר וְעִנְיָן רַע מְנוּעִים,</p>

<p>וְאַתְּ מוֹשֵׁל עֲלֵי מִלִּים טְהוֹרִים // כְּסַפִּירִים, וְעִנְיָנִים יְגֵעִים,</p>

<p>וְאַתְּ מוֹלֵךְ עֲלֵי לִבּוֹת חֲכָמִים // מְחֻכָּמִים, וּמִדַּעַת שְׂבֵעִים,</p>

<p>וְעַל פִּיךָ, לְדוֹדֶיךָ, נְשִׁיקוֹת, // וּבִימִינָךְ, לְצָרֶיךָ, פְּצָעִים,</p>

<p>וְגִדּוּפִים לְךָ – נָגְעוּ אֱלֵי לֵב // זְמַן בּוֹגֵד כְּמוֹ חִצִּים תְּקוּעִים,</p>

<p>בְּגָמְלוֹ רַע לְכָל מֵטִיב כְּמוֹתָךְ, // וְגָמְלוֹ טוֹב לְרֵעָיו הַמְּרֵעִים,</p>

<p>וְרָעָתוֹ אֲרֻכָּה עַד שְׁמִטּוֹת // וְעַד יוֹבְלוֹת, וְטוֹבָתוֹ – רְגָעִים,</p>

<p>וְשַׂמְתָּ &#8216;חֵטְא וְעָווֹן&#8217; שֵׁם זְמַנָּךְ, // וְשֵׁם יָמִים הֲסִבּוֹתָ &#8216;פְּשָעִים&#8217;</p>

<p>וְיֵשׁ רַבִּים אֲשֶׁר זַכּוּ וְצַחוּ – // וּמִטּוֹבָה, כְּמוֹתֶךָ, גְּרוּעִים,</p>

<p>זְמַן הֵרַע וְלֹא אֵחַר לְךָ, כִּי // זְמַן יִפְרַע בְּנִשָּׂאִים פְּרָעִים.</p>

<p>וְאִם חֶטְאָךְ יְבַקֶּשְׁךָ – חֲמָסָךְ // עֲלֵי יֵצֶר וְרַעְיוֹנִים נְגוּעִים!</p>

<p>וְעוֹד הַיּוֹם וְיִפָּתְּחוּן סְפָרִים // וְיִבָּדְלוּ חֲסִידִים מִן רְשָׁעִים</p>

<p>וְעַד לֹא בָא הֲיָרַע הַזְּמַן לָךְ // וְיֶשׁ לִי הוֹן וְיַד נָדִיב וְשׁוֹעִים!</p>

<p>אֲנִי זָר מִקְּהָת, אִם לֹא אֲשַׁו לָךְ // תְּנוּכֵי הַזְּמַן הָרַע רְצוּעִים!</p>

<p>וְנָכְרִי מִמְּרָרִי, אִם יְהִי לִי // רְכוּשׁ – וּזְמַן יְהִי שַׁלִּיט בְּרֵעִים!</p>

<p>לְקַח נָא מִשְּׂרוּקָיו לָךְ סְמָדַר // וְעוֹד תֹּאכַל עֲנָבִים מִנְּטִיעִים,</p>

<p>וְעוֹד תִּשְׁתֶּה עֲסִיס רִמּוֹן, וְתִשְכַּב // בְּמִטַּת שֵׁן וּמִקְלַעַת פְּקָעִים,</p>

<p>וְעוֹד תַּכֶּה, כְּמַכָּה הִכְּךָ, אֶת // זְמַנָּךְ, אוֹ תְּנַגֵּעַ נְגָעִים!</p>

<p>וְשַׂחְתָּ: 'אֵיךְ תְּהִי נִרְאֵה כְּאִישִׁים // אֲשֶׁר הֵמָּה בְּבוֹר יָגוֹן שְׁקוּעִים?</p>

<p>וּמַה תִּירָא וּמַה יֵּרַךְ לְבָבָךְ – // וְהַיָּמִים עֲבָדִים לָךְ יְדוּעִים!' –</p>

<p>הֲתָבִין כִּי יְמֵי מֵבִין־לְאַחְרִית, // וְאִם טֹבוּ, מְעַט הֵמָּה וְרָעִים!</p>

<p>וְאֵין טוֹב אִם אֱהִי שׁוֹכֵב, כְּפוֹתִים // בְּלִי לֵבָב, בְּבֵית מִדּוֹת רְבוּעִים!</p>

<p>אֲנִי שׁוֹתֵק – וְשֵׁמַע מַעֲשַׂי עַד // לְמֵרָחוֹק כְּשׁוֹפָרוֹת תְּקוּעִים;</p>

<p>וְאֶתְחַפֵּשׂ – וְלִי דָבָר וּמִפְעָל // אֲשֶׁר יִהְיוּ בְּדוֹר אַחְרוֹן שְׁמוּעִים;</p>

<p>וְאֶתְהַלֵּךְ בְּבִקְעָה עִם בְּנֵי אִישׁ – // וְיֶשׁ־לִי לֵב עֲלֵי רָאשֵׁי סְלָעִים!</p>

<p>וְעַנְוָתִי כְּמוֹ תֵדַע, וְאוּלָם // לְאַט אֶקְרַע בְּלֵב צָרַי קְרָעִים.</p>

<p>וְאַתְּ רֵעִי, וְאַהְבָתְךָ זְרוּעָה // בְּתוֹךְ לִבִּי כְּמוֹ אוֹרִים זְרוּעִים,</p>

<p>וְשִׁבְתִּי עִמְּךָ אֶתְאַו וְאֶבְחַר // עֲלֵי הַשְׁקֵט וּמִשְׁכָּב עַל יְצוּעִים,</p>

<p>וְשֶׁבֶת עִם חֲכַם לֵבָב וְנָבוֹן // לְנַפְשִׁי, מֵחֲיוֹתָהּ, טוֹב וְנָעִים!</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/25175">https://benyehuda.org/read/25175</a></div></body></html>