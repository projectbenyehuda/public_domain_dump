<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>פקודת המשכנתאות על אניות</title>
	<meta name="author" content="דוד רמז"/>
</head>
<body>

<p>מס' 6 לשנת תש&quot;ט–1943</p>

<p>1.&nbsp;משכנתה על אניה.</p>

<p>מותר למשכן במשכנתה אניה רשומה במדינת ישראל או כל חלק
באניה כזו, כערובה להתחיבות קיימת, עתידה או תלויה בתנאי, על ידי עריכת שטר
משכנתה ורשומה בהתאם להוראות פקודה זו.</p>

<p>2.&nbsp;שטר משכנתה.</p>

<p>(א) שטר משכנתה יהיה בנוסח שייקבע על ידי שר התחבורה או בנוסח דומה ככל אשר תרשינה הנסיבות.</p>

<p>(ב) שטר משכנתה ייחתם על ידי הצדדים –</p>

<p>(1) במדינת ישראל – בפני נוטריון צבורי כמשמעותו בחוק
העותומני בדבר נוטריונים צבוריים מיום 27 זי־על־קעדה 1331
(תרע&quot;ד–1913);</p>

<p>(2) בחוץ־לארץ – בפני נציג דיפלומטי או קונסולרי של מדינת
ישראל, או אדם אחר שימונה על ידי מדינת ישראל לאימות מסמכים, ויאושר בחתימת
ידו ובחותמתו הרשמית של האדם שבפניו נחתם.</p>

<p>3.&nbsp;רישום משכנתה.</p>

<p>(א) משכנתה תירשם לפי בקשת בעל האניה או בעל המשכנתה, בפנקס הרישום שיתנהל במשרד רושם האניות.</p>

<p>(ב) המבקש חייב לשלם דמי רישום ולהגיש לרושם –</p>

<p>(1) את שטר המשכנתה בשני טפסים ערוכים בהתאם לסעיף 2;</p>

<p>(2) רשימת פרטי המשכנתה הטעונים רישום, חתומה על ידי המבקש.</p>

<p>(ג) משקיבל הרושם את המסמכים האלה ושולמו דמי הרישום,
ירשום בפנקס הרישום את פרטי המשכנתה, יאשר את הרישום ואת יומו ושעתו על
טפסי שטר המשכנתה, ויחזיר אחד מהם למבקש.</p>

<p>4.&nbsp;זכות עדיפות.</p>

<p>נרשמו יותר ממשכנתה אחת על אותה אניה, תור העדיפות של המשכנתות יהיה לפי תאריכי רישומן ולא לפי תאריכי החתימה על השטרות.</p>

<p>5.&nbsp;העברת משכנתה.</p>

<p>(א) בעל משכנתה רשאי להעביר את זכויותיו בה, כולן או מקצתן, על ידי עריכת שטר העברת משכנתה ורישומה.</p>

<p>(ב) הוראות הסעיפים 2, 3, ו־4 תחולנה, בשינויים לפי הענין, גם על שטר העברת משכנתה ורישומה.</p>

<p>6.&nbsp;תסובת משכנתה.</p>

<p>(א) משכנתה שנסבה לאחר (שלא בדרך העברה) כתוצאה ממוות,
מפשיטת רגל, מפירוק או מכל סיבה אחרת, תירשם התסובה בפנקס הרישום על פי
בקשת המעונין ברישומה.</p>

<p>(ב) המבקש חייב לשלם דמי רישום ולהגיש לרושם הצהרה המאמתת
את העובדות שביסוד התסובה ותעודה המתקבלת בבתי המשפט כהוכחה על זכותו
במשכנתה.</p>

<p>(ג) הרושם ירשום את התסובה וימציא למבקש אישור על כך.</p>

<p>7.&nbsp;תסובת משכנתה.</p>

<p>(א) פריון משכנתה, כולה או חלקה, יירשם בפנקס הרישום על פי בקשת המעוניין ברישומו.</p>

<p>(ב) המבקש חייב לשלם דמי רישום ולהגיש לרושם קבלה על סילוק החוב או כתב ויתור מאת בעל המשכנתה, חתומים בהתאם לסעיף 2 (ב).</p>

<p>(ג) הרושם ירשום את פדיון המשכנתה וימציא למבקש אישור על כך.</p>

<p>8.&nbsp;הוצאה לפועל של המשכנתה.</p>

<p>משכנתה שנרשמה לפי הוראות פקודה זו ולא נפרעה בהגיע מועד
פרעונה, תוצא לפועל בהתאם להוראות בדבר ההוצאה לפועל של משכנתות על מקרקעים
בשינויים לפי הענין. הסמכויות הניתנות לנשיא בית המשפט המחוזי בהוצאה לפועל
של משכנתאות על מקרקעים, תהיינה נתונות לנשיא בית המשפט המחוזי
בחיפה.</p>

<p>9.&nbsp;עיון בפנקס הרישום.</p>

<p>פנקס הרישום יהיה פתוח לכל דורש.</p>

<p>10.&nbsp;הוראות המג&#8217;לה וכו'.</p>

<p>הוראות המג&#8217;לה על משכון מטלטלים והוראות החוק העותומני
בדבר סחר־ים מ־6 רבי. א' 1280 (תרכ&quot;ג–1863) לא תחולנה על משכון אניות,
העברת משכנתות, תסובתן, פדיונן והוצאתן לפועל לפי פקודה זו.</p>

<p>11.&nbsp;בצוע ותקנות</p>

<p>שר התחבורה ממונה על ביצוע פקודה זו, והוא רשאי להתקין תקנות בכל הנוגע –</p>

<p>(א) לרישום משכנתות, העברתן, תסובתן ופדיונן, לרבות הטפסים שישמשו למטרות אלה;</p>

<p>(ב) להנהלת פנקס הרישום, לקביעת פרטי הרישום, למתן העתקים ולעיון בפנקס;</p>

<p>(ג) לתשלומים שייגבו בעד הרישום ובעד שאר שירותים;</p>

<p>(ד) לכל דבר אחד הקשור בביצוע פקודה זו.</p>

<p>12.&nbsp;שם.</p>

<p>פקודה זי תיקרא בשם &#8220;פקודת המשכנתות על אניות, תש&#8221;ט–1948&quot;.</p>

<p><strong>דוד בן־גוריון</strong></p>

<p>ראש הממשלה</p>

<p><strong>פליכס רוזנבליט</strong> <strong>דוד רמז</strong></p>

<p>שר המשפטים שר התחבורה</p>

<p>כ&#8220;ו בחשון תש&#8221;ט (18 בנובמבר 1948)</p>

<blockquote>
<br />
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/37382">https://benyehuda.org/read/37382</a></div></body></html>