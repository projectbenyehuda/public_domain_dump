<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>עַל הַרְרֵי צִיּוֹן</title>
	<meta name="author" content="מנחם מנדל דוליצקי"/>
</head>
<body>

<blockquote>
<p>שָׁם בִּמְעוֹן נְחָשִׁים, /           בְּאֶרֶץ צִיָּה וּשְׁמָמָה,</p>

<p>בִּמְקוֹם הֲמוֹן חַלָּשִׁים,  /         תְּדַכֵּא זְרֹעַ רָמָה,</p>

<p>בִּמְקוֹם הַצְּדָקָה מָטָּה,   /        וִיְדֵי צַדִּיקִים רָפוּ,</p>

<p>עַל ישֶׁר צְעִיף עֲלָטָה,  /          וּפְנֵי הָאֱמֶת חָפוּ,
<br><br />
שָׁם בִּמְאוּרַת תַּנִּים,</p>

<p>כַּמֵּתִים בָּאַשְׁמַנִּים,
<br></p>
</blockquote>

<blockquote>
<p>יָשַׁבְנוּ גַּם עֻנִּינוּ   /           בִּידֵי פָרִיצֵי אָדָם,</p>

<p>עֻנִּינוּ גַּם בָּכִינוּ    /          וּמַצִּיל אֵין מִיָּדָם.
<br><br />
מקהלה: שם במאורת תנים וכו'.
<br></p>
</blockquote>

<blockquote>
<p>מִיָּדָם מַצִּיל אַיִן,     /        שַׁדּוּנִי וְאִישׁ לֹא כִהָה,</p>

<p>כִּי נַדְנוּ, הָהּ, כְּקַיִן,     /        מֵאֵם אֶל אֵם נָכְרִיָּה,</p>

<p>וּפֹה כְּאַלְפַּיִם שָׁנָה,    /        שְׁכוּלָה, נֶעֱזָבָה,</p>

<p>אִמֵּנוּ כְּאַלְמָנָה,      /        בָּדָד, הָהּ, יָשָׁבָה,
<br><br />
וְצִיּוֹן תִּפְאַרְתֵּנוּ</p>

<p>כְּצִיּוּן עַל קִבְרֵנוּ,
<br><br />
עִמָּהּ הַר הַזֵּיתִים,     /      הַכַּרְמֶל וְהַשָּׁרוֹן,</p>

<p>כִּשְׁרִידֵי מַצְּבוֹת מֵתִים – עָמְדוּ לְזִכָּרוֹן.
<br><br />
מקהלה: וציון תפארתנו וכו'
<br></p>
</blockquote>

<blockquote>
<p>מִגּוֹי אֶל גּוֹי תָּעִינוּ    /         כְּיוֹנָה מִקֵּן נִדָּחָה,</p>

<p>זָכַרְנוּ צִיּוֹן בְּפִינוּ     /         וּכְמֵת מִלֵּב נִשְׁכָּחָה,</p>

<p>אַךְ אַתֶּם לָנוּ עֵדִים,     /        אֶרֶץ וְשָׁמָים,</p>

<p>כִּי רַק מֵעָקַת זֵדִים,     /       שְׁכַחְנוּךְ יְרוּשָׁלִָם!
<br><br />
שָׁם עָמְסוּ, הָהּ, צָרֵינוּ</p>

<p>אֲבָנִים עַל רוּחֵנוּ,
<br><br />
עַד שָֹחָה, יָרְדָה מָּטָּה / וַתָּקֶל אֶת תִּקְוָתָהּ,</p>

<p>כְּמוֹ שֶׁבֶת בַּעֲלָטָה / הָיְתָה כָּל תְּעוּדָתָהּ&#8230;
<br><br />
מקהלה: שם עמסו הה צרינו וכו'
<br></p>
</blockquote>

<blockquote>
<p>אַךְ לָעַד עַד אָרֶץ   /           רוּחֵנוּ לֹא תָשׁוּחַ,</p>

<p>תִּשַׁח - אַךְ תִּתְפָּרֶץ    /         וּמַעְלָה תַּעַל הָרוּחַ;</p>

<p>הִיא תִשְחַק לְיָד חֲמֻשָּׁה,   /        לֹא תֵחַת זְרעַ רָמָה,</p>

<p>כִּי עז הַמַּכְבִּים לְבוּשָׁה   /        וְרוּחָם בָּהּ רֻקָּמָה,
<br><br />
הֲלֹא הִיא קְשַׁת הַפָּנִים</p>

<p>זֹה מָרְדָה אָז בַּיְּוָנִים,
<br><br />
וְכִי נָמוֹטָה אָרְצָה      /       נָשְׂאָה נֵס נִצְחוֹנָהּ,</p>

<p>כֵּן גַּם עַתָּה הִתְפָּרְצָה, וַתִּשָּׂא נֵס צִיּוֹנָה!
<br><br />
מקהלה: הלא היא קשת הפּנים וכו'.
<br></p>
</blockquote>

<blockquote>
<p>קוּמִי צִיּוֹן, עוּרִי,     /        הַצְהִילִי נָא פָנָיִךְ,</p>

<p>מֵאֶרֶץ שְׁבוּתָם שׁוּרִי, / שָׁבוּ לָךְ גֹּלָיִךְ!</p>

<p>שָׁם יַמְטִירוּ שְׁחָקִים אַבְנֵי אֵשׁ וָקָרֶץ,</p>

<p>יָפִיצוּ רַעַם וּבְרָקִים עַל הֹלְכֵי תֹם בָּאָרֶץ,
<br><br />
וּבָךְ מִשְּׁמֵי קָדִים</p>

<p>יַמְטִיר עָב חֲסָדִים,
<br><br />
לֹא נִשְׁמַע קוֹל נֶאֱנָקִים מִתִּגְרַת יָד חֲזָקָה,</p>

<p>וְתַחַת רַעַם וּבְרַקִים – תָּאִיר שֶׁמֶשׁ צְדָקָה&#8230;
<br><br />
מקהלה: ובך משמי קדים וכו'.
<br></p>
</blockquote>

<blockquote>
<p>שָׁם רוּחַ רָעָה זֹעֶפֶת / תְּדַכֵּא הֲמוֹן חֵלְכָּאִים,</p>

<p>בָּךְ רוּחַ אֵל מְרַחֶפֶת / וּתְחַיֶּה לֵב נִדְכָּאִים.</p>

<p>שָׁם נָבְלוּ צִיץ וָפֶרָח וְכָכָה – גַּם הַלְּבָבוֹת,</p>

<p>וּבֵין רִגְבֵי קֶרַח / יְיֵלִילוּ זְאֵבֵי עֲרָבוֹת,
<br><br />
וּבָךְ בְּעֵדֶן גַּנִּים,</p>

<p>יָנוּבוּ הֲמוֹן שׁשַׁנִּים,
<br><br />
גַּם יָנוּב לֵב וָקֶרֶב בֵּין פִּרְחֵי חֵן נֶהְדָּרִים,</p>

<p>וְתַחַת זְאֵבֵי עֶרֶב – יָֹשִירוּ הַצִּפֳּרִים.
<br><br />
מקהלה: ובך בעדן גנים וכו',
<br></p>
</blockquote>

<blockquote>
<p>קוּמִי, צִיּוֹן, עוּרִי,  /         אוֹרִי אִמֵּנוּ הַזְּקֵנָה,</p>

<p>מִמְּעוֹן נְחָשִׁים, שׁוּרִי, / גֹּלַיךְ שָׁבוּ הֵנָּה!</p>

<p>שָׁם בְּנֶפֶשׁ מָרָה / יָשְׁבוּ בֵין הָעַמִּים,</p>

<p>צְפוּיִם אֶל כָּל סְעָרָה / כַּתֹּרֶן בְּלֶב יַמִּים&#8230;
<br><br />
עַתָּה אֵם עֲדִינָה,</p>

<p>עֵינַיִךְ יוֹנִים שְׂאִי נָא,
<br><br />
אֵלֶּה מֵאֶרֶץ שְׁבוּתָם  /    שָׁבוּ הַיּוֹם אֵלָיִךְ,</p>

<p>פִּשְׁטִי בִּגְדֵי עַבְדֻתָם / וּרְצים כִּי הֵם בָּנָיִךְ.
<br><br />
מקהלה: עתה אם עדינה וכו'
<br></p>
</blockquote>

<blockquote>
<p>בָּנַיִך צִיּוֹן אָנוּ,  /     שְׁאֵרִית פִרְחֵי הֲדָרֵךְ,</p>

<p>צוּרֵנוּ בָּךְ קְשָרָנוּ / וְכֵן גַּם בָּנוּ קְשָׁרֵךְ,</p>

<p>הָיִית בְּתֵבֵל גַּנָּה / שְׁכִינָתוֹ אֵל שָׁם נָטָה</p>

<p>אֹתָנוּ, נִטְעֵי כַנָּה, / בָּךְ יְמִינוֹ נָטְעָה.
<br><br />
אַךְ מֵאָז אֲנַחְנוּ,</p>

<p>מִקִּרְבֵּךְ, הָהּ, נִסַּחְנוּ,
<br><br />
עָלַיִךְ אָבְלָה שְׁמָמָה, / לֹא נִבְנוּ חָרְבוֹתָיִךְ,</p>

<p>וְכֵן בַּגּוֹלָה שָׁמָּה, / לֹא נִבְנוּ גַם בָּנָיִךְ.
<br><br />
מקהלה: אך מאז אנחנו וכו'.
<br></p>
</blockquote>

<blockquote>
<p>גַּם אַתְּ, הָהּ, אֵם עֲנִיָּה, / גּם אָנוּ לֹא נִבְנִינוּ,</p>

<p>פֹּה עֶדְנֵךְ מִדְבָּר נִהְיָה, / שָׁם נַחְנוּ מֶה עֻנִּינוּ!</p>

<p>לָךְ מִזְרַח הַשֶּׁמֶשׁ / חָשַׁךְ אוֹר בָּרָמָה,</p>

<p>אֹתָנוּ כִּסָּה אֶמֶש / צָפֹנָה, נֶגְבָּה, יָמָּה&#8230;
<br><br />
אַתְּ בָּכִית בָּנָיִךְ,</p>

<p>נַחְנוּ חָרְבוֹתָיִךְ,
<br><br />
וַיְהִי גוֹרָלֵךְ קִינָה, / חַיֵּינוּ אֲנָחָה גְדוֹלָה,</p>

<p>עַתָּה שָׁבוּ, רְאִי נָא, / בָּנַיִךְ מִן הַגּוֹלָה!
<br><br />
מקהלה: את בכית בניך וכו',
<br></p>
</blockquote>

<blockquote>
<p>בָּנַיִך צִיּוֹן אָנוּ, / שְׁאֵרִית פִּרְחֵי הֲדָרֵךְ,</p>

<p>רוּחַ עָז קְטָפָנוּ / שְׁנוֹת אֶלֶף מֵעֲפָרֵךְ.</p>

<p>כַּמָּה פְרָחִים נָבְלוּ / מֵאָז פְּרָחַיִךְ עָרוּ!</p>

<p>שַׁדְמוֹת חֶמֶד אָבְלוּ, / אַרְזֵי עַד נִשְׁבָּרוּ,
<br><br />
וְאַתְּ יְרוּשָׁלַיִם,</p>

<p>פְּרָחַיִךְ עוֹדָם חַיִּים,
<br><br />
קִלְּעָתַם כַּף הַקֶּלַע / אֶל עַפְרוֹת חוֹל וַאֲבָנִים,</p>

<p>גַּם שָׁם עַל צְחִיחַ סֶלָע - לֹא נָבְלוּ הַנִּצָּנִים!
<br><br />
מקהלה: ואת ירושלים וכו'.
<br></p>
</blockquote>

<blockquote>
<p>שׁנוֹת אֶלֶף לֹא נָבַלְנוּ / גַּם עַתָּה לֹא נִבֹּלָה,</p>

<p>אִם קַמְנוּ כִּי נָפַלְנוּ / מֵעַתָּה בַּל נִפֹּלָה.</p>

<p>אַתְּ צִיּוֹן גַּן שָׁמָיִם, / עֵינֵי אֵל עָלָיִךְ;</p>

<p>תוֹכֵכִי עֵץ הַחַיִּים / פִּרְיוֹ הֵם בָּנָיִך.
<br><br />
תּוכֵכִי גַּן עֲדָנִים</p>

<p>עֹוֹד נִחְיֶה כְּמִלְפָנִים,
<br><br />
אַתְּ תִּשְׁתִּי טַל שָׁמַיִם, / נַחְנוּ בָּךְ נִפְרָחָה,</p>

<p>יָנוּב עֵץ הַחַיִּים / וּפִרְיוֹ יְהִי לִבְרָכָה.</p>

<p>מקהלה: תוככי גן עדנים וכו'
<br></p>
</blockquote>

<blockquote>
<p>קוּמִי אִמֵּנוּ הַזְּקֵנָה, / לִבְשִׁי בִגְדֵי הֲדָרֵך!</p>

<p>אֵלַיִךְ שַׁבְנוּ הֵנָּה, / הִתְעָרוֹת בַּעֲפָרֵךְ,</p>

<p>כְּלֵי בִנְיָה לָךְ הֵבֵאנוּ / לִבְנוֹת חָרְבוֹתַיִךְ,</p>

<p>אִתִּים בְּיָדֵינוּ / לְפַתֵּחַ בָּם תְּלָמָיִךְ.
<br><br />
קַבְּלִי אֵם נֶאֱהָבֶת,</p>

<p>בָּנַיִךְ, בְּנֵי אַל מָוֶת,
<br><br />
הַשְׁכִּיחִים נָא גָּלוּתָם, / הָאִירִי לָהֶם פָּנָיִךְ,</p>

<p>הָסִירִי שִׂמְלַת שְׁבוּתָם וּרְצִים כִּי הֵם בָּנָיִךְ!
<br><br />
מקהלה: קבלי אם נאהבת וכו'.</p>
</blockquote>

<br>

<p>נכתב לבני הגולה יוצאי רומיניה.</p>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/5558">https://benyehuda.org/read/5558</a></div></body></html>