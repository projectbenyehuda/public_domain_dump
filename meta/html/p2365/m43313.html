<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אָשִׁירָה כִנּוֹר</title>
	<meta name="author" content="פרג' חיים יהודה"/>
</head>
<body>

<p>שיר תפארת לכבוד השר אליה דוד יוסף עזרא הי״ו ונות ביתו מזל טוב הגברת.</p>

<p>סימן: אליה מזל ט׳וב.</p>

<blockquote>
<br />
</blockquote>

<blockquote>
<p>אָשִׁירָה כִנּוֹר, הַנֵּבֶל אָעִירָה / שִׁיר חָדָשׁ אֲזַמְּרָה אָשִׁירָה</p>

<p>לִכְבוֹד רוֹדֵף חֶסֶד רַב פְּעָלִים / אֵלִיָּה, מַלְאָךְ מוֹשִׁיעַ רַב מַהְלָלִים</p>

<p>לִי מַה טּוֹבוּ דְרָכָיו, מַה מְּאֹד נָעֲמוּ / מַה גָּדְלוּ חֲסָדָיו, מַה מְּאֹד עָצְמוּ</p>

<p>נֶפֶשׁ רְעֵבָה מֵרֹב טוּבוֹ יַעֲנִיקָה / וּלְעָנִי וְאֶבְיוֹן שֹׁד צִדְקוֹתָיו יֵינִיקָה</p>

<p>יָדִיד, מָגֵן לְעַמּוֹ הִנֵּהוּ, עֵזֶר בְּצָרָתוֹ / כְּבוֹד אֶחָיו יָרִים וְזֹאת תְּהִלָּתוֹ</p>

<p>בֵּית תְּפִלָּה לִבְנֵי עַמּוֹ יָקִימָה / לְפָאֲרוֹ לְהַדְּרוֹ נִדְבַת לִבּוֹ יָרִימָה</p>

<p>הֵן רָמִים יִבְנֵהוּ בְעִיר כַּלְכַּתָּה הַבִּירָה / שֵׁם אָבִיו הַמְרוֹמָם בּוֹ נֵצַח לְהַזְכִּירָה</p>

<p>אָבִיו רַב הַחֶסֶד לְאֶחָיו עֶזְרָה / הַשַּׂר הַנַּעֲלֶה דָּוִד יוֹסֵף עֶזְרָא</p>

<p>מִבְּנוֹת מְלָכִים נְוַת בֵּיתוֹ מַזָּל טוֹב הַגְּבֶרֶת / כְּגֶפֶן פּוֹרִיָּה צְפִירַת תִּפְאֶרֶת</p>

<p>כָּמוֹהוּ תְחוֹנֵן דַּלִּים מַאֲלִיפוֹת צִדְקוֹתֶיהָ / וּבְמִפְעָלֶיהָ הָרַבִּים אֵין עָרוֹךְ אֵלֶיהָ</p>

<p>זֹאת מִי לֹא יִתְעוֹרֵר גְּדֻלָּתָם לְהַשְׁמִיעַ / מִי לֹא יִתְחוֹבֵב תִּפְאַרְתָּם לְהַבִּיעַ</p>

<p>מִי לֹא יַעְתִּירָה בַיּוֹם שִׁבְעָתַיִם / בְּעַד אֹרֶךְ יְמֵיהֶם לְשׁוֹכֵן שָׁמַיִם</p>

<p>לָכֵן כִּימֵי הַשָּׁמַיִם יַאֲרִיךְ יְמֵיהֶם / וְרֹב גְּדֻלָּתָם כְּרֹב חַסְדֵיהֶם</p>

<p>שְׁמָם הַנַּעֲלֶה כְאוֹר יוֹמָם זוֹרֵחַ / וּבֵיתָם לְעוֹלָם כְּשׁוֹשָׁן יַפְרִיחַ</p>

<p>טוֹב לְיִשְׂרָאֵל, הִנָּם כַּנֵּזֶר עַל מֵצַח / תִּשְׂגֶּה תִּפְאַרְתָּם, יִחְיוּ לָנֶצַח</p>

<p>יַעֲלוּ מַעְלָה, כַּתָּמָר יִפְרָחוּ / יָרוּם הוֹדָם וְכַשֶּׁמֶשׁ יִזְרָחוּ</p>
</blockquote>

<blockquote>
<p>שְׁמָם לְטוֹב וּלְתִפְאֶרֶת אַזְכִּירָה / אָנָּא ה׳ צְבָאוֹת אֵלֶיךָ אַעְתִּירָה</p>
</blockquote>

<blockquote>
<p>מִמְּרוֹם שָׁמֶיךָ עֲלֵיהֶם תַּשְׁגִּיחָה / בִּימֵיהֶם וּבְיָמֵינוּ אֵלִיָּה הַצְמִיחָה</p>
</blockquote>

<blockquote>
<p>מַזָּל צוֹמֵחַ לִיהוּדָה וִירוּשָׁלַיִם / כַּעֲתֶרֶת פַרַג׳ חַיִּים בֶּן הר״ש יְהוּדָה וִירוּשָׁלַיִם.</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/43313">https://benyehuda.org/read/43313</a></div></body></html>