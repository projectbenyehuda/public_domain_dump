<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>מִן הָעִתּוֹנוּת הַיְהוּדִית</title>
	<meta name="author" content="יוסף חיים ברנר"/>
</head>
<body>

<p>ב&#8220;טאֶג&#8221; הניו-יורקי מה' אייר כותב על עמוד המאמרים הראשיים ד&quot;ר ק.
פארענבערג:</p>

<p>&#8220;הפוגרום בירושלים הכזיב את תוחלתנו בכפליִם: נכזבה תקוָתנו בעתיד-הישוב
בפלשתינה ונכזבה תוחלתנו מידידותה של אנגליה. <strong>ההכזבה השניה היא הכי
מכאיבה והכי מסוכנה בשבילנו</strong>. להביע זה בגלוי – הנה חובתה של דעת-הקהל&#8221;.</p>

<p>ישמור אלהים את דעת הקהל העברי מאנשי-פרוגרס ומאנשי &#8220;חובה&#8221; כאלה,
שאי-ידידות-אנגליה קשה להם מחורבן-עולמים של הישוב.</p>

<p>– – – – –</p>

<p>באותו ה&#8220;טאֶג&#8221; מכ' אייר ובאותו העמוד החשוב של המאמרים הראשיים כותב מנהל
אחר של דעת-הקהל – וא. <strong>וואהלינער</strong> שמו – לאמור:</p>

<p>&#8220;די איצטיגע ציוניסטישע פיהרער ווילען א מרכז רוחני, א העברעאיסטישען
קולטור-צענטר, א העברעאישען אוניווערזיטעט – – לאמיר קלאר ווערען, אז צוליב
דעם העברעאיזם און צוליב א העברעאישען אוניווערזיטעט קאנען מיר ניט מקריב
זיין דאס פאלק און די אידישע היים. – – – א מרכז קאנען מיר איבערלאזען צום
הייפעלע העברעער און זיך פערנעהמען מיט וויכטיגערע זאכען. און אויב עס
זאלען ניט זיין קיין <strong>בעגרינדעטע האפנונגען</strong> (מצד הממשלות) אויף א
אידישער נאציאנאלער היים, וועט עס זיך אפשר גאר לוינען <strong>ארויספיהרען דאס
ביסעל אידען פון די געפעהרליכע פאלעסטינער חורבות</strong>&#8221; –<a href="#fn:1" id="fnref:1" title="see footnote" class="footnote"><sup>1</sup></a></p>

<p>הנה בעל-טובה ובעל-רחמים – עפרא לפומיה!</p>

<p>– – – – –</p>

<p>בעתון פרובינציאלי-ליטאי-ציוני ביודיש אני קורא: &#8220;יהי יחסנו להחלטת
סאן-רימו מה שיהיה, אבל אין ספק, כי עומדים אנו לקראת עבודה רבה, ולכן
צריכים קודם כל להגביר את כוח-עתוננו. נחוץ לעורר תעמולה גדולה לטובת
הפרעסע-אַקציע של עתוננו, וכו' וכו'&#8221;.</p>

<p>פרעסע-אקציע לשם עבודת-הציוניות והציוניות לשם הפרעסע-אקציע&#8230;</p>

<p>אבל המצב אינו רק שם<a href="#fn:2" id="fnref:2" title="see footnote" class="footnote"><sup>2</sup></a> כך. כל האַפּאַראט הציוני הוא לשם קיבוץ-כספים,
וכל הכספים המקובצים מתבזבזים לאפאראט הציוני.</p>

<p>מעגל-קסמים.</p>

<p>– – – – –</p>

<p>על הפרנסות של האינטליגנציה-למחצה שלנו, מחוסרת הפרנסה, נוספה אחת חדשה:
יצירת מפלגות שמאליות. מתחברים שנים-שלושה הולכי בטל, מחברים ריזולוציה,
שולחים אותה לחוץ-לארץ לשנים-השלושה המחזיקים גם כן באותה ריזולוציה –
והריבולוציה השמאלית הולכת ונעשית – לטובת הפרוליטריון!</p>

<p>ב&#8220;אוואנגארד&#8221; הוינאי אנחנו מוצאים &#8220;בעריכט&#8221; מפלשתינה על &#8220;המועצה המפלגתית
שלנו&#8221; (של המ.פ.ס., פועלי-ציון מחודשים) בפסח, שבה השתתפו בתור באי-כוח
המשלחת ניר ונתן. החליטו: לארגן את ההמונים הערבים בכפר ובעיר (המחליטים לא
דיברו אף פעם מימיהם עם ערבי אחד!); לבלי להתאחד עם &#8220;אחדות-העבודה&#8221;
(ה&#8220;בעריכט&#8221; מוסיף&quot; &#8220;למרות כל הכרכורים הדיפלומאטיים של חברי-המשלחת
הפועל-ציוניים, השמאליים, כביכול&#8221;; כלומר <strong>ניר ונתן</strong>, סופרי ה&#8220;אונזער
אמת&#8221;, שדבריהם נעתקו משם ל&#8220;אוואנגארד&#8221; גופא, הם בשעת הצורך המכרכרים
הדיפלומאטיים וה&#8220;שמאליים, <strong>כביכול</strong>&#8221;&#8230; השמאליות האמתית היא רק באולם-לוֹרנץ!).</p>

<p>ולבסוף: &#8220;נאך לאנגע אנשטריינגונגען (!) און נאכ&#8217;ן גובר זיין פון די
פארשידינסטע העברעאיסטיש-שאוויניסטישע מניעות (??) איז אונז געלינגען צו
פארווירקליכען דעם הייסען וואונש&#8221;<a href="#fn:3" id="fnref:3" title="see footnote" class="footnote"><sup>3</sup></a> ולהוציא את ה&#8220;אונזער אמת&#8221; –</p>

<p>כך עושה ה&#8220;אוואנגארד&#8221; הריבולוציוני ריבולוציות פרוליטריות קומוניסטיות ושאר
דברים גדולים בעולם –</p>

<p>ריקנים!</p>

<blockquote>
<br />
</blockquote>

<p>[&#8220;גליון קונטרס, סיון תר&#8221;ף; החתימה: יוסף חבר]</p>

<div class="footnotes">
<hr />
<ol>

<li id="fn:1">
<p>[&#8220;המנהיגים הציונים של עכשיו רוצים מרכז רוחני, מרכז&#8211;תרבות
הברייאיסטי, אוניברסיטה עברית – – יהא&#8211;נא ברור לנו, כי לשם ההברייאיזם
ולשם אוניברסיטה עברית אין אנו יכולים להקריב את העם ואת בית&#8211;המכורה
היהודי – – – אשר למרכז יכולים אנו להניחו לקומץ ההברייאֶר ולתת דעתנו
על עניינים חשובים יותר. ואם לא תהיינה <strong>תקוות מבוססות</strong> (מצד
הממשלות) לבית לאומי יהודי, אפשר שיהא כדאי אפילו להוציא את מעט
היהודים מן החורבות הפלשתינאיות המסוכנות&#8221;. –] <a href="#fnref:1" title="return to body" class="reversefootnote">&#160;&#8617;</a></p>
</li>

<li id="fn:2">
<p>&#8220;שם&#8221; &#8211; כך במקור – הערת פב&quot;י. <a href="#fnref:2" title="return to body" class="reversefootnote">&#160;&#8617;</a></p>
</li>

<li id="fn:3">
<p>[לאחר מאמצים מרובים (!) ולאחר התגברות על המעצורים (??)
ההברייאיסטים השוביניסטים השונים ביותר, הצלחנו להגשים את שאיפתנו
הלוהטת] <a href="#fnref:3" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/17350">https://benyehuda.org/read/17350</a></div></body></html>