<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>הַשּׁוֹשַׁנָה (כג)</title>
	<meta name="author" content="אברהם בר גוטלובר"/>
</head>
<body>

<p><a href="#fn:1" id="fnref:1" title="see footnote" class="footnote"><sup>1</sup></a></p>

<blockquote>
<p>הַיָמִים יְמֵי בִּכּוּרִים,</p>

<p>הַשֶּׁמֶשׁ מְחַדֵּשׁ הַיְצוּרִים</p>

<p>קְבוּרִים בְּקוֹר הַחֹרֶף.</p>

<p>הַנִּצָנִים יָצִיצוּ וְחָיוּ,</p>

<p>לְמִכְסֵה הָאֲדָמָה הָיוּ,</p>

<p>וְהַשֶּׁלֶג פָּנָה עֹרֶף.</p>

<p>נָמֵס וְהָיָה לְמָיִם.</p>

<p>הַשֶּׁמֶשׁ יְשַׁלַח קַרְנָיִם,</p>

<p>לְהוֹצִיא מִבֶּטֶן הָאֲדָמָה</p>

<p>פִּרְחֵי חֶמֶד וְשׁוֹשַׁנִּים,</p>

<p>וְיֶתֶר נִטְעֵי נַעֲמָנִים,</p>

<p>בְּמֵעֶיהָ צְפוּנִים שָׁמָה.</p>

<br />
</blockquote>

<blockquote>
<p>וַאֲנִי הָלַכְתִּי הָלֹךְ וְרָאֹה,</p>

<p>וָאָשִׁיר לַייָ כִּי גָאָה גָאֹה</p>

<p>וְכַפַּי פְּרוּשׂוֹת הַשָּׁמָיִם.</p>

<p>&#8220;אָנָּא אֵלִי!&#8221; כֹּה הִתְחַנַּנְתִּי:</p>

<p>&quot;גַּם אָנֹכִי זָרַעְתִּי, טָמַנְתִּי,</p>

<p>לְזַרְעִי יִוָּלֵד, תְּנָה נָא לוֹ חַיִּים!&quot;</p>

<p>&quot;כַּפְרָחִים הָאֵלֶּה גָדְלְךָ יוֹדִיעַ,</p>

<p>כִּבְנֵי הַתּוֹלָדָה תְּהִלָתְךָ יַשְׁמִיעַ,</p>

<p>וּכְמֹהֶם גַּם הוּא דַרְכּוֹ לֹא יְעַוֶּה.</p>

<p>לֹא יְבַקֵּשׁ גְדֹלוֹת לֹא יַחֲטִיא הַמַּטָרָה,</p>

<p>לֹא יְעַוְּרוּ אֶת-עֵינָיו נֶזֶר וַעֲטָרָה,</p>

<p>זָהָב לֹא יַחְפּוֹץ, אֵלֶיךָ יְקַוֶּה.&quot; הָלַכְתִּי בְּמַחְשְׁבוֹתַי אָנֶה וְאָנָה,</p>

<p>וָאָשִׂים עֵינַי עַל הַשּׁוֹשַׁנָּה,</p>

<p>כִּי אֶל הָאָדָם מְצָאתִיהָ דוֹמָה.</p>

<p>עֵינַי בְּהוֹדָהּ הִתְעַנְגוּ שָׂמָחוּ,</p>

<p>וּלְדַבֵּר דָבָר שְׂפָתַי נִפְתָּחוּ,</p>

<p>וּבְקֶרֶב לִבִּי נַפְשִׁי לִי הוֹמָה:</p>

<p>שׁוֹשַׁנָּה</p>

<p>קְטַנָּה,</p>

<p>נְעִימָה,</p>

<p>וּתְמִימָה,</p>

<p>בַּת הַתּוֹלָדָה</p>

<p>לְמַרְאֶה נֶחְמָדָה!</p>

<p>תָּצִיצִי, תַּפְרִיחִי</p>

<p>לְרֵיחַ נִיחוֹחִי,</p>

<p>לְשֵׂמַח עֵינָיִם</p>

<p>וְלַעֲדִי עֲדָיִם.</p>

<p>וּלְלַמֵד בִּינָה</p>

<p>לְבָנוֹת וּבָנִים,</p>

<p>עִטְרוּךְ כַּצִנָּה</p>

<p>חוֹחִים וְקִמְשׁוֹנִים.</p>

<p>הֶרְאֵיתָ לָדַעַת:</p>

<p>כִּי יִקָרֶה בְּתֵבֶל</p>

<p>נֶגַע צָרַעַת,</p>

<p>יִפּוֹל אֶל-חֶבֶל</p>

<p>לְבָרָה וְיָפָה,</p>

<p>וְנָגְהָהּ תִּסָּפֶה.</p>

<p>עוֹד יוֹדִיעוּ</p>

<p>הַחֲרֻלִּים,</p>

<p>יְדַבְּרוּ יַבִּיעוּ</p>

<p>כְּמוֹ מִלִּים:</p>

<p>אִם יָפְיָפִיתָ</p>

<p>גֶבֶר בָּאָרֶץ,</p>

<p>אוֹ צֹלֵחַ הָיִיתָ</p>

<p>וַתִּפְרוֹץ פָּרֶץ,</p>

<p>אַל תִּתְגָאֶה;</p>

<p>וּרְאֵה, כִּי רָעָה</p>

<p>נֶגֶד פָּנֶיךָ,</p>

<p>לְכִלְיוֹן עֵינֶיךָ.</p>

<p>כִּי אֶבֶל וְשָׂשׂוֹן</p>

<p>הַצְלָחָה וְאָסוֹן</p>

<p>וְשִׂמְחָה וָפַחַד</p>

<p>צְמִידוֹת יָחַד;</p>

<p>כַּשׁוֹשַׁנָּה וְחוֹחִים</p>

<p>לְעֵינֶיךָ נְכָחִים.</p>

<p>וּדְעֵה,</p>

<p>וּרְאֵה,</p>

<p>כִּי הַקִּמְשׁוֹנִים</p>

<p>עֶשֶׂר יָדוֹת</p>

<p>עַל הַשּׁוֹשַׁנִּים</p>

<p>הַנֶּחְמָדוֹת;</p>

<p>וְכָכָה,</p>

<p>הַבְּרָכָה</p>

<p>אַחַת הִיא לָךְ,</p>

<p>וְעָלֶיהָ חֹנִים,</p>

<p>עֲשֶׂרֶת מֹנִים</p>

<p>אֶלוֹת מִמוּלָךְ.</p>

<p>וּכְצֵל אֱלִיל</p>

<p>(רְאֵה אֱוִיל!)</p>

<p>חִישׁ בֹּרַחַת</p>

<p>הַחֲבַצֶלֶת,</p>

<p>הַיּוֹם פֹּרַחַת</p>

<p>כְּגֶפֶן סֹרַחַת,</p>

<p>וּמָחָר נֹבֶלֶת</p>

<p>וְאֵין תּוֹעֶלֶת.</p>

<p>כָּכָה הַשַּׁעֲשׁוּעִים</p>

<p>כֻּלָּם תַּעְתֻּעִים</p>

<p>וּמַעֲשֵׂה אִוֶּלֶת.</p>

<p>וְאַתְּ נֶחְמָדָה,</p>

<p>בַּת הַתּוֹלָדָה,</p>

<p>שׁוֹשַׁנָּה יְפֵה-פִיָּה,</p>

<p>כְּגֶפֶן פֹּרִיָּה!</p>

<p>יַעַן הוֹאַלְתִּי</p>

<p>לְקַחְתֵּךְ לְמָשָׁל,</p>

<p>וְלֹא הִסְכַּלְתִּי</p>

<p>וּלְשׁוֹנִי לֹא כָּשָׁל:</p>

<p>הוֹאִילִי</p>

<p>הֲיִי לִי</p>

<p>לְמָשָׁל נָעִים</p>

<p>אֶל נֶפֶשׁ מִשַּׁדַּי,</p>

<p>וְקוֹצִים הָרָעִים</p>

<p>סְבִיבֵךְ לְמַדַּי</p>

<p>יִהְיוּ לְאוֹת</p>

<p>לְתַּאֲוֹת הָרָעוֹת.</p>

<p>וְאַתָּה בֶּן-אֲדָמָה!</p>

<p>אֶל אֶרֶץ שְׁמָמָה</p>

<p>לְכֹרֵם שֻׁלַחְתָּ;</p>

<p>וּפָקַחְתָּ</p>

<p>עֵינֶיךָ עָלֶיהָ</p>

<p>לְכַּלְכְּלֶהָ,</p>

<p>עַד יִתְפַּתְּחוּ עָלֶיהָ</p>

<p>וְאַל תֵּפֶן לְקִמְשׁוֹנִים</p>

<p>הֲמוֹנִים הֲמוֹנִים</p>

<p>עָלֶיהָ חֹנִים. –</p>

<p>וּמִי יוֹדֵעַ עַד-מָתַי דִבַּרְתִּי</p>

<p>לוֹ לֹא לָשׁוּב לְבֵיתִי מִהַרְתִּי,</p>

<p>כִּי בָא אֵלַי אִישׁ וּבְפִיו בְּשׂרָה:</p>

<p>&quot;מַהֲרָה אֶל בֵּיתֶךָ! כִּי אִשְׁתְּךָ יָלָדָה</p>

<p>יֶלֶּד שַׁעֲשׁוּעִים בַּת נֶחְמָדָה,</p>

<p>גַּדְּלֶהָ בַמּוּסָר, וּתְהִי טְהֹרָה!&quot;</p>

<p>בָּאתִי, רָאִיתִי הַבַּת הַקְּטַנָה:</p>

<p>שְׁמֵךְ יְהִי, אָמַרְתִּי: שׁוֹשַׁנָּה,</p>

<p>יַעַן בְּיָפְיֵךְ אֵלֶיהָ דָמִיתְ</p>

<p>הִנָּךְ יָפָה כַּחֲבַצֶּלֶת, בִּתִּי!</p>

<p>אוּלָם, גַּם חוֹחִים סְבִיבֵךְ הַבִּיטִי,</p>

<p>אַל יָרוּם לְבָבֵךְ כִּי יָפְיָפִיתְ.</p>

<p>נַפְשֵׁךְ הַשּׁוֹשַׁנָּה, וּמַאֲוָייֵךְ חוֹחַיִךְ.</p>

<p>אִם לֹא תָסֵבִּי מִמֶּנָּה עֵינַיִךְ</p>

<p>וּבְקוֹצִים תָּקוּץ נַפְשֵׁךְ:</p>

<p>אֱלֹהִים אֶת יָפְיֵךְ יְבָרֵךְ,</p>

<p>לֹא יָמוּשׁ הוֹדֵךְ וַהֲדָרֵךְ,</p>

<p>וְלֹא יֶחֱדַל שַׁמְנֵךְ וְדִבְשֵׁךְ.</p>

<p>אִם תִּשְׁמְרוּ חֻקּוֹת צֶדֶק</p>

<p>תִּשָׁמְרוּ מֵחוֹחַ וָחֶדֶק</p>

<p>תִּזְרֵם כְּמוֹ דָוָה,</p>

<p>בְּרִיאָה וְיָפָה תֶּהִי</p>

<p>לֹא תֵדְעִי יָגוֹן וָנֶהִי</p>

<p>וְהָיִיתְ כְּגַן, רָוָה.</p>

<p>חֲיִי בִּתִּי <strong>חַיָּה</strong></p>

<p><strong>שׁוֹשַׁנה</strong> יְפֵה-פִיָה, רַעֲיָה</p>

<p>לִבְנוֹת הַחֵן! הֹזֶה</p>

<p>שכֵב גֶּבֶר בַּעֲצַלְתָּיִם,</p>

<p>וּמִכַּלְכֵּל נַפְשׁוֹ יָסִיר עֵינָיִם,</p>

<p>אַל תֶּאֱהָבֵהוּ חַיָּה רוֹזֶא!</p>

<p>לְאִישׁ מַשְׂכִּיל תִּתְּנִי דֹדַיִךְ</p>

<p>לְעֵת יְבֻכָּרוּ שְׁנֵי שָׁדַּיִךְ,</p>

<p>וְחָיִיתֶם וּפְרִיתֶם וְרָבִיתֶם בָּאָרֶץ.</p>

<p>שׁוֹשַׁנֵּי צֶאֱצָאֵי מֵעַיִךְ תִּרְבֶּינָה,</p>

<p>וַאֲנִי וְאִמֵּךְ עֵינֵינוּ תֶּחֱזֶינָה:</p>

<p>תֹּלְדוֹתַיִךְ לָרֹב יִפְרְצוּ פָרֶץ.</p>

<p>ברכות אביך, לשמך ולזכרך</p>

<p>ליום ברכוך בשם:</p>

<p>יום ו', י&#8220;א סיון, תקצ&#8221;ו פה קרעמניץ</p>

<br />
</blockquote>

<div class="footnotes">
<hr />
<ol>

<li id="fn:1">
<p>לשם ולזכר בתי חיה ראָזע הנולדה לי ביום השבת ערב
חג השבועות תקצ&#8220;ו לפ&#8221;ק. ואני הייתי משיח בשדה ולא ידעתי כי אשתי באה עד
משבר. ובלכתי שמתי עין מבטי על יפי השושנה. עודי משתומם על יפיה, ומבשר
בא אלי לאמור: אשתך ילדה לך בת. ואקרא את שמה חיה שושנה (דיא לעבענדיגע
ראָזע) ואחר איזה ימים חברתי זה השיר. <a href="#fnref:1" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/40711">https://benyehuda.org/read/40711</a></div></body></html>