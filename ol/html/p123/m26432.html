<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>7.5.1922 זה לעומת זה עשה &quot;דאר־היום&quot;</title>
	<meta name="author" content="ישעיהו קרניאל"/>
</head>
<body>

<p>זה לעומת זה עשה &#8220;דאר־היום&#8221;:</p>

<p>בשעה שפועלי הדפוס קמו והכריזו כי העתון <strong>חדל</strong> להופיע
מראשון למאי, בה בשעה הלכו עורכי העתון וסדרו בעצמם את
הגליון&#8230;<a href="#fn:1" id="fnref:1" title="see footnote" class="footnote"><sup>1</sup></a></p>

<p>מטעם הרבנית הראשית<a href="#fn:2" id="fnref:2" title="see footnote" class="footnote"><sup>2</sup></a> של אחה&#8220;ע
תקנו המסדרים שלנו לומר בחג הזה &#8220;זמן חרותנו&#8221;, ולא זאת אלא שערכו גם סדר
שני של &#8220;גלות&#8221; לבעליהם והכריזו בטול־מלאכה גם בחול־המועד של
&#8220;פעריווי־מאי&#8221;&#8230; ולכבוד יום־טוב שלהם, הם מטילים בחוצות
ה&#8221;סולל&#8220;<a href="#fn:3" id="fnref:3" title="see footnote" class="footnote"><sup>3</sup></a>, כ&#8221;פריצים גמורים&#8220;, לבושים הדר &#8220;מכות
רצח&#8221; כעורכים אמתים, ובשעת מנחה הם לומדים מפי רבותיהם <strong>ומנהיגיהם</strong> &#8220;בארץ
הצבי&#8221; פרק בהלכות &#8220;שבת&#8221;. אמר ה&#8221;בחור־הזעצצער&quot; <a href="#fn:4" id="fnref:4" title="see footnote" class="footnote"><sup>4</sup></a> :
על שלשה דברים העולם עומד, על התורה של לנין וטרוצקי, על העבודה ביד ולא
במכונות<a href="#fn:5" id="fnref:5" title="see footnote" class="footnote"><sup>5</sup></a> ועל גמילות־חסדים של קפת השביתה&#8230; ומיד אחר סעודה הם מברכים על המזון ועל הקלקלה<a href="#fn:6" id="fnref:6" title="see footnote" class="footnote"><sup>6</sup></a> בלא &#8220;מזומן&#8221; כמובן, ואומרים כלם בכונה גדולה: הרחמן, הוא ינחילנו
יום שכלו &#8220;שבת&#8221;!&#8230;</p>

<p>והעורכים שלנו עושים שבתם חול, כדי שלא יצטרכו לבריות
הללו, דהיינו כיצד? – פושטים את צוארונם ועניבתם וכל כלי־הבוגניות שלהם
ולובשים כלם איצטלא־דמרבנן מפשילים במחילה את השרוולים עד למרפק, ועוסקים
ב&#8220;עבודה עצמית&#8221;.. ועורכנו הראשי עומד בכבודו ובעצמו ומתנועע על
תיבת־האותיות כנחמיה בשעתו: בידו האחת עושה במלאכת הכתיבה ואחת מחזקת בצבת
לסדור האותיות, לקיים מה שנאמר: קריינא דאיגרתא איהו ליהוי <strong>סדרנקא</strong>!
המגיה מזיע אלמליח משגיח והכל אתי – ספיר&#8230;<a href="#fn:7" id="fnref:7" title="see footnote" class="footnote"><sup>7</sup></a>. איך אמרה מדם קווליני ב&#8220;רומן&#8221;? – &#8220;זה היה <strong>נורא</strong> מענין!&#8221;&#8230;</p>

<p>וגם אני זכיתי הפעם להיות &#8220;הבחור־הזעצצער&#8221; וסדרתי בעצמי
ב&#8220;ה את שעורי זה במכונה – מעשי ידי להתפאר! תמיד הייתי מסתכל מבעד־למסוה
[בעבודת]<a href="#fn:8" id="fnref:8" title="see footnote" class="footnote"><sup>8</sup></a> המסדרים מאחורי גבם ו&#8230; [?] קצת
את המלאכה, וביחוד את השבושים&#8230; איני יודע עדיין להבחין היטב בין &#8220;פא&#8221;
ל&#8221;בית&#8220;, בין &#8220;נון&#8221; ל&#8221;גימל&quot; ואפילו בין אלפין לעיינין&#8230; מספרים כי החכם
הרמ&#8220;פ ז&#8221;ל כתב פעם לאודיסא בשעת מלחמתו הידועה בירושלם כי פלוני מתחמם
<strong>לעורה</strong> של הרבנית וכשהעירו לו על הא' שנתחלפה בע&quot; אמר: בדיעבד, ישאר
כך&#8230; וישנו אותיות הבאות לפעמים &#8220;שלא כדרכו&#8221;, האמינו לי רבותי, כי ראיתי
בעיני במחזור של ראש־השנה נדפס באותיות גדולות של קידוש־לבנה &#8220;הלמך&#8221; במקום
&#8220;המלך&#8221;, ויכול אני לערוב לכם כי לא נתקע חלילה בגרונו של החזן&#8230;.</p>

<p>וגם אצלי קרה היום מקרה לא טהור: במקום שלום יצא &#8220;חלום&#8221; – ובמקום מסדרים – &#8220;מסרבים&#8221;&#8230; וה' ירחם!</p>

<p>אין אני בקי כ&#8220;כ בכל הסכסוכים שבין פועלי &#8220;הסולל&#8221; ואולם
לאחר שקראתי את &#8220;הגלוי דעת&#8221; שלהם ב&#8221;הא[רץ&quot;] ושמעתי קצת מאחורי הפרגוד
[&#8230;] נא הדבר לסוד בינינו פה שמתלחשים ביניהם העורכים בלשכה־דחשאין,
נדמה לי כי כל הענין הזה הוא בבחינת מלחמת העגלונים ברכבת&#8230;</p>

<p>מספרים כי בשעת בנין הרכבת החג&#8217;זית בחיפה, קמו בעלי־העגלות
ועשו ביניהם קנוניא לעכב את מסלת־הברזל, וגם שלחו תלגרמי מחאה לבירות
ולקושטא על קפוח־פרנסה וכיוצא בזה. ובכ&quot;ז פסי־ברזל נמתחו, רכבי־ברזל הובלו,
בית־נתיבות חדש נצנץ בעגלא ובזמן קריב ונתלה גם פעמון גדול. ועל גבי הכתל
נקבעה עד היום הזה טבלא גדולה: <strong>תחנת חיפה</strong>, ודבר אל העצים ואל האבנים!
יש אומרים כי אחדים מהבריונים שלהם נסו להסתתר מאחורי הרכבת בשעת המסע כדי
לעכב את העגלות, אבל הקטר צפצף להם וברח&#8230; ודורשי־רשומות מצאו כי מאז ועד
עתה נתרבה מספר העגלונים הודות לרכבת&#8230;</p>

<p>כשיצאתי בשבוע זה מאספת המועדון של העתונאים, נגש אלי עורך
צעיר השולח [ידי]עות מ&#8220;זמן&#8221; ל&#8220;זמן&#8221; בלונדון, וספר לי כי בקראו בעתון
&#8220;הארץ&#8221; את הידיעה כי דאר־היום &#8220;חדל&#8221; מהופיע מראשון למאי, מהר והודיע זאת
במברק, כי מי זה לא יאמין לעתון &#8220;הגון&#8221; כזה, ו&#8220;חברך מית – תאמין!&#8221; ועד שלא
הספיק לגמר את התלגרם <strong>הופיע</strong> לפניו הגליון מיום שני למאי&#8230;</p>

<p>באותה שעה נזכרתי מעשה בזקן ר' מנדלי שבא פעם לבקר את
מערכת ה&#8220;זמן&#8221; ומצא שם את הסופר הישיש <strong>יהושע מזח</strong> שהיה נוהג
במילי־דבדיחותא למרות זקנתו המופלגה. לאחר שנכנסו שני הסופרים בשיחה אמר לו
ר' מנדלי: מקנא אני בך אך בדבר אחד, אם תמות חלילה, ויבואו להספידך בעתון
עברי כמו למשל ה&#8220;זמן&#8221; – מיד ימצא המספיד &#8220;ראש&#8221; להספדו ודוקא מהתנ&#8220;ך, מדברי
הנביא ישעיה: אוי! רבותי. <strong>אין מזח עוד</strong>!&#8221;&#8230;</p>

<p>מזח לא חשב הרבה וענה לו:</p>

<p>– אל לך לקנא בי. <strong>ר' שלום</strong> יעקב (זה היה שמו של מנדלי
מו&quot;ס); כי בזה טוב חלקך מחלקי בעולם הבא. הן בשבילך יש פסוק – מעולם
הפסוקים: <strong>שלום שלום ואין שלום!&quot;&#8230;</strong></p>

<p>ומחמת שהיום ערב־שבת הקצר אצלנו, המלאכה מרובה ובעל־הבית
דוחק, וידי ופני מלוכלכות בדיו ועופרת שחורה וחושש אני שמא לא תכירני עוד
אשתי חלילה הנני מקצר הפעם, ואי&#8220;ה לאחר &#8220;יום־טוב&#8221; ובע&#8221;ש הבעל&quot;ט לכשיסדרו
המסדרים את סכסוכיהם בכי־טוב אוסיף כהנה וכהנה – ודוקא במכונה&#8230;</p>

<p>עז מות.</p>

<blockquote>
<br />
</blockquote>

<div class="footnotes">
<hr />
<ol>

<li id="fn:1">
<p>הרקע לטור הוא שביתת עובדי הדפוס בבית הדפוס של דואר  היום, דפוס הסולל. הערת פרויקט בן־יהודה. <a href="#fnref:1" title="return to body" class="reversefootnote">&#160;&#8617;</a></p>
</li>

<li id="fn:2">
<p>אפשר שהכוונה לרחל ינאית בן־צבי, שהיתה ממקימות
מפלגת העבודה וממנהיגי איגוד עובדי הדפוס. הערת פרויקט
בן־יהודה. <a href="#fnref:2" title="return to body" class="reversefootnote">&#160;&#8617;</a></p>
</li>

<li id="fn:3">
<p>סולל הוא החברה המו&quot;לית שהוציאה לאור בין השאר את
&#8216;דואר היום&#8217;. על שמה נקרא אז הרחוב שבו שכן העיתון רח&#8216; &#8217;סולל'. הערת
פרויקט בן־יהודה. <a href="#fnref:3" title="return to body" class="reversefootnote">&#160;&#8617;</a></p>
</li>

<li id="fn:4">
<p>סדר הדפוס. הערת פרויקט בן־יהודה. <a href="#fnref:4" title="return to body" class="reversefootnote">&#160;&#8617;</a></p>
</li>

<li id="fn:5">
<p>שביתה קודמת פרצה בבית הדפוס בשנת 1920, בעידוד רחל
ינאית בן־צבי, כשעורך העיתון, איתמר בן אב&quot;י, הכניס לשימוש מכונות סדר.
הערת פרויקט בן־יהודה. <a href="#fnref:5" title="return to body" class="reversefootnote">&#160;&#8617;</a></p>
</li>

<li id="fn:6">
<p>כלכלה קרי <a href="#fnref:6" title="return to body" class="reversefootnote">&#160;&#8617;</a></p>
</li>

<li id="fn:7">
<p>שפיר קרי – טעות העורך, כלומר  הזר־הזעצצער&quot;&#8230; <a href="#fnref:7" title="return to body" class="reversefootnote">&#160;&#8617;</a></p>
</li>

<li id="fn:8">
<p>המקור מטושטש. הערת פרויקט בן־יהודה. <a href="#fnref:8" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/26432">https://benyehuda.org/read/26432</a></div></body></html>