<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>מגילת שמיטה</title>
	<meta name="author" content="קדיש יהודה סילמן"/>
</head>
<body>

<p>תמונה 1</p>

<p>נמצאה בגנזי החורבה.</p>

<p>נדפסה פעם ראשונה בשושן ועתה
יצאה לאור במהדורא תנינא ומתוקנת לקראה כדין וכמצוה בכל שנה של שמטה</p>

<p>ועם שני פרושים בעזרת החונן לאדם דעת ממני הק' קַל מִסֻּבִּין.</p>

<blockquote>
<br />
</blockquote>

<h2 id="א">א</h2>

<blockquote>
<p>וַיְהִי בִּימֵי<a href="#fn:1" id="fnref:1" title="see footnote" class="footnote"><sup>1</sup></a> ר' דָוְצִי
הוּא ר' דָוְצִי הַמּוֹלֵךְ עַל חוּרְבָה וּמְזוּזָה שִׁבְעָה וְעֶשְׂרִים
וּמֵאָה וְיוֹתֵר חֲסִידִים: בַּיָּמִים הָהֵם כְּשֶׁבֶת הָרַב ר' דָוְצִי
עַל כִּסֵּא רַבָּנוּתוֹ אֲשֶׁר בִּירוּשָׁלַיִם הַבִּירָה: בִּשְׁנַת
עֶשֶׂר לְמָלְכוֹ עָשָׂה מִדְחֶה לְכָל הַיִּשׁוּב הֶחָדָשׁ חֵיל
הַפְּרוּשִׁים וְהַחֲסִידִים הַפַּרְתְּמִים וְשָׂרֵי הַמְּדָנִים
לְפָנָיו: בְּהַרְאוֹתוֹ אֶת עשֶׁר כְּבוֹד תּוֹרָתוֹ וְאֶת יְקָר
תִּפְאֶרֶת חוּמְרָתוֹ יָמִים רַבִּים אִסּוּרִים בְּכָל יוֹם: וּבִמְלֹאת
הָאִסּוּרִים הָאֵלֶה עָשָׂה ר' דָוְצִי לְכָל הָעָם הַנִּמְצְאִים
בִּירוּשָׁלַיִם הַבִּירָה אִסּוּר שְׁמִיטָה לְשֶׁבַע שָׁנִים<a href="#fn:2" id="fnref:2" title="see footnote" class="footnote"><sup>2</sup></a>
בְּחוּר הַחוּרְבָה שֶׁל יְהוּדָה הֶחָסִיד: חוּר
יַרְמוּלְקָה וּתְכֵלֶת אָחוּז בְּחַבְלֵי־בוֹץ וְקַיְמָא־לָן עַל גְלִילֵי
כֶסֶף וְעַמּוּדֵי שַׁס שִׁטּוֹת הָרִיא וְהָרִיד<a href="#fn:3" id="fnref:3" title="see footnote" class="footnote"><sup>3</sup></a> עַל רִצְפַּת בַּטְלָנוּת וְדוּק וְסֹחָרֶת: וְהַקְשׁוֹת
מִכְּלִי יָקָר<a href="#fn:4" id="fnref:4" title="see footnote" class="footnote"><sup>4</sup></a> וְכֵלִים מִכֵּלִים שׁוֹנִים
וּפִלְפּוּל יֵשׁ לָרָב כְּיַד הַמֶּלֶךְ: וַיֵּצֵא הָאִסּוּר הַשְּׁתִיָה
לֹא כַדָּת אֲנִי אוֹנֵס כֵּן יִסַּד ר' דָוְצִי עִם כָּל רַבָּנֵי בֵּיתוֹ
שֶׁלֹא לַעֲשׂוֹת כִּרְצוֹן אִישׁ וָאִישׁ: ס וַיְמָאֵן הָרַב
קוּק<a href="#fn:5" id="fnref:5" title="see footnote" class="footnote"><sup>5</sup></a> לְמַלֵּא תּוֹרַת ר' דָוְצִי אֲשֶׁר בְּיַד הַסָּרִיסִים<a href="#fn:6" id="fnref:6" title="see footnote" class="footnote"><sup>6</sup></a> וַיְחַבֵּר וַיְפָרֵשׁ
הֵיתָר לַשְׁמִיטָה וְתוֹרָתוֹ בָּעֲרָה בוֹ: וַיֹּאמֶר ר' דָוְצִי
לַבַּטְלָנִים לֹא־יֹדְעֵי הָעִתִּים כִּי כֵן דְבַר ר' דָוְצִי לִפְנֵי
כָּל יוֹדְעֵי דָת וָדִין: וְהַקָּרֹב אֵלָיו כַּרְסָנִי<a href="#fn:7" id="fnref:7" title="see footnote" class="footnote"><sup>7</sup></a> שׁוֹטֵר אַדְמוֹנִי בַקְשִׁישׁ מֶרֶץ חַרְסִינָה מְהוּמָן
שִׁבְעַת שָׂרֵי פְרוּשִׁים וַחֲסִידִים רוֹאֵי פְּנֵי ר' דָוְצִי
הַיּוֹשְׁבִים רִאשׁוֹנָה בַּמַּלְכוּת<a href="#fn:8" id="fnref:8" title="see footnote" class="footnote"><sup>8</sup></a>: כְּדָת
מַה לַעֲשׂוֹת בָּרַב קוּק עַל אֲשֶׁר לֹא עָשָׂה כְּמַאֲמַר הָרַב ר'
דָוְצִי בְּיַד הַסָּרִיסִים: ס וַיֹאמֶר מְהוּמָן לִפְנֵי ר' דָוְצִי
וְהַדַּיָנִים לֹא עַל ר' דָוְצִי לְבַדּוֹ עָוָה הָרַב קוּק כִּי
עַל־כָּל־הָאֲסֵפוֹת וְעַל־כָּל הָעִתּוֹנִים אֶת עַצְמוֹ יַחַז לְרֹאשׁ:
וְהַיּוֹם הַזֶּה תֹּאמַרְנָה קְהִלוֹת הַפְּרוּשִׁים וְהַחֲסִידִים
לְהַבְזוֹת בַּעֲלֵי הַתּוֹרָה בְּאָמְרָן הָרַב קוּק נָאוֹר<a href="#fn:9" id="fnref:9" title="see footnote" class="footnote"><sup>9</sup></a>
וּמְדַבֵּר דְבָרִים שֶׁל טַעַם וּכְדַי בִּזָּיוֹן
וָקָצֶף: אִם־עַל־רַ' דָוְצִי טוֹב יֵצֵא דְבַר־הַגְּזֵרָה מִלְפָנָיו
בְּכָל תֹּקֶף וְיִכָּתֵב בְּחוֹתַם הַפְּרוּשִׁים וְהַחֲסִידִים בִּטּוּל
הַהֵיתָר שֶׁל קוּק וְכָל הָאֲנָשִׁים יִתְּנוּ יְקָר לְבַעֲלֵי הַתּוֹרָה
לְמִגָּדוֹל וְעַד קָטָן<a href="#fn:10" id="fnref:10" title="see footnote" class="footnote"><sup>10</sup></a>: וַיִּיטַב הַדָּבָר
בְּעֵינֵי רַ' דָוְצִי וְהַדַּיָּנִים וַיַּעַשׂ רַ' דָוְצִי כִּדְבַר
מְהוּמָן: וַיִּשָּׁלְחוּ סְפָרִים אֶל־כָּל־חֲנוּיוֹת יְרוּשָׁלַיִם אֶל
חֲנוּת וַחֲנוּת כִּכְתָבָהּ וְאֶל מוֹזֵג וּמוֹזֵג
כִּלְשׁוֹנוֹ<a href="#fn:11" id="fnref:11" title="see footnote" class="footnote"><sup>11</sup></a> לִהְיוֹת כָּל אִישׁ סוֹרֵר בְּבֵיתוֹ וּמִתְנַגֵּד לְעִנְיָנֵי עַמּוֹ: ס</p>
</blockquote>

<blockquote>
<br />
</blockquote>

<h2 id="ב">ב</h2>

<blockquote>
<p>בְּעֵת הַדְּבָרִים הָאֵלֶה גִדַּל הָרַב רַ' דָוְצִי אֶת־יַדְלֶר בֶּן־הַמְּדָנִים הַדֵּימַגּוֹגִי<a href="#fn:12" id="fnref:12" title="see footnote" class="footnote"><sup>12</sup></a> וַיְנַשְּׂאֵהוּ וַיָּשֶׂם אֶת כִּסְאוֹ אֵצֶל הַבַּדַּצְ אֲשֶׁר
אִתּוֹ: וַיִּבֶז בְּעֵינָיו לִשְׁלֹחַ יָד בַּשְׁתִיָּה לְבַדָּהּ
וַיְבַקֵּשׁ יַדְלֶר לְהַשְׁמִיד אֶת כָּל יִשּׁוּב הַיְּהוּדִים
וַעֲתִידָם<a href="#fn:13" id="fnref:13" title="see footnote" class="footnote"><sup>13</sup></a> אֶת הַסַּבּוֹן וְהַבֻּלְבּוּס<a href="#fn:14" id="fnref:14" title="see footnote" class="footnote"><sup>14</sup></a> וְאֶת הָעוֹלְשִׁין
וְהַמַּמְתַּקִּים: וַיֹאמֶר יַדְלֶר לָרַב רַ' דָוְצִי יֶשְׁנוֹ עַם־אֶחָד
מְפֻזָּר וּמְפֹרָד<a href="#fn:15" id="fnref:15" title="see footnote" class="footnote"><sup>15</sup></a> בֵּין הַמּוֹשָׁבוֹת
וְדָתֵיהֶם לְקוּחוֹת אֵצֶל קוּק וְאֶת דָּתֵי רַ' דָוְצִי אֵינָם עוֹשִׂים
וּלְרַ' דָוְצִי אֵין שׁוֶֹה לְהַנִּיחָם: אִם עַל רַ' דָוְצִי טוֹב
יִכָּתֵב לְאַבְּדָם וַעֲשֶׂרֶת אֲלָפִים פְרַנְקִים־כֶּסֶף נִשְׁקֹל
מִידֵי הָרִידְבָז<a href="#fn:16" id="fnref:16" title="see footnote" class="footnote"><sup>16</sup></a> לְהָבִיא אֶל גִנְזֵי הַחֲלוּקָה<a href="#fn:17" id="fnref:17" title="see footnote" class="footnote"><sup>17</sup></a>: וַיֹּאמֶר רַ' דָוְצִי לְיַדְלֶר
הַכֶּסֶף נָתוּן לָנוּ וְהַיִּשּׁוּב לַעֲשׂוֹת בּוֹ כַּטּוֹב בְּעֵינֶיךָ:
ס וּבַלַּיְלָה הַהוּא נָדְדָה שְׁנַת רַ' חַיִּים־בֶּרְלִין וַיֹּאמֶר
לְהָבִיא אֶת הַחֻמָשׁ שֶׁל אַבָּא וַיְהִי נִקְרָא לִפְנֵי בֶרְלִין:
וַיִּמָצֵא כָתוּב כִּי אֵין הֵיתָר לָעֲנָבִים שֶׁל הַיְהוּדִים אֲבָל
יֵשׁ הֵיתָר לִבְנֵי בִיסְמַרְק וּשְׁטֶקֶר<a href="#fn:18" id="fnref:18" title="see footnote" class="footnote"><sup>18</sup></a> הַמְבַקְּשִׁים לִשְׁלֹחַ יַד בְּקִיּוּם הַיְהוּדִים: וַיֹּאמֶר
בֶּרְלִין מִי בַחוּרְבָה וְיַדְלֶר בָּא לְבֶרְלִין לְבַקֵּשׁ גַם
מִמֶּנּוּ לִתְלוֹת אֶת הַיִּשּׁוּב עַל הַקּוֹץ אַשֶׁר הֵכִינוּ
בְּפִלְפּוּל: וַיֹּאמֶר בֶּרְלִין לְיַדְלֶר מַהֵר קַח אֶת הַלְבוּשׁ
וְאֶת הַסְּמַג<a href="#fn:19" id="fnref:19" title="see footnote" class="footnote"><sup>19</sup></a> כַּאֲשֶׁר דִבַּרְתָּ וַעֲשֵׂה
כֵן לַיִּשּוּב הַיְהוּדִי אַל תַּפֵּל דָּבָר מִכֹּל אֲשֶׁר דִבַּרְתָּ:
וַיִּקָּרְאוּ סוֹפְרֵי רַ' דָוְצִי בְחֹדֶשׁ תַּמוּז בְּשִׁבְעָה יָמִים
בּוֹ וַיִּכָּתֵב כְּכָל־אֲשֶׁר־צִוָּה יַדְלֶר אֶל בֶּן שָׁמֶן וְאֶל
רִאשׁוֹן וְאֶל גְדֵרָה וּרְחוֹבוֹת מוֹשָׁבָה וּמוֹשָׁבָה כִּכְתָבָהּ
אִישׁ וְאִישׁ כִּלְשׁוֹנוֹ לְהַזִּיק לְכָל הַיְהוּדִים שֶׁל הַיִּשּׁוּב
הֶחָדָשׁ וּשְׁלָלָם לָבוֹז: פַּתְשֶׁגֶן הַכְּתָב לְהִנָּתֵן דָּת בְּכָל
מוֹשָׁבָה וְמוֹשָׁבָה לִהְיוֹת עַתּוּדִים הַיּוֹם
הַזֶּה<a href="#fn:20" id="fnref:20" title="see footnote" class="footnote"><sup>20</sup></a>: ס וּמֹרִיָּה<a href="#fn:21" id="fnref:21" title="see footnote" class="footnote"><sup>21</sup></a> יָצְאָה מִלִּפְנֵי הַבַּדַּצְ בִּלְבוּשׁ אוֹרְגַן פְּסֹלֶת
וָבוּר וְתַכְרִיךְ בּוֹץ וְזֻהֲמָן<a href="#fn:22" id="fnref:22" title="see footnote" class="footnote"><sup>22</sup></a> וּמַאֲמָרֶיהָ מְלֵאִים אֶרֶס לְיִּשּׁוּב הַיְּהוּדִים:
וְהָרָצִים עִם הַפֵּאוֹת יָצְאוּ דְחוּפִים בִּדְבַר רַ' דָוְצִי וְהַדָּת
נִתְּנָה בִּירוּשָׁלַיִם הַבִּירָה וְרַ' דָוְצִי וְיַדְלֶר אָסְרוּ
לֶאֱכֹל וְלִשְׁתּוֹת וְהַמּוֹזְגִים הִתְקַשְּׁרוּ עִם הַגֶּרְמַנִּים
וְהָעִיר יְרוּשָׁלַיִם נָבוֹכָה: ס</p>
</blockquote>

<blockquote>
<br />
</blockquote>

<h2 id="ג">ג</h2>

<blockquote>
<p>וְרִאשׁוֹן יָדְעָה אֶת־כָּל־אֲשֶׁר נַעֲשָׂה וַתִּקְרַע רִאשׁוֹן אֶת בִּגְדֵי הַמֶּשִׁי<a href="#fn:23" id="fnref:23" title="see footnote" class="footnote"><sup>23</sup></a> וַתַּשְׁחֵר
פָּנֶיהָ כָּאֵפֶר וַתִּשְׁלַח מַלְאָכִים לִירוּשָׁלַיִם וַיִּזְעֲקוּ
זְעָקָה גְדוֹלָה וּמָרָה: וַיָבֹאוּ עַד לִפְנֵי שַׁעַר הַחוּרְבָה לָבוֹא
אֶל הַבַּדַּצְ לְהִתְחַנֵּן<a href="#fn:24" id="fnref:24" title="see footnote" class="footnote"><sup>24</sup></a> לוֹ וּלְבַקֵּשׁ מִלְפָנָיו עַל עַמָּם<a href="#fn:25" id="fnref:25" title="see footnote" class="footnote"><sup>25</sup></a>: וַיֹאמְרוּ לָהֶם כָּל
שַׁמָּשֵׁי הַבַּדַּצְ וְעַם יְרוּשָׁלַיִם יוֹדְעִים אֲשֶׁר כָּל־אִישׁ
וְאִשָּׁה אֲשֶׁר יָבוֹא אֶל הַבַּדַּצְ אֶל הֶחָצֵר הַפְּנִימִית אַחַת
דָּתוֹ לְהָמִית זְמַנּוֹ לְבַד מֵאֲשֶׁר יוֹשִׁיט שַׁרְבִיט הַזָּהָב
וְחָיָה: וַיֹאמְרוּ הַמַּלְאָכִים אַל תְּדַמּוּ בְנַפְשְׁכֶם לִמְלֹךְ
בְּאִסּוּרֵיכֶם עַל־כָּל עִסְקֵי הַיְּהוּדִים לִפְנֵי שִׁשָּׁה חֳדָשִׁים
עַל שֶׁמֶן שֻׁמְשֻׁם וְאַחֲרֵי שִׁשָּׁה חֳדָשִׁים עַל סַבּוֹן
קוּדְרַנְסְקִי<a href="#fn:26" id="fnref:26" title="see footnote" class="footnote"><sup>26</sup></a> וְתַמְרוּקֵי הַנָּשִׁים:
וּבְהַגִּיעַ תּוֹר עֲנָבִים וַעֲנָבִים לָבוֹא לִירוּשָׁלַיִם אַל־נָא
יַפְקִיד הַבַּדַּצְ פְּקִידִים בְּכָל רְחוֹבוֹת רַבָּנוּתוֹ לִבְלִי
קַחַת עִנְבֵי הַיְּהוּדִים וְסַבּוֹנָם וְתַמְרוּקֵיהֶם: כִּי אִם־הַחֲרֵם
תַּחֲרִימוּ בָּעֵת הַזֹּאת רֶוַח וְהַצָּלָה יַעֲמֹד לַיְּהוּדִים
מִמָּקוֹם אַחֵר<a href="#fn:27" id="fnref:27" title="see footnote" class="footnote"><sup>27</sup></a> וְעֶרְכֵי תוֹרַתְכֶם
יֹאבֵדוּ וּמִי יוֹדֵעַ אִם לְעֵת כָּזֹאת לֹא יַגִּיעַ הַדָּבָר
לַמַּלְכוּת<a href="#fn:28" id="fnref:28" title="see footnote" class="footnote"><sup>28</sup></a>: כִּי אֵיכָכָה נוּכַל וְרָאִינוּ
בָּרָעָה אֲשֶׁר־יִמְצָא אֶת עַמֵּנּוּ וְאֵיכָכָה נוּכַל וְרָאִינוּ
בְּאָבְדַּן מוֹלַדְתֵּנוּ: וַיִּשְׁמְעוּ כָּתְלֵי הֶחָצֵר וְלֹא עָנוּ
דָבָר וְיַדְלֶר נִדְחַף אֶל הַבַּדַּצְ בְּיַרְמֻלְקָתוֹ חֲפוּי רֹאשׁ:
ס</p>
</blockquote>

<blockquote>
<p>אִישׁ יְהוּדִי הָיָה בְיָפוֹ שֶׁל קוּק וּשְׁמוֹ מָרְדְּכַי בֶּן הִלֵּל בֶּן לֵוִי<a href="#fn:29" id="fnref:29" title="see footnote" class="footnote"><sup>29</sup></a> בֶּן
יַעֲקֹב אִישׁ בּוּרְגָנִי: אֲשֶׁר הָגְלָה מֵהוֹמֶל עִם הַגּוֹלָה אֲשֶׁר
הָגְלְתָה בִּימֵי נִיקוֹלַי הַצָּר: וַיְהִי אֹמֵן אֶת רִאשׁוֹן־לְצִיוֹן
כִּי כֵן מְיוּחָס גַם הוּא וְגַם יֶשׁ לוֹ שָׁם פַּרְדֵּס: וַיֹאמֶר
מָרְדְּכַי לְוַעַד רִאשׁוֹן: לֵךְ כְּנוֹס אֶת כָּל הַיְּהוּדִים
הַנִּמְצְאִים בַּמּוֹשָׁבוֹת וְאֶת סוֹפְרֵי עִתּוֹנֵי
יְרוּשָׁלַיִם<a href="#fn:30" id="fnref:30" title="see footnote" class="footnote"><sup>30</sup></a> וְאֶת פְּרוֹפֵיסוֹר שַׁץ וְאֶת
רְפָאֵלִי וְגַם אֶת בַּרְזִלַּי יְדִידֵנוּ: וְאַל תֹּאכְלוּ וְאַל
תִּשְׁתוּ שָׁלשׁ שָׁעוֹת לַיְלָה וָיוֹם וְגַם אֲנִי וּבְנֵי מֵעַי אָצוּם
כֵּן: לְהִקָּהֵל<a href="#fn:31" id="fnref:31" title="see footnote" class="footnote"><sup>31</sup></a> וְלַעֲמֹד עַל נַפְשֵׁנוּ
וְעַל הָעֲנָבִים וְעַל הַשְׁקֵדִים וּלְהַשְׁמִיד וּלְאַבֵּד אֶת כָּל
חֵיל הַחֲלוּקָה הַצָרִים אוֹתָנוּ וְנָשִׂים שְׁלָלָם לָבוֹז: וְנָתן
הַלְבוּשׁ<a href="#fn:32" id="fnref:32" title="see footnote" class="footnote"><sup>32</sup></a> וְהַזְכוּת לָרַב קוּק הַמֵּקֵל
וְהִרְכִּיבוּהוּ עַל גַבֵּנוּ וְקָרְאוּ לְפָנָיו כָּכָה יֵעָשֶׂה לָאִישׁ
אֲשֶׁר אֲנַחְנוּ חֲפֵצִים בִּיקָרוֹ: הַדָּבָר יָצָא מִפִּי מָרְדְכָי
וַיִּיטַב הַדָּבָר לִפְנֵי הַוַּעַד וַיַּעַשׂ הָעֵצָה:</p>
</blockquote>

<blockquote>
<br />
</blockquote>

<h2 id="ד">ד</h2>

<blockquote>
<p>וַיִּקָּהֲלוּ הַיְּהוּדִים בְּרִאשׁוֹן־לְצִיּוֹן בְּבֵית
הָעָם בְּחֹדֶשׁ תַּמוּז בְּשִׁבְעָה עָשָׂר יוֹם בּוֹ: לְהַשְׁמִיד
וּלְאַבֵּד<a href="#fn:33" id="fnref:33" title="see footnote" class="footnote"><sup>33</sup></a> אֶת הַחֲלוּקָה עַל יְדֵי
וִכּוּחִים וְהַחֲלָטוֹת וּפִטְפּוּטֵי דְבָרִים עַל עִבְרִית וְזַרְגּוֹן:
וַיֹאמְרוּ הַמַּלְאָכִים כִּי יַדְלֶר בֶּן הַמְּדָנִים הַדֵּימַגּוֹגִי
צוֹרֵר יִשּׁוּב הַיְהוּדִים וְהַבַּדַּצְ וְהָרִידְבָז חוֹשְׁבִים
לְאַבְּדָם בַּפִּלְפּוּל הוּא הַגּוֹרָל לְלוֹמְדֵי תּוֹרָה
לְהֻמָּם<a href="#fn:34" id="fnref:34" title="see footnote" class="footnote"><sup>34</sup></a> וּלְאַבְּדָם: וּבַרְזִלַּי
וּגְלוּסְקִין וְשַׁץ וְשֵׁנְקִין וְאַהֲרֹנוֹבִיץ דִּבְּרוּ דִּבְרֵי אֵשׁ
וֶאֱמֶת מָה רָאוּ עַל כָּכָה וּמָה הִגִּיעַ אֲלֵיהֶם: וַיָּרֶם
זַרְגוֹנִי אֶת קוֹלוֹ וַתִּתְחַלְחַל הָאִכָּרָה<a href="#fn:35" id="fnref:35" title="see footnote" class="footnote"><sup>35</sup></a> מְאֹד וַתִּשְׁלַח לְהָבִיא בְּגָדִים וּמַחֲלָצוֹת לְהַלְבִּישׁ
לִפְנֵי הָאוֹר<a href="#fn:36" id="fnref:36" title="see footnote" class="footnote"><sup>36</sup></a> אֶת רַעֲיוֹנוֹתֶיהָ: וַיֹּאמֶר אַחַד הַסָּרִיסִים<a href="#fn:37" id="fnref:37" title="see footnote" class="footnote"><sup>37</sup></a> בַּכַּרְמֶל
גַּם הִנֵּה עֵץ הַגֶּפֶן אֲשֶׁר אָמַר יַדְלֶר לִתְלוֹת אוֹתָנוּ עָלָיו
קָבוּר מִבְּלִי זֶה חֲמִשִּׁים אַמָּה: וַיֹאמֶר אַבְשָׁלוֹם
פַיְנְבֶּרְגְ<a href="#fn:38" id="fnref:38" title="see footnote" class="footnote"><sup>38</sup></a> הִנֵּה עֵץ הַשְׁקֵדִים שֶׁל
יַדְלֶר עוֹמֵד בְּפֶתַח תִּקְוָה תְּלוּהוּ עָלָיו: וְלֹא נָתַן הַוַּעַד
לַעֲשׂוֹת כֵּן: וְקִבְּלוּ הַיְּהוּדִים דִבְרֵי הַוַּעֲדָה אֲשֶׁר
בָּחֲרוּ לִכְתֹּב וְאֶת אֲשֶׁר כָּתַב מָרְדְכַי לִפְנֵיהֶם
וּבַבִּזָה<a href="#fn:39" id="fnref:39" title="see footnote" class="footnote"><sup>39</sup></a>־הַחֲלוּקָה לֹא שָׁלְחוּ אֶת יָדָם<a href="#fn:40" id="fnref:40" title="see footnote" class="footnote"><sup>40</sup></a>: קִיְּמוּ וְקִבְּלוּ הַיְּהוּדִים
עֲלֵיהֶם וְעַל זַרְעָם וְעַל כָּל הַנִּלְוִים אֲלֵיהֶם וְלֹא יַעֲבֹר
לִהְיוֹת עוֹשִׂים אֶת הַבַּדַּצְ בִּירוּשָׁלַיִם מְבֻטָּלִים וְדִבְרֵי
הַחֲרָמוֹת וְזַעֲקָתָם וּבַבִּזָּה הַחֲלוּקָה לֹא שָׁלְחוּ אֶת יָדָם:
וַיַּכּוּ יְהוּדֵי הָאֲסֵפָה וְגִבּוֹרֵי הַפּוֹעֵל הַצָּעִיר אֶת
הָרַבָּנִים אוֹיְבֵיהֶם מַכַּת מַחָאוֹת וַיַעֲשׂוּ בְשׂוֹנְאֵיהֶם
כִּרְצוֹנָם: וּבִירוּשָׁלַיִם הַבִּירָה הִדְבִּיק וַעַד שׁוֹמְרֵי
מִצְוָה<a href="#fn:41" id="fnref:41" title="see footnote" class="footnote"><sup>41</sup></a> חֲמֵשׁ מֵאוֹת מוֹדָעוֹת:</p>
</blockquote>

<p>תמונה 2</p>

<blockquote>
<p>וְאֵת</p>

<p>הָרִדְבָּזָתָא וְאֵת</p>

<p>רַ' דָוְצוֹן וְאֵת</p>

<p>קוֹסוֹבָתָא: וְאֵת</p>

<p>דַּיָּנָתָא וְאֵת</p>

<p>בְּרוֹדַרְיָא וְאֵת</p>

<p>פְרַנְקָתָא: וְאֵת</p>

<p>וַלְנַשְׁתָּא וְאֵת</p>

<p>יֶלִינַי<a href="#fn:42" id="fnref:42" title="see footnote" class="footnote"><sup>42</sup></a> וְאֵת</p>

<p>פְּרוּשַׁי וְאֵת</p>

<p>וַיְּדְלְרָתָא<a href="#fn:43" id="fnref:43" title="see footnote" class="footnote"><sup>43</sup></a>: עֲשֶׂרֶת
בְּנֵי הַבַּדַּצְ וּשְׁלִיחֵיהֶם צוֹרְרֵי יִשּׁוּב הַיְהוּדִים הָרְגוּ<a href="#fn:44" id="fnref:44" title="see footnote" class="footnote"><sup>44</sup></a> בְּמַחָאָה גְדוֹלָה
וּבַבִּזָּה הַחֲלוּקָה לֹא שָלְחוּ אֶת יָדָם: ס וַתִּכְתֹּב הָאֲסֵפָה
בַּת־בְּנֵי־הַחַיִּל וּמָרְדְּכַי הַיְהוּדִי אֶת כָּל תֹּקֶף לְקַיֵּם
אֶת אִגֶּרֶת הַמַּחָאָה הַזֹּאת הָרִאשׁוֹנִית: לְקַיֵּם אֶת דִינֵי
הַשְׁמִטָּה בִּזְמַנֵּיהֶם כַּאֲשֶׁר קִיַּם עֲלֵיהֶם הָרַב קוּק
וְכַאֲשֶׁר קִיְּמוּ עַל נַפְשָׁם וְעַל זַרְעָם: עַל־כֵּן הַיְהוּדִים
הַפְרַזֵיאוֹלוֹגִים הַיוֹשְׁבִים בְּעָרֵי הַפְרַזּוֹת<a href="#fn:45" id="fnref:45" title="see footnote" class="footnote"><sup>45</sup></a> עוֹשִׂים אֶת יוֹם שִׁבְעָה עָשָׂר לְחֹדֶשׁ תַּמוּז וְיוֹם
שְׁמוֹנָה עָשָׂר בּוֹ לְיָמִים גְדוֹלִים וּמִשְׁלֹחַ כִּבּוּדִים אִישׁ
לְרֵעֵהוּ: וְכָל מַעֲשֵׂי תָקְפָּהּ וּגְבוּרָתָהּ וּפָרָשַׁת גְדוּלַת
הַמַּחָאָה הֲלֹא הֵם כְּתוּבִים עַל־עַמּוּדֵי הָאוֹר וְהַחֵרוּת וְעַל
קִירוֹת יָפוֹ וִירוּשָׁלַיִם: וְהָעִיר יְרוּשָׁלַיִם לֹא
צָהֲלָה<a href="#fn:46" id="fnref:46" title="see footnote" class="footnote"><sup>46</sup></a> וְלֹא שָׂמֵחָה: וְהָרַב קוּק אֲשֶׁר
בְּיָפוֹ כּוֹתֵב סְפָרִים וּמִכְתָּבִים וְהוּא גָדוֹל לַיְהוּדִים
וְרָצוּי לְרֹב אֶחָיו דוֹרֵשׁ טוֹב לְעַמּוֹ וְדֹבֵר שָׁלוֹם לְכָל
זַרְעוֹ<a href="#fn:47" id="fnref:47" title="see footnote" class="footnote"><sup>47</sup></a>:</p>
</blockquote>

<h2 id="ברכותשנוהגיןבצבורלפניקריאתהמגילה">ברכות שנוהגין בצבור לפני קריאת המגילה</h2>

<p>ברוך אתה המקום ירושלים עיר העולם אשר קדשנו במצותיו וצונו על מקרֵה מגילה.</p>

<p>ברוך אתה המקום ירושלים עיר העולם שעשה אפוטרופסים לדתנו בימים ההם בזמן הזה.</p>

<p>ברוך אתה המקום ירושלים עיר העולם שהחינו וקימנו והגיענו למצב הזה.</p>

<blockquote>
<br />
</blockquote>

<div class="footnotes">
<hr />
<ol>

<li id="fn:1">
<p>ויהי בימי בשנת ה' תר&#8220;ע לבריאת העולם ואתתמ&#8221;א לחורבן. <a href="#fnref:1" title="return to body" class="reversefootnote">&#160;&#8617;</a></p>
</li>

<li id="fn:2">
<p>לשבע שנים כמו לשנה השביעית וכמהו יש במקרא. <a href="#fnref:2" title="return to body" class="reversefootnote">&#160;&#8617;</a></p>
</li>

<li id="fn:3">
<p>הרי&#8220;א והרי&#8221;ד ר' יצחק אלחנן ור&quot;י דיסקין. <a href="#fnref:3" title="return to body" class="reversefootnote">&#160;&#8617;</a></p>
</li>

<li id="fn:4">
<p>כלי יקר שם ספר. <a href="#fnref:4" title="return to body" class="reversefootnote">&#160;&#8617;</a></p>
</li>

<li id="fn:5">
<p>קוק מיחידי סגולה שבדור. <a href="#fnref:5" title="return to body" class="reversefootnote">&#160;&#8617;</a></p>
</li>

<li id="fn:6">
<p>הסריסים סריסי התורה והויות העולם. <a href="#fnref:6" title="return to body" class="reversefootnote">&#160;&#8617;</a></p>
</li>

<li id="fn:7">
<p>כרסני וגו' לפי המראה ולפי המדות של כלם. <a href="#fnref:7" title="return to body" class="reversefootnote">&#160;&#8617;</a></p>
</li>

<li id="fn:8">
<p>במלכות מאן מלכי רבנן. <a href="#fnref:8" title="return to body" class="reversefootnote">&#160;&#8617;</a></p>
</li>

<li id="fn:9">
<p>נאור כנוי של גנאי הוא. <a href="#fnref:9" title="return to body" class="reversefootnote">&#160;&#8617;</a></p>
</li>

<li id="fn:10">
<p>ועד קטן מלשון ממני הקטן. <a href="#fnref:10" title="return to body" class="reversefootnote">&#160;&#8617;</a></p>
</li>

<li id="fn:11">
<p>מוזג ומוזג כלשונו הרבה לשונות בירושלים. <a href="#fnref:11" title="return to body" class="reversefootnote">&#160;&#8617;</a></p>
</li>

<li id="fn:12">
<p>הדימגוגי דימגוג בלע&quot;ז. <a href="#fnref:12" title="return to body" class="reversefootnote">&#160;&#8617;</a></p>
</li>

<li id="fn:13">
<p>ועתידם מין בית חרשת. <a href="#fnref:13" title="return to body" class="reversefootnote">&#160;&#8617;</a></p>
</li>

<li id="fn:14">
<p>הסבון והבולבוס וגו' אסורים שהיו. <a href="#fnref:14" title="return to body" class="reversefootnote">&#160;&#8617;</a></p>
</li>

<li id="fn:15">
<p>מפזר ומפרד מ&quot;א אומר עפרא לפומיה האי גברא שאמר  דברים כהויתם. <a href="#fnref:15" title="return to body" class="reversefootnote">&#160;&#8617;</a></p>
</li>

<li id="fn:16">
<p>הרידב&#8220;ז שנורר בלע&#8221;ז והוא מצפת עיה&quot;ק. <a href="#fnref:16" title="return to body" class="reversefootnote">&#160;&#8617;</a></p>
</li>

<li id="fn:17">
<p>החלוקה מין עסק. <a href="#fnref:17" title="return to body" class="reversefootnote">&#160;&#8617;</a></p>
</li>

<li id="fn:18">
<p>ביסמרק ושטקר כמו בגתן ותרש שבמקרא. <a href="#fnref:18" title="return to body" class="reversefootnote">&#160;&#8617;</a></p>
</li>

<li id="fn:19">
<p>הסמג ספר מצוות גדול ידוע. <a href="#fnref:19" title="return to body" class="reversefootnote">&#160;&#8617;</a></p>
</li>

<li id="fn:20">
<p>היום הזה רמז למאה העשרים. <a href="#fnref:20" title="return to body" class="reversefootnote">&#160;&#8617;</a></p>
</li>

<li id="fn:21">
<p>ומריה עתון שחור. <a href="#fnref:21" title="return to body" class="reversefootnote">&#160;&#8617;</a></p>
</li>

<li id="fn:22">
<p>וזהמן ש&quot;ת נגזר מן זוהמא. <a href="#fnref:22" title="return to body" class="reversefootnote">&#160;&#8617;</a></p>
</li>

<li id="fn:23">
<p>בגדי המשי משנים קדמוניות. <a href="#fnref:23" title="return to body" class="reversefootnote">&#160;&#8617;</a></p>
</li>

<li id="fn:24">
<p>להתחנן מלשון תחנונים. <a href="#fnref:24" title="return to body" class="reversefootnote">&#160;&#8617;</a></p>
</li>

<li id="fn:25">
<p>על עמם לא כ&quot;כ על הכלל כמו על הפרט. <a href="#fnref:25" title="return to body" class="reversefootnote">&#160;&#8617;</a></p>
</li>

<li id="fn:26">
<p>סבון קודרנסקי הפה שאסר הוא שהתיר אח&quot;כ. <a href="#fnref:26" title="return to body" class="reversefootnote">&#160;&#8617;</a></p>
</li>

<li id="fn:27">
<p>ממקום אחר רמז להגרה. <a href="#fnref:27" title="return to body" class="reversefootnote">&#160;&#8617;</a></p>
</li>

<li id="fn:28">
<p>למלכות משום דררא דממונא. <a href="#fnref:28" title="return to body" class="reversefootnote">&#160;&#8617;</a></p>
</li>

<li id="fn:29">
<p>בן לוי כלומר כהן הוא. <a href="#fnref:29" title="return to body" class="reversefootnote">&#160;&#8617;</a></p>
</li>

<li id="fn:30">
<p>עתוני ירושלים שם דבר. <a href="#fnref:30" title="return to body" class="reversefootnote">&#160;&#8617;</a></p>
</li>

<li id="fn:31">
<p>להקהל מלשון זיך קהל'ן. <a href="#fnref:31" title="return to body" class="reversefootnote">&#160;&#8617;</a></p>
</li>

<li id="fn:32">
<p>הלבוש של ראש הרבנים. <a href="#fnref:32" title="return to body" class="reversefootnote">&#160;&#8617;</a></p>
</li>

<li id="fn:33">
<p>להשמיד ולאבד וגו' בדין לחזר ע&quot;ז בשעת קריאה שתי  פעמים. <a href="#fnref:33" title="return to body" class="reversefootnote">&#160;&#8617;</a></p>
</li>

<li id="fn:34">
<p>להמם מוסב גם על לומדי התורה. <a href="#fnref:34" title="return to body" class="reversefootnote">&#160;&#8617;</a></p>
</li>

<li id="fn:35">
<p>האכרה והיא סופרת. <a href="#fnref:35" title="return to body" class="reversefootnote">&#160;&#8617;</a></p>
</li>

<li id="fn:36">
<p>האור שם עתון ידוע. <a href="#fnref:36" title="return to body" class="reversefootnote">&#160;&#8617;</a></p>
</li>

<li id="fn:37">
<p>אחד הסריסים אחד השרים. <a href="#fnref:37" title="return to body" class="reversefootnote">&#160;&#8617;</a></p>
</li>

<li id="fn:38">
<p>אבשלום פינברג צעיר בצעירותיה ידעי. <a href="#fnref:38" title="return to body" class="reversefootnote">&#160;&#8617;</a></p>
</li>

<li id="fn:39">
<p>ובבזה נ&quot;א ובבזויה. <a href="#fnref:39" title="return to body" class="reversefootnote">&#160;&#8617;</a></p>
</li>

<li id="fn:40">
<p>לא שלחו את ידם מחמת חסר רצון אמתי. <a href="#fnref:40" title="return to body" class="reversefootnote">&#160;&#8617;</a></p>
</li>

<li id="fn:41">
<p>שומרי מצוה לא כלם בעלי פאות. <a href="#fnref:41" title="return to body" class="reversefootnote">&#160;&#8617;</a></p>
</li>

<li id="fn:42">
<p>יליני מין עורך שחרחר. <a href="#fnref:42" title="return to body" class="reversefootnote">&#160;&#8617;</a></p>
</li>

<li id="fn:43">
<p>וידלרתא ויש גורסים ויזתא. <a href="#fnref:43" title="return to body" class="reversefootnote">&#160;&#8617;</a></p>
</li>

<li id="fn:44">
<p>הרגו שגרא דלישנא כך כי עדיין הם חיים. <a href="#fnref:44" title="return to body" class="reversefootnote">&#160;&#8617;</a></p>
</li>

<li id="fn:45">
<p>ערי הפרזות יפו וירושלים ובפרט הראשונה. <a href="#fnref:45" title="return to body" class="reversefootnote">&#160;&#8617;</a></p>
</li>

<li id="fn:46">
<p>לא צהלה וגו' וגם מחמת צוק העתים ר&#8220;ל וד&#8221;ל. <a href="#fnref:46" title="return to body" class="reversefootnote">&#160;&#8617;</a></p>
</li>

<li id="fn:47">
<p>סכום פסוקי מגלת שמטה ס&#8220;ט וסמנך שרביט הזהב וחיה.  סכום המלות אלף ומאה וששים ושבע וסמנך עשרת בני הבד&#8221;צ. <a href="#fnref:47" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/44625">https://benyehuda.org/read/44625</a></div></body></html>