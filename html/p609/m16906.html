<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[יֵשׁ נַעֲרָה תְּמִימָה בִּפְנִים שֶׁל הָאוּלָם]</title>
	<meta name="author" content="יהודה קרני"/>
</head>
<body>

<blockquote>
<p>יֵשׁ נַעֲרָה תְּמִימָה בִּפְנִים שֶׁל הָאוּלָם</p>

<p>עַל גַּבֵּי הַקּוֹמָה הַשְּׁנִיָּה,</p>

<p>וּמַעֲקֶה יוֹצֵא וְסֻלָּם</p>

<p>עִם שְׁלַבִּים שֶל זָהָב מִקִּיר הָעֲלִיָּה,</p>

<p>וּפָרוּשֹ אוֹר תָּמִיד בְּכָל קֶרֶן זָוִית</p>

<p>וּמָקְטָר בָּאוּלָם הַנֵּרְדְ עִם</p>

<p>הַבֹּשֶֹם, וְעַד אֲשֶׁר תֵּפֶן הַשֶּׁמֶשׁ לְקֶרֶן מַעֲרָבִית</p>

<p>מִשְּׁעַת תְּפִלַּת שַׁחֲרִית – עוֹלִים בַּסֻּלָּם וְיוֹרְדִים</p>

<p>בְּנֵי מְלָכִים צְעִירִים</p>

<p>וְעוֹלִים וְנוֹפְלִים וְאוֹמְרִים</p>

<p>תִּשְׁבָּחוֹת וְשִׁירִים,</p>

<p>וְיוֹרְדִים וְסוֹגְרִים אֶת שַׁעַר הַבַּיִת וְשׁוֹמְרִים</p>

<p>עַל פִּתְחוֹ עַד בֹּקֶר&#8230;</p>

<p>וְהָיָה בִּשְׁעַת בֵּין הַשְּׁמָשׁוֹת אִם יָבֹא אוֹרֵחַ
שֶׁכַּמָּה וְכַמָּה</p>

<p>הוּא נוֹהֵר לָאוּלָם וְתָמִיד הוּא מוֹקִיר</p>

<p>אֶת רַגְלָיו מִבֹּא הָאוּלָמָּה.</p>

<p>כִּי אֵין שִׁירָה בִּלְשׁוֹנוֹ וְדַל הוּא וְעָנָו.</p>

<p>וְרָאָה: וּנְעוּלִים הַשְּׁעָרִים</p>

<p>וּמֵאַחֲרֵי הַבַּיִת וּלְפָנָיו</p>

<p>מַמְתִּינִים בְּנֵי מְלָכִים וְשָֹרִים –</p>

<p>וְנָסוֹג הַהֵלֵךְ וְלָקַח וְשָֹם לִמְרָאֲשׁוֹתָיו אֲבָנִים</p>

<p>וְלָן עַד הַבֹּקֶר, וְהוּא רוֹאֶה בַּחֲלוֹמוֹ עוֹלָמוֹת שֶׁל מַעְלָה</p>

<p>וְאֶת הָאוֹר הַמַּקְרִין וְהוֹלֵךְ מֵאֵת הַפָּנִים</p>

<p>שֶׁל אוֹתָהּ הַנַּעֲרָה – וְהוּא טוֹבֵל בָּאוֹר כָּל
הַלַּיְלָה.</p>

<p>וְכִפֵּר בְּזֹאת אֱלֹהִים אֶת פְּנֵי הַחוֹלֵם</p>

<p>מִיָּמִים יָמִימָה,</p>

<p>כִּי לֹא זָכָה הַהֵלֶךְ לִהְיוֹת בֵּין הָעוֹלִים</p>

<p>אֶל הָאוּלָם פְּנִימָה&#8230;</p>

<br />
</blockquote>

<p>נוסח ראשון של השיר &#8220;יֵש מַלְכָּה בִפְנִים הָאוּלָם&#8221;, השלוח, תרס&quot;ט</p>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/16906">https://benyehuda.org/read/16906</a></div></body></html>