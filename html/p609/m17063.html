<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>הַשִּׁלֹּחַ</title>
	<meta name="author" content="יהודה קרני"/>
</head>
<body>

<blockquote>
<p>בִּדְרוֹם יְרוּשָׁלַיִם</p>

<p>מוּל כְּפַר הַשִּׁלֹּחַ</p>

<p>נִקְרָה מְפַלַּחַת</p>

<p>אַחַד הַצּוּקִים;</p>

<p>יִלְאַט בַּנִּקְרָה</p>

<p>לְאִטּוֹ הַשִּׁלֹּחַ,</p>

<p>צָרִים גְּבוּלוֹתָיו</p>

<p>וְרַצָּיו רְתוּקִים.</p>

<br />

<p>הֵיכָן מוֹצָאָם</p>

<p>וְאָנָה יִזְרֹמוּ,</p>

<p>יִגְאוּ עוֹד הַמַּיִם?</p>

<p>יִזְּלוּ עַד תֻּמָּם?</p>

<p>שְׁעָתַיִם בַּיּוֹם יֵשׁ</p>

<p>וְהֵמָּה יִדֹּמּוּ,</p>

<p>אֵין־כֹּחַ מִלֶּכֶת</p>

<p>פּוֹסֵק זִמְזוּמָם.</p>

<br />

<p>אוֹמְרִים זֶה אוֹצָר</p>

<p>בְּאַדְמַת אֲבָנִים</p>

<p>מֵאָז בִּירוּשָׁלַיִם</p>

<p>לְזֵכֶר שָׂרַד;</p>

<p>בְּעַרְבֵי שַׁבָּתוֹת</p>

<p>כָּאן בָּאִים תֵּימָנִים</p>

<p>וְטוֹבְלִים גּוּפֵיהֶם</p>

<p>הַשְּׁחֻמִּים מֵאָרָד.</p>
</blockquote>

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/17063">https://benyehuda.org/read/17063</a></div></body></html>