<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>ספר הענק</title>
	<meta name="author" content="יהודה אלחריזי"/>
</head>
<body>

<h2 id="אלף">אלף</h2>

<h3 id="א">א</h3>

<blockquote>
<p>צוּרִי בְּזָכְרִי רֹב עֲוֹנוֹתַי</p>
</blockquote>

<blockquote>
<p>אָהִים בְּשִׂיחִי מַר וְגַם אָרִיד</p>
</blockquote>

<blockquote>
<p>אוּלָם בְּעֵת אֶזְכֹּר מְחִילָתָךְ</p>
</blockquote>

<blockquote>
<p>אֶגְּאֶה וְעַל מַלְכֵי זְמָן אָרִיד.</p>
</blockquote>

<h3 id="ב">ב</h3>

<blockquote>
<p>לִבִּי עָשָׂה חֶסֶד הֲכִי מָחָר</p>
</blockquote>

<blockquote>
<p>תֹּאכֵל אֲשֶׁר הַיּוֹם תְּהִי אוֹפֶה</p>
</blockquote>

<blockquote>
<p>כִּי אֵיךְ בְּיוֹם הַדִּין תְּהִי מוֹצֵא</p>
</blockquote>

<blockquote>
<p>לָשׁוֹן לְהָשִׁיב מַענֶה אוֹ פֶה.</p>
</blockquote>

<h3 id="ג">ג</h3>

<blockquote>
<p>בְּאָזְנַי צָעֲקָה תֵבֵל בְּלִי קוֹל</p>
</blockquote>

<blockquote>
<p>אֲנִי כָּל מַחְשְׁבוֹת שָׂרִים אֲנִיאֵם</p>
</blockquote>

<blockquote>
<p>אֲנִי תָּמִיד אֲעוֹרֵר הַתְּלָאוֹת</p>
</blockquote>

<blockquote>
<p>וְאִם הֵמָּה כְּמוֹ בָנוֹת אֲנִי אֵם.</p>
</blockquote>

<h3 id="ד">ד</h3>

<blockquote>
<p>אֲשַׁו הַתְּשׁוּבָה לְחֶרְמֵשׁ וְאּוָלם</p>
</blockquote>

<blockquote>
<p>עֲלֵי שִׁבָּלֵי הַחֲטָאִים אֲנִיפוֹ</p>
</blockquote>

<blockquote>
<p>וְלָתוּר מְנוּחָה לְיוֹם הַנְּסִיעָה</p>
</blockquote>

<blockquote>
<p>אֲמַהֵר עֲשׂוֹת טוֹב בְּעוֹד כִּי אֲנִי פֹה.</p>
</blockquote>

<h3 id="ה">ה</h3>

<blockquote>
<p>דֹּאֵג לְמוֹת יוֹלְדָיו וּמִשְׁפַּחְתּוֹ</p>
</blockquote>

<blockquote>
<p>לֹא אֶדְאֲגָה לָהֶם וְלֹא אֶדְאָב</p>
</blockquote>

<blockquote>
<p>אֶדְרֹשׁ שְׁלוֹם נַפְשִׁי וְלֹא אָשִׁית</p>
</blockquote>

<blockquote>
<p>לִבִּי לְשֶׁבֶר אָח וְלֹא אֵד אָב.</p>
</blockquote>

<h3 id="ו">ו</h3>

<blockquote>
<p>תֵּבֵל נְטִי מֶנִּי הֲכִי יוֹמִי</p>
</blockquote>

<blockquote>
<p>קָצָר אֲבָל הַמַּעֲשֶׂה אָרוּךְ</p>
</blockquote>

<blockquote>
<p>כִּי אַתְּ כְּמוֹ גַנָּה וְסַם מָוֶת</p>
</blockquote>

<blockquote>
<p>פִּרְיֵךְ אֲבָל הַבֹּעֲרִים אָרוּךְ.</p>
</blockquote>

<h3 id="ז">ז</h3>

<blockquote>
<p>כָּל יוֹם חֲטוֹא אוֹסִיף וְלֹא אֶחְדַּל</p>
</blockquote>

<blockquote>
<p>לַעֲנוֹת שְׁקָרִים אוֹ שְׁלַח אֶצְבָּע</p>
</blockquote>

<blockquote>
<p>עֵת יַחֲשֹׁב חֶטְאִי לְהִתְלַבֵּן</p>
</blockquote>

<blockquote>
<p>אֹתוֹ בְּשָׁנִי יוֹם לְיוֹם אֶצְבָּע.</p>
</blockquote>

<h3 id="ח">ח</h3>

<blockquote>
<p>אִם אַחֲלִיק לָשׁוֹן לְאֵל אֵדַע</p>
</blockquote>

<blockquote>
<p>כִּי אַחֲנִיף נַפְשִׁי וְלָהּ אֶשְׁקֹר</p>
</blockquote>

<blockquote>
<p>לֹא יִכְשְׁרָה חָנֵף עֲדֵי יֵצֵא</p>
</blockquote>

<blockquote>
<p>מִקֹּר נְחָלִים אֵשׁ וּמֵאֵשׁ קֹר.</p>
</blockquote>

<h3 id="ט">ט</h3>

<blockquote>
<p>אָשִׂים לְבָבִי לַהֲדֹף צִבְאוֹת</p>
</blockquote>

<blockquote>
<p>חֶטְאִי בְּחֵיל יֹשֶׁר וְאַפְאֵיהֶם</p>
</blockquote>

<blockquote>
<p>כִּי טוּב זְמָן יִכְלֶה וְהוֹד שָׂרִים</p>
</blockquote>

<blockquote>
<p>יָסוּף וְאֵי עָשְׁרָם וְאַף אֵי הֵם.</p>
</blockquote>

<h3 id="י">י</h3>

<blockquote>
<p>אֲהָהּ יִצְרִי יְעַנֵּנִי בְתָקְפּוֹ</p>
</blockquote>

<blockquote>
<p>וְהוּא עַבְדִּי וְשָׂמַנִי אֲסִירוֹ</p>
</blockquote>

<blockquote>
<p>לְזֹאת אָרוּץ בְּטֶרֶם בּוֹא זְמַנִּי</p>
</blockquote>

<blockquote>
<p>וְעֻלּוֹ מֵעֲלֵי שִׁכְמִי אֲסִירוֹ.</p>
</blockquote>

<h3 id="יא">יא</h3>

<blockquote>
<p>יִצְרִי, בְּכָל יוֹם מַחְשְׁבוֹת לִבִּי</p>
</blockquote>

<blockquote>
<p>תּנִיא וְאֵיךְ אוּכַל אֲנִיאֶךָ</p>
</blockquote>

<blockquote>
<p>אִם בַּעֲלֵי צֶדֶק בְּצִדְקָתָם</p>
</blockquote>

<blockquote>
<p>יִנָּצְלוּ יוֹם דִּין אֲנִי אֵיכָה.</p>
</blockquote>

<h3 id="יב">יב</h3>

<blockquote>
<p>בְּטוּב תֵּבֵל אֲנִי שֹׁגֶה בְּכָל עֵת</p>
</blockquote>

<blockquote>
<p>כְּשׁוֹר יַשְׁכִּים וְיָלִין עַל אֲבוּסוֹ</p>
</blockquote>

<blockquote>
<p>וּמֶתֶק מַעֲדַנֶּיהָ מְרוֹרִים</p>
</blockquote>

<blockquote>
<p>וְלוּ בַנְתִּי לְסוֹד דִּבְשָׁהּ אֲבוּסוֹ.</p>
</blockquote>

<h3 id="יג">יג</h3>

<blockquote>
<p>הָהּ לִי בְּיוֹם אֶרְאֶה מְתֵי צֶדֶק</p>
</blockquote>

<blockquote>
<p>יֵצְאוּ לְחֵרוּת וַאֲנִי אָסוּר</p>
</blockquote>

<blockquote>
<p>הָהּ לִי בְּעָזְבִי מַעֲלוֹת חַיִּים</p>
</blockquote>

<blockquote>
<p>וּלְתַהֲפֻכוֹת הַזְּמָן אָסוּר.</p>
</blockquote>

<h3 id="יד">יד</h3>

<blockquote>
<p>אֶרְאֶה זְמָן קַיָּם וְתִקְוָתִי</p>
</blockquote>

<blockquote>
<p>אָבְדָה בְּתוֹחַלְתִּי אֲשֶׁר אוֹחִיל</p>
</blockquote>

<blockquote>
<p>אוֹחִיל מְצוֹא מַרְפֵּא וְלֹא אֶמְצָא</p>
</blockquote>

<blockquote>
<p>מֵהַזְּמָן כִּי אִם כְּאֵב אוֹ חִיל.</p>
</blockquote>

<h3 id="טו">טו</h3>

<blockquote>
<p>נִמְלָט וְנִצָּל מִשְּׁאוֹן הַדִּין</p>
</blockquote>

<blockquote>
<p>כָּל מִי בְּטוּב הַמַּעֲשִׂים אָחַז</p>
</blockquote>

<blockquote>
<p>אַבִּיט לְכָל עֵבֶר וְלֹא אֶרְאֶה</p>
</blockquote>

<blockquote>
<p>חֶפְצִי בְּכָל אִישִׁים אֲשֶׁר אָחַז.</p>
</blockquote>

<h3 id="טז">טז</h3>

<blockquote>
<p>לִבִּי כְּסִיגִים אֶמְצְאָה אוֹתְךָ בְּעֵת</p>
</blockquote>

<blockquote>
<p>אֶבְחַן בְּמַצְרֵף אוֹתְךָ וַאְנַסְּכָה</p>
</blockquote>

<blockquote>
<p>עַל כֵּן אֲשַׁוֶּה לַעֲנָה לַחְמִי וְיֵי-</p>
</blockquote>

<blockquote>
<p>נִי אֶמְסְכֵהוּ בַבְּכִי וַאְנַסְּכָה.</p>
</blockquote>

<h3 id="יז">יז</h3>

<blockquote>
<p>לִמְצוֹא כֹפֶר אֶל חַטָּאתִי</p>
</blockquote>

<blockquote>
<p>מִנְחַת נִיבִי אֶל אֵל אָבִיא</p>
</blockquote>

<blockquote>
<p>יֶחְרַד לִבִּי עַל רֹב חוֹבוֹ</p>
</blockquote>

<blockquote>
<p>כִּי אֵיכָה אֶעְלֶה אֶל אָבִי.</p>
</blockquote>

<h3 id="יח">יח</h3>

<blockquote>
<p>עוֹד לֹא אֱחִי נִמְשָׁךְ לְהוֹד תֵּבֵל וְלֹא</p>
</blockquote>

<blockquote>
<p>אֶפְתֶּה בְּטוֹבָתָהּ יְמֵי חַיָּי, אֲבָל</p>
</blockquote>

<blockquote>
<p>אָרוּץ לְכַלּוֹת אֶת שְׁאָר יָמַי בְּדָת</p>
</blockquote>

<blockquote>
<p>הָאֵל וְאַהְבָתוֹ וּבָהּ יָמַי אֲבַל.</p>
</blockquote>

<h3 id="יט">יט</h3>

<blockquote>
<p>לִבִּי נְטֵה לָךְ מִנְּתִיב הַחֹטְאִים</p>
</blockquote>

<blockquote>
<p>וּנְתִיב נְכֹחָה וֶאֱמוּנָה אוֹרְךָ</p>
</blockquote>

<blockquote>
<p>מִמַּחֲשַׁכֵּי תַאֲוָתְךָ צֵא וְאָז</p>
</blockquote>

<blockquote>
<p>תִּזְרַח וְיִבָּקַע כְּשַׁחַר אוֹרְךָ.</p>
</blockquote>

<h3 id="כ">כ</h3>

<blockquote>
<p>לוּלֵי יְקוֹד לִבִּי אֲשֶׁר יִלְחַךְ</p>
</blockquote>

<blockquote>
<p>דִּמְעִי בְּמֵימָיו הַיְקוּם אֶגְרֹף</p>
</blockquote>

<blockquote>
<p>לִבִּי חֲדַל מֵרוּץ עֲשׂוֹת חֵטְא וּלְ-</p>
</blockquote>

<blockquote>
<p>הַכּוֹת בְּאַבְנֵי חֵטְא וְגַם אֶגְרֹף.</p>
</blockquote>

<h3 id="כא">כא</h3>

<blockquote>
<p>לִבִּי דְּעֶה כִּי יִצְרְךָ יָצֵר</p>
</blockquote>

<blockquote>
<p>מִמַּעֲשֵׂה אוֹיֵב לְךָ אוֹ צָר</p>
</blockquote>

<blockquote>
<p>לָכֵן הֱיֵה צֹפֵן לְיוֹם מָחָר</p>
</blockquote>

<blockquote>
<p>הוֹנָךְ וּבִזְבוּל שִׂים לְךָ אוֹצָר.</p>
</blockquote>

<h3 id="כב">כב</h3>

<blockquote>
<p>אֵיכָה בְתֵבֵל תַּחֲשֹׁב לִבִּי לְהִתְ-</p>
</blockquote>

<blockquote>
<p>יַשּׁב וְאַתָּה בָהּ כְּמוֹ אוֹרֵחַ</p>
</blockquote>

<blockquote>
<p>טוּבָהּ כְּעֵץ יָבֵשׁ וְעֵת כִּי תִטְעֲמָה</p>
</blockquote>

<blockquote>
<p>אֶת טַעֲמוֹ אֵין לוֹ פְרִי אוֹ רֵיחַ</p>
</blockquote>

<h3 id="כג">כג</h3>

<blockquote>
<p>אִם יִרְדְּפֵנִי חֵיל זְמָן אָשִׂים</p>
</blockquote>

<blockquote>
<p>צִבְאוֹת אֱמֶת חֵילִי וְאֶגְבַּר אָז</p>
</blockquote>

<blockquote>
<p>נִשְׁקִי אֲשַׁו צִדְקִי וּבוֹ אֶחְלֹשׁ</p>
</blockquote>

<blockquote>
<p>צָרַי וְנִצְחָם עַל בְּגָדַי אַז.</p>
</blockquote>

<h3 id="כד">כד</h3>

<blockquote>
<p>נַפְשִׁי נְשִׁי חֶלְדֵּךְ הֲכִי טוּבוֹ כְּמוֹ</p>
</blockquote>

<blockquote>
<p>תֶבֶן בְּמִזְרֶה יַחֲלֹף אוֹ רָחַת</p>
</blockquote>

<blockquote>
<p>אוּלָם נְטִי לָךְ מִנְּתִיב מָוֶת וְאַךְ</p>
</blockquote>

<blockquote>
<p>אֶל אֹרְחַת חַיִּים הֱיִי אוֹרָחַת.</p>
</blockquote>

<h3 id="כה">כה</h3>

<blockquote>
<p>עַד מָה יְלִיד חֵטְא יַהֲלֹךְ שׁוֹבָב וְיִרְ-</p>
</blockquote>

<blockquote>
<p>דֹּף אַחֲרֵי הַתַּאֲוָה עַד אָנָה</p>
</blockquote>

<blockquote>
<p>יִשְׂמַח בְּסִכְלוּתוֹ לְמַעַן יַאֲרִיךְ</p>
</blockquote>

<blockquote>
<p>יָמִים ולֹא יָבִין לְסוֹפוֹ אָנָה.
<br></p>
</blockquote>

<h2 id="בית">ב י ת</h2>

<h3 id="כו">כו</h3>

<blockquote>
<p>מֵעַל נְתִיב הַחֹטְאִים הַסּוֹרְרִים</p>
</blockquote>

<blockquote>
<p>אֶל מַהֲלַךְ אַנְשֵׁי אֱמֶת סוּרָה בְּנִי</p>
</blockquote>

<blockquote>
<p>וֶאְמֹר לְנַפְשָׁךְ מַהֲרִי לַהְרֹס נְתִיב</p>
</blockquote>

<blockquote>
<p>חֶטְאֵךְ וּבֵית יֹשֶׁר בְּיַד שִׂכְלֵךְ בְּנִי.</p>
</blockquote>

<h3 id="כז">כז</h3>

<blockquote>
<p>מְאַס עָשִׁיר אֲשֶׁר יָעֹז בְּעָשְׁרוֹ</p>
</blockquote>

<blockquote>
<p>וְגִבּוֹר אֲשֶׁר יִגְבַּר בְּחַרבּוֹ</p>
</blockquote>

<blockquote>
<p>וְעֵת תִּמְצָא אֱנוֹשׁ יָרֵא אֱלֹהִים</p>
</blockquote>

<blockquote>
<p>וְהוּא נִבְזֶה חֲדַל אִישִׁים בְּחַר בּוֹ.</p>
</blockquote>

<h3 id="כח">כח</h3>

<blockquote>
<p>אֲשֶׁר יִבְטַח בְּתַהְפֻּכוֹת זְמַנּוֹ</p>
</blockquote>

<blockquote>
<p>יְהִי נוֹקָשׁ וְיִתְחַלְחֵל בְּצִירוֹ</p>
</blockquote>

<blockquote>
<p>הֲכִי חַיֵּי אֱנוֹשׁ כֶּרֶם וְאַךְ הַ-</p>
</blockquote>

<blockquote>
<p>זְּמָן בֹּצֵר וְהָאָדָם בְּצִירוֹ.</p>
</blockquote>

<h3 id="כט">כט</h3>

<blockquote>
<p>אֲשֶׁר בָּנוּ לְשִׁבְתָּם מִשְׁכְּנוֹת עֹז</p>
</blockquote>

<blockquote>
<p>וְסָכְלוּ כִּי לְזוּלָתָם בְּנוֹתָם</p>
</blockquote>

<blockquote>
<p>בְּמוֹתָם שָׁכנוּ זָרִים בְּתוֹכָם</p>
</blockquote>

<blockquote>
<p>וְלַאְחֵרִים בְּנֵיהֶם גַּם בְּנוֹתָם.</p>
</blockquote>

<h3 id="ל">ל</h3>

<blockquote>
<p>הוֹלֵךְ בְּרֹאשׁ נִשּׂא וְרֶגֶל תּוֹפְפָה</p>
</blockquote>

<blockquote>
<p>אֵיךְ לֹא תְהִי דֹאֵג עֲלֵי רַגְלָךְ בְּמוֹט</p>
</blockquote>

<blockquote>
<p>תִּרְכַּב עֲלֵי סוּס רָעֲשָׁה אֶרֶץ לצַ-</p>
</blockquote>

<blockquote>
<p>הַלְתּוֹ וְאַחְרִיתָךְ תְּהִי נִשּׂא בְמוֹט.</p>
</blockquote>

<h3 id="לא">לא</h3>

<blockquote>
<p>יְרָא הָאֵל וּבוֹ יִירָאֲךָ כֹל</p>
</blockquote>

<blockquote>
<p>שׁמֹר חֻקָּיו וְיִשְׁמָר לָךְ בְּרִיתוֹ</p>
</blockquote>

<blockquote>
<p>בְּרֵה הַיּוֹם לְךָ מָקוֹם לְשִׁבְתָּךְ</p>
</blockquote>

<blockquote>
<p>וּמָחָר תַּחֲנֶה בִּמְקוֹם בְּרִיתוֹ</p>
</blockquote>

<blockquote>
<p>וְאִם תֹּאפֶה לְךָ לֶחֶם חֲסָדִים</p>
</blockquote>

<blockquote>
<p>יוֹם מָחָר אֲכַלְתּוֹ גַּם בְּרִיתוֹ.</p>
</blockquote>

<h3 id="לב">לב</h3>

<blockquote>
<p>הוֹי הַהוֹלֵךְ בִּנְתִיב חֶטְאוֹ</p>
</blockquote>

<blockquote>
<p>וּבְלִי נַעַל רַגְלוֹ בָצֵק</p>
</blockquote>

<blockquote>
<p>לַעְשׂוֹת כַּוָּנִים לַתַּאְוָה</p>
</blockquote>

<blockquote>
<p>זִמּוֹתָיו הֵם לָשׁוֹת בָּצֵק.</p>
</blockquote>

<h3 id="לג">לג</h3>

<blockquote>
<p>אַל תַּחֲשֹׁק בֶּן אִישׁ בְּתַעְנוּגֵי זְמָן</p>
</blockquote>

<blockquote>
<p>וּנְטֹשׁ בְּנוֹת תַּאְוָה וְהַתֻּמָּה בְעֹל</p>
</blockquote>

<blockquote>
<p>שִׁית שִׂכְלְךָ אָדוֹן וְשִׂימָה יִצְרְךָ</p>
</blockquote>

<blockquote>
<p>עֶבֶד בְּתוֹךְ כֶּלֶא וּמָשְׁכֵהוּ בְעֹל.</p>
</blockquote>

<h3 id="לד">לד</h3>

<blockquote>
<p>עֹזֵב יְקָר מָחָר בְּעַד תַּעְנוּג</p>
</blockquote>

<blockquote>
<p>הַיּוֹם שְׁמוֹ אֶקְרָא בְּלִיָּעַל</p>
</blockquote>

<blockquote>
<p>יִשּׁח לְתַאְוֹתָיו וְעֵת כִּי אוֹ-</p>
</blockquote>

<blockquote>
<p>תוֹ יִקְרְאוּ אֶל עָל בְּלִי יָעַל.</p>
</blockquote>

<h3 id="לה">לה</h3>

<blockquote>
<p>יָדָךְ חֲשֹׂף עַל יִצְרְךָ תָמִיד וְכַ-</p>
</blockquote>

<blockquote>
<p>גִּבּוֹר בְּחֶרֶב שִׂכְלְךָ אֹתוֹ בְתֹר</p>
</blockquote>

<blockquote>
<p>וּדְעֶה הֲכִי הָאֵל מְאֹד קָרוֹב לְכָל</p>
</blockquote>

<blockquote>
<p>קָרֵב לְעָבְדוֹ מִבְּשׁוֹר אוֹ מִבְּתֹר.</p>
</blockquote>

<h3 id="לו">לו</h3>

<blockquote>
<p>אֲשֶׁר אֵין לוֹ יֹפִי מַעְשִׂים וּמִפְעָל</p>
</blockquote>

<blockquote>
<p>וְהוּא נָאוֶה בְמַלְבּוּשׁ גַּם בְּצוּרָה</p>
</blockquote>

<blockquote>
<p>כְּעִיר שׁוֹאָה וְאֵין אָדָם בְּתוֹכָהּ</p>
</blockquote>

<blockquote>
<p>וְהִיא מִחוּץ יְפֵהפִיָּה בְּצוּרָה.</p>
</blockquote>

<h3 id="לז">לז</h3>

<blockquote>
<p>זְרַע זֶרַע אֱמֶת בִּשְׂדֵה תְבוּנָה</p>
</blockquote>

<blockquote>
<p>לְיוֹם מָחָר וְשִׂים חִטָּה בְשׂוֹרָה</p>
</blockquote>

<blockquote>
<p>וְאִם יִצְמַח שְׂמַח כִּי אֵל פְּקָדָךְ</p>
</blockquote>

<blockquote>
<p>וְהִתְבַּשּׂר וְלָךְ מוֹצֵאת בְּשׂוֹרָה.</p>
</blockquote>

<h3 id="לח">לח</h3>

<blockquote>
<p>כָּל מַחֲמַד תֵּבֵל עֲנַן בֹּקֶר וְכָל</p>
</blockquote>

<blockquote>
<p>הוֹדָהּ וְזִיו יָפְיָּהּ כְּבָרָק עֵת בְּרֹק</p>
</blockquote>

<blockquote>
<p>יִיגַע בְּתוֹכָהּ אִישׁ וְלֹא יִרְגַּע וְיִצְ-</p>
</blockquote>

<blockquote>
<p>מָא אֶל מְקוֹר מֵימָהּ וְיֵחָנֵק בְּרֹק.</p>
</blockquote>

<h3 id="לט">לט</h3>

<blockquote>
<p>הוֹי הָרֹדֵף תַּעְנוּג תֵּבֵל</p>
</blockquote>

<blockquote>
<p>מִטּוּב שָׁמֵן וּבְאֵל בּוֹעֵט</p>
</blockquote>

<blockquote>
<p>כָּל מַעְשֶׂיךָ הֵם עַל סֵפֶר</p>
</blockquote>

<blockquote>
<p>וִימִין הָאֵל תָּנִיף בּוֹ עֵט.</p>
</blockquote>

<h3 id="מ">מ</h3>

<blockquote>
<p>נֶפֶשׁ חֲכָמָה בָךְ כְּשַׂרְפֵי אֵל וְאַךְ</p>
</blockquote>

<blockquote>
<p>תִּדְמֶה בְתַאְוָתָהּ בְּהֵמָה אוֹ בְעִיר</p>
</blockquote>

<blockquote>
<p>אֵיךְ יֹצְרָךְ תַּכְעִיס וְהוּא נִמְצָא בְךָ</p>
</blockquote>

<blockquote>
<p>וּבְקִרְבְּךָ קָדוֹשׁ וְלֹא יָבוֹא בְּעִיר.</p>
</blockquote>

<h3 id="מא">מא</h3>

<blockquote>
<p>אֲשֶׁר יָעֹז בְּיִרְאַת הָאֱלֹהִים</p>
</blockquote>

<blockquote>
<p>וְכָל טוּב הַזְּמָן מֹאֵס וּבוֹחֵל</p>
</blockquote>

<blockquote>
<p>בְּשׁוּר קֹרוֹת זְמָן יִבְטַח וּבַצַּר</p>
</blockquote>

<blockquote>
<p>יְהִי לוֹ אֵל כְּמִגְדַּל עֹז וּבוֹ חֵל.</p>
</blockquote>

<h3 id="מב">מב</h3>

<blockquote>
<p>כָּל אִישׁ אֲשֶׁר בָּנָה לְשִׁבְתּוֹ בֵּית</p>
</blockquote>

<blockquote>
<p>חוֹמוֹת וְהוּא נִבְצָר בְּתוֹךְ בִּירוֹת</p>
</blockquote>

<blockquote>
<p>אֵיכָה יְהִי יָכוֹל לְהִתְעַלֵּם</p>
</blockquote>

<blockquote>
<p>מֵחֵץ שְׁאוֹן הַמָּוְתָה בִּירוֹת.</p>
</blockquote>

<h3 id="מג">מג</h3>

<blockquote>
<p>לִבִּי בְּטוּב מַעְשִׂים תְּהִי נִצָּל בְּיוֹם</p>
</blockquote>

<blockquote>
<p>הַדִּין וְאֵין מִפְלָט לְאִישׁ כִּי אִם בְּזֹאת</p>
</blockquote>

<blockquote>
<p>סוֹף כָּל יְקָר תֵּבֵל אֱלֵי שִׁפְלוּת וְסוֹף</p>
</blockquote>

<blockquote>
<p>טוּבָהּ יְגוֹן נֶפֶשׁ וְסוֹף עֻזָּהּ בְּזוֹת.</p>
</blockquote>

<h3 id="מד">מד</h3>

<blockquote>
<p>לְזֹאת אַשְׁרֵי אֱנוֹשׁ יִזְרַע שְׂדֵה תֹם</p>
</blockquote>

<blockquote>
<p>וְאֶת נַפְשׁוֹ יְחַיֶּה בַּעֲבוּרוֹ</p>
</blockquote>

<blockquote>
<p>אֱמֶת יֵצֶר אֱנוֹשׁ מוֹקֵשׁ לְרַגְלוֹ</p>
</blockquote>

<blockquote>
<p>וְיֵעָנֵשׁ בְּיוֹם דִּין בַּעֲבוּרוֹ.</p>
</blockquote>

<h3 id="מה">מה</h3>

<blockquote>
<p>אֵיךְ אֶפְחֲדָה מִצָּר בְּיוֹם מָצוֹר</p>
</blockquote>

<blockquote>
<p>וְהֵן צוּרִי בְּיוֹם צַר לִי לְמָגֵן בַּעֲדִי</p>
</blockquote>

<blockquote>
<p>אֶתְיַף וְאֶתְפָּאֵר בְּאַהְבָתוֹ כְּמוֹ</p>
</blockquote>

<blockquote>
<p>כַלָּה אֲשֶׁר תִּגְאֶה וְתִתְיַף בַּעֲדִי.</p>
</blockquote>

<h3 id="מו">מו</h3>

<blockquote>
<p>לִבִּי הֲתִרְדֹּף אֶת יְקָר תֵּבֵל חֲדַל</p>
</blockquote>

<blockquote>
<p>מַה לָּךְ לְרַדֵּף צֵל וְהוּא בוֹרֵחַ</p>
</blockquote>

<blockquote>
<p>שֵׁם טוֹב קְנֵה כִּי הוּא כְבֹשֶׂם אִם יְהִי</p>
</blockquote>

<blockquote>
<p>יָבֵשׁ וְנִשְׂרָף תִּמְצְאָה בוֹ רֵיחַ.</p>
</blockquote>

<h3 id="מז">מז</h3>

<blockquote>
<p>אַל תִּבְטְחָה לִבִּי עֲלֵי אַהְבַת</p>
</blockquote>

<blockquote>
<p>תֵּבֵל לְבַל תִּבְעַר בְּכִידוֹדִים</p>
</blockquote>

<blockquote>
<p>גַּם אֶת לְבָבָךְ אַל תְּהִי מַאְמִין</p>
</blockquote>

<blockquote>
<p>בִּצְחֹק חֲבֵרִים אוֹ בְכִי דוֹדִים.
<br></p>
</blockquote>

<h2 id="גימל">גימל</h2>

<h3 id="מח">מח</h3>

<blockquote>
<p>יִצְרָךְ בְּחֶרֶב שִׂכְלְךָ הַשְׁמֵד</p>
</blockquote>

<blockquote>
<p>תָּמִיד עֲדֵי אֹתוֹ תְּהִי גֹרֵשׁ</p>
</blockquote>

<blockquote>
<p>כִּי בוֹ תְּהִי מַשְׁקִיט שְׁאוֹן יָם הַ-</p>
</blockquote>

<blockquote>
<p>תַּאְוָה בְּעֵת רֶפֶשׁ וְטִיט גֹּרֵשׁ.</p>
</blockquote>

<h3 id="מט">מט</h3>

<blockquote>
<p>יְלִיד שֵׂכֶל הֲתִתְעַצֵּל לְסוֹפְךָ</p>
</blockquote>

<blockquote>
<p>עֲדֵה גָאוֹן לְךָ וֶאְזֹר גְּבוּרוֹת</p>
</blockquote>

<blockquote>
<p>יְמֵי יַלְדוּת הֲתִתְרַפֶּה וְתֶחְלַשׁ</p>
</blockquote>

<blockquote>
<p>וּמַה זֶּה תַעֲשֶׂה בִּימֵי גְּבוּרוֹת.</p>
</blockquote>

<h3 id="נ">נ</h3>

<blockquote>
<p>לוּ הָאֱנוֹשׁ יָבִין לְאַחְרִיתוֹ</p>
</blockquote>

<blockquote>
<p>פָּרַץ בְּכִי עֵינָיו כְּנַחַל גָּר</p>
</blockquote>

<blockquote>
<p>הַיּוֹם בְּאַרְמֹן הוּא אֲבָל מָחָר</p>
</blockquote>

<blockquote>
<p>יַעְזֹב מְגוּרוֹתָיו אֲשֶׁר שָׁם גָּר.</p>
</blockquote>

<h3 id="נא">נא</h3>

<blockquote>
<p>עֵת יֶאֱהַב מַשְׂכִּיל לְהִתְעַלֵּס</p>
</blockquote>

<blockquote>
<p>יַחְשֹׁב עֲבֹדַת אֵל עֲבֹדַת גָּן</p>
</blockquote>

<blockquote>
<p>וּבְיוֹם עֲבֹר שָׁאוֹן כְּנַף הָאֵל</p>
</blockquote>

<blockquote>
<p>יִהְיֶה לְסֵתֶר לוֹ וְעָלָיו גָּן.</p>
</blockquote>

<h3 id="נב">נב</h3>

<blockquote>
<p>מַה לָּךְ אֱנוֹשׁ תִּתְאַו פְּרִי עֵדֶן</p>
</blockquote>

<blockquote>
<p>לֶאְכֹל וּמַה תַּחְשֹׁק צְרִי גִלְעָד</p>
</blockquote>

<blockquote>
<p>יִרְאַת אֱלֹהִים הִיא צְרִי כָל צִיר</p>
</blockquote>

<blockquote>
<p>כִּי בָהּ מְשׂוֹשׂ עוֹלָם וְהִיא גִיל עַד.</p>
</blockquote>

<h3 id="נג">נג</h3>

<blockquote>
<p>אֲשֶׁר יִבְטַח בְּגַלְגַּל הַזְּמַנִּים</p>
</blockquote>

<blockquote>
<p>לְמָחָר יַחֲזֹר אָחוֹר גְלִילוֹ</p>
</blockquote>

<blockquote>
<p>וְהַשּׁכֵן גְּבוּל אִיִּים לְשַׁחַת</p>
</blockquote>

<blockquote>
<p>יְהִי מַשּׂיג גְּבוּלוֹ עִם גְּלִילוֹ.</p>
</blockquote>

<h3 id="נד">נד</h3>

<blockquote>
<p>נִפְתֶּה בְתַעְנוּגָיו הֲלֹא יָבִין</p>
</blockquote>

<blockquote>
<p>כִּי הַזְּמָן חֹרֵשׁ עֲלֵי גַב הוּא</p>
</blockquote>

<blockquote>
<p>הַבֵּט מְלָכִים עַד שְׁאוֹל שָׁפְלוּ</p>
</blockquote>

<blockquote>
<p>הֵמָּה אֲשֶׁר אֶתְמוֹל לְרוֹם גָּבְהוּ.</p>
</blockquote>

<h3 id="נה">נה</h3>

<blockquote>
<p>לִבִּי בְּיִרְאַת אֵל הֱיֵה נִשּׂא</p>
</blockquote>

<blockquote>
<p>כִּי הִיא כְמוֹ מַעְלוֹת וְאַתְּ גָּרֶם</p>
</blockquote>

<blockquote>
<p>וּזכֹר הֲכִי יַד הַזְּמַן תִּשְׁחַק</p>
</blockquote>

<blockquote>
<p>גּוּפְךָ וְלֹא תַשְׁאִיר בְּךָ גָּרֶם.</p>
</blockquote>

<h3 id="נו">נו</h3>

<blockquote>
<p>אֲבוֹי לַמְבַקְשִׁים בְּנוֹת תַּעֲנוּגִים</p>
</blockquote>

<blockquote>
<p>וְשָׂמוּ בְּנוֹת הָאֱמוּנוֹת גְּרוּשׁוֹת</p>
</blockquote>

<blockquote>
<p>יְרוּצוּן כְּבָרָק לְרוֹצֵץ עֲנִיִּים</p>
</blockquote>

<blockquote>
<p>וְלָשִׂים עֲלֵי הַמְּרוּדִים גְּרוּשׁוֹת.</p>
</blockquote>

<h3 id="נז">נז</h3>

<blockquote>
<p>יַלְדֵי זְמָן מַה נֶּאֱמָן צוּר מַחְצְבָם</p>
</blockquote>

<blockquote>
<p>לָכֵן בְּכוּ מָרָה אֲבָל כַּצֹּאן גְּעוּ</p>
</blockquote>

<blockquote>
<p>רוּצוּ לְעֵץ חַיִּים וְאִם לֹא תוּכְלוּ</p>
</blockquote>

<blockquote>
<p>לֶאְכֹל צְרִי עֶדְנוֹ בְּעָלֵהוּ גְעוּ.</p>
</blockquote>

<h3 id="נח">נח</h3>

<blockquote>
<p>הָהּ כִּי סָפוּ בַעלֵי אֵמוּן</p>
</blockquote>

<blockquote>
<p>גַּם הֶחָסִיד כָּל יוֹם גֹּמֵר</p>
</blockquote>

<blockquote>
<p>עַל כֵּן אָרוּץ לַעְבֹדַת אֵל</p>
</blockquote>

<blockquote>
<p>כִּי הוּא חֶסֶד עָלַי גֹּמֵר.</p>
</blockquote>

<h3 id="נט">נט</h3>

<blockquote>
<p>לִבִּי הַפְשֵׁט בֶּגֶד תַּעְנוּג</p>
</blockquote>

<blockquote>
<p>וּלְבַשׁ שַׂק בִּמְקוֹם גִּלְיוֹנִים</p>
</blockquote>

<blockquote>
<p>כִּי מַעְשֶׂיךָ עָצְמוּ לִכְתּוֹב</p>
</blockquote>

<blockquote>
<p>לוּ יִהיֶה שַׁחַק גִּלְיוֹנִים.</p>
</blockquote>

<h3 id="ס">ס</h3>

<blockquote>
<p>אַשְׁרֵי אֱנוֹשׁ בֹּנֶה דְבִיר יֹשֶׁר</p>
</blockquote>

<blockquote>
<p>וּסְפוּן דְּבִירָיו יַעֲשֶׂה גֵבִים</p>
</blockquote>

<blockquote>
<p>וּלְרֹב עֲוֹנָיו יִזְּלוּ עֵינָיו</p>
</blockquote>

<blockquote>
<p>דִּמְעָה כְּנַחַל יַעֲשֶׂה גֵבִים.</p>
</blockquote>

<h3 id="סא">סא</h3>

<blockquote>
<p>אֶרְאֶה זְמָן סֹכֵל וּמִתְגַּלְגֵּל</p>
</blockquote>

<blockquote>
<p>עַל אִישׁ לְזֹאת אֶקְרָא שְׁמוֹ גִּלְגָּל</p>
</blockquote>

<blockquote>
<p>אָדָם בְּתֵבֵל כֶּאֱנוֹשׁ עַל שֵׁן</p>
</blockquote>

<blockquote>
<p>סֶלַע וְאוֹתוֹ הַזְּמָן גִּלְגָּל.
<br></p>
</blockquote>

<h2 id="דלת">דלת</h2>

<h3 id="סב">סב</h3>

<blockquote>
<p>אַשְׁרֵי דוֹרְשֵׁי צוּר יִשְׂרָאֵל</p>
</blockquote>

<blockquote>
<p>כִּי כָל-טוֹבָה מָצְאוּ דוֹרְשָׁיו</p>
</blockquote>

<blockquote>
<p>וַאְשֶׁר דָּרְשׁוּ צוּר בִּלְעָדָיו</p>
</blockquote>

<blockquote>
<p>הֵמָּה רֹדְפֵי שֶׁקֶר דּוֹר שָׁוְא.</p>
</blockquote>

<h3 id="סג">סג</h3>

<blockquote>
<p>אָמְנָם בְּצוּר אֶבְטַח וּבוֹ יִגְבַּהּ</p>
</blockquote>

<blockquote>
<p>לִבִּי וְרַעְיוֹנָיו אֲשֶׁר דַּלּוּ</p>
</blockquote>

<blockquote>
<p>אֵדַע הֲכִי יוֹצִיא כְאוֹר צִדְקִי</p>
</blockquote>

<blockquote>
<p>עַל-כֵּן לְרוֹם עֵינַי לְאֵל דַּלּוּ.</p>
</blockquote>

<h3 id="סד">סד</h3>

<blockquote>
<p>הַסֹּבְלִים צָרוֹת עֲלֵי דָת אֵל</p>
</blockquote>

<blockquote>
<p>יֵקַר בְּעֵינָיו עַד מְאֹד דָּמָם</p>
</blockquote>

<blockquote>
<p>כִּנּוֹר תְּהִלּוֹתָם יְנַגֵּן מֵ-</p>
</blockquote>

<blockquote>
<p>אֵלָיו בְּטוּב הַמַּעֲשִׂים דָּמָם.</p>
</blockquote>

<h3 id="סה">סה</h3>

<blockquote>
<p>אֲשֶׁר יִלְבַּשׁ לְבוּשׁ רִקְמָה וְיִשְׁכַּב</p>
</blockquote>

<blockquote>
<p>בְּעֶרֶשׂ שֵׁן וְעֹטֶה פָּז וְדַר דָּר</p>
</blockquote>

<blockquote>
<p>הֲלֹא יִזְכֹּר בְּעֵת יֵרֵד שְׁאוֹלָה</p>
</blockquote>

<blockquote>
<p>וְשָׁם יִרְקַב וְיַעְלֶה קוֹץ וְדַרְדָּר.</p>
</blockquote>

<h3 id="סו">סו</h3>

<blockquote>
<p>אֶבְכֶּה לְרֹעַ פָּעֳלָךְ יִצרִי עֲדֵי</p>
</blockquote>

<blockquote>
<p>מֵרֹב בְּכִי בַּת יַעֲנָה דָמִיתִי</p>
</blockquote>

<blockquote>
<p>לוּ יֶשׁ לְאֵל יָדִי הֲרַגְתִּיךָ בְּצוּר</p>
</blockquote>

<blockquote>
<p>חַרְבִּי וְתַאְוָה מִמְּךָ דָמִיתִי.</p>
</blockquote>

<h3 id="סז">סז</h3>

<blockquote>
<p>עֲלֵי רֹב עֲוֹנַי אֲשַׁוֶּה לְבָבִי</p>
</blockquote>

<blockquote>
<p>לְקָרְבָּן וְנִסְכִּי אֲשַׁו דָּם וְדִמְעָה</p>
</blockquote>

<blockquote>
<p>בְּיַעַן שְׁנֵיהֶם יְקָרִים בְּעֵין אֵל</p>
</blockquote>

<blockquote>
<p>כְּמַקְרִיב לְפָנָיו מְלֵאָה וְדִמְעָה.</p>
</blockquote>

<h3 id="סח">סח</h3>

<blockquote>
<p>לְבָבִי לְחֶטְאָךְ בְּכֵה נָא וְיִכְאַב</p>
</blockquote>

<blockquote>
<p>בְשָׂרְךָ וְיוֹמָם וְלַיִל דְּאָבָה</p>
</blockquote>

<blockquote>
<p>הֲכִי כָל יְרֵא אֵל יְהִי עַז ויִגְבַּר</p>
</blockquote>

<blockquote>
<p>בְּאוֹיְבָיו וְתָדוּץ לְפָנָיו דְּאָבָה.</p>
</blockquote>

<h3 id="סט">סט</h3>

<blockquote>
<p>בֶּן אִישׁ בְּיִרְאַת אֵל עֲדֵה גַאְוָה וּבָהּ</p>
</blockquote>

<blockquote>
<p>הַכְנַע גְּאוֹן יַמִּים וְדוֹשׁ הָרִים וְדֹק</p>
</blockquote>

<blockquote>
<p>וּבְעֵת בְּצַר תִהְיֶה בְּטַח בָּאֵל אֲשֶׁר</p>
</blockquote>

<blockquote>
<p>גַּלְגַּל שְׁחָקִים כַּיְרִיעָה שָׂם וְדֹק.</p>
</blockquote>

<h3 id="ע">ע</h3>

<blockquote>
<p>לִבִּי לְבַשׁ שִׁרְיוֹן צְדָקָה מִפְּנֵי</p>
</blockquote>

<blockquote>
<p>קֶשֶׁת תְּלָאוֹת (יַד זְמַן) דּוֹרְכָה</p>
</blockquote>

<blockquote>
<p>וּרְדֹף לְךָ אַחַר רצוֹן הָאֵל וְסוּר</p>
</blockquote>

<blockquote>
<p>מִבַּעֲלֵי רֶשַׁע וְחֹטְאֵי דּוֹרְךָ.
<br></p>
</blockquote>

<h2 id="הא">הא</h2>

<h3 id="עא">עא</h3>

<blockquote>
<p>נִלְכָּד בְּפַח הַתַּאֲוָה שַׁבֵּר</p>
</blockquote>

<blockquote>
<p>מוֹקְשָׁךְ וּמִפַּח נַפְשְׁךָ הַצֵּל</p>
</blockquote>

<blockquote>
<p>כִּי כָל יְקָר תֵּבֵל כְּצֵל לָכֵן</p>
</blockquote>

<blockquote>
<p>עוּרָה וְאַל תִּבְטַח בְּזֶה הַצֵּל.</p>
</blockquote>

<h3 id="עב">עב</h3>

<blockquote>
<p>נַפְשִׁי דְּאִי לִמְצֹא אֲשֶׁר תֶּאְהָבִי</p>
</blockquote>

<blockquote>
<p>וּלְיוֹצְרֵךְ מַהְלָל וְתוֹדוֹת הָבִי</p>
</blockquote>

<blockquote>
<p>לָכֵן לְבָבִי אִם תְּבַקֶּשׁ לָךְ דְּרוֹר</p>
</blockquote>

<blockquote>
<p>צַוָּארְךָ תּוֹךְ עֹל אֱלֹהִים הָבִיא.</p>
</blockquote>

<h3 id="עג">עג</h3>

<blockquote>
<p>לוּ הִשְׂכִּילוּ יַלְדֵי תֵבֵל</p>
</blockquote>

<blockquote>
<p>דִּמְעָה כַּיָּם הִזִּילוּהָ</p>
</blockquote>

<blockquote>
<p>כָּל אֹהְבֶיהָ יִמְאָסוּהָ</p>
</blockquote>

<blockquote>
<p>וּמְרִימֶיהָ הִזִּילוּהָ.</p>
</blockquote>

<h3 id="עד">עד</h3>

<blockquote>
<p>אַשְׁרֵי תְמִימִים דָּרְכוּ בִנְתִיב</p>
</blockquote>

<blockquote>
<p>יֹשֶׁר וְאֹתוֹ לַיְקוּם הֹורוּ</p>
</blockquote>

<blockquote>
<p>וַיִּדְרְכוּ קֶשֶׁת מְזִמּוֹתָם</p>
</blockquote>

<blockquote>
<p>תָּמִיד וְלֵב הַתַּאֲוָה הוֹרוּ.</p>
</blockquote>

<h3 id="עה">עה</h3>

<blockquote>
<p>בְּנֵי אִישׁ יִבְטְחוּ עַל רֹב כְּבוֹדָם</p>
</blockquote>

<blockquote>
<p>הֲכִי פִּתָּה זְמָן אֹתָם וְהוֹנָם</p>
</blockquote>

<blockquote>
<p>וּפֶתַע קָרְבָה עִתָּם וְאָבְדוּ</p>
</blockquote>

<blockquote>
<p>וְלֹא נִפְדּוּ בְּכָל עָשְׁרָם וְהוֹנָם.</p>
</blockquote>

<h3 id="עו">עו</h3>

<blockquote>
<p>אַל נָא תְהַלֵּל אִישׁ לְפִי עָשְׁרוֹ</p>
</blockquote>

<blockquote>
<p>רַק אִישׁ יְשַׁר הַמַּעֲשִׂים הַלֵּל</p>
</blockquote>

<blockquote>
<p>כִּי הוֹן אֱנוֹשׁ יִדְמֶה לְאוֹר יוֹמָם</p>
</blockquote>

<blockquote>
<p>חִישׁ יַחֲלִיפוֹ מַאֲפַל הַלֵּיל.</p>
</blockquote>

<h3 id="עז">עז</h3>

<blockquote>
<p>רֹדֵף אַחְרֵי תֵבֵל רָדְפָה</p>
</blockquote>

<blockquote>
<p>חֵיל יִצְרָךְ גַּם אֹתוֹ הַשּׂיג</p>
</blockquote>

<blockquote>
<p>וַהְרֹס בִּנְיַן הַחֵטְא וּגְבוּל</p>
</blockquote>

<blockquote>
<p>צֶדֶק בִּנְוֵה יֹשֶׁר הַסִּיג.</p>
</blockquote>

<blockquote>
<p>כִּי בַּמַּצְרֵף יֵקַר זָהָב</p>
</blockquote>

<blockquote>
<p>בִּצְרֹף אַךְ יִשּׂרֵף הַסִּיג.</p>
</blockquote>

<h3 id="עח">עח</h3>

<blockquote>
<p>בֶּן אִישׁ דְּעֶה כִּי אִמְּךָ תֵבֵל וְחִישׁ</p>
</blockquote>

<blockquote>
<p>תָּשׁוּב וְגַם תִּשְׁכַּב בְּחֵיק הוֹרָתְךָ</p>
</blockquote>

<blockquote>
<p>לָכֵן קְנֵה חָכְמָה וּמִצְוָתָהּ שְׁמֹר</p>
</blockquote>

<blockquote>
<p>תִּצְלַח בְּעֵת תַּעְשֶׂה אֲשֶׁר הוֹרָתְךָ.</p>
</blockquote>

<h3 id="עט">עט</h3>

<blockquote>
<p>לִצְבֹא עֲלֵי עִיר תַּאֲוֹתֶיךָ</p>
</blockquote>

<blockquote>
<p>צִבְאוּת גְּדוּדֵי שִׂכְלְךָ הָעִיר</p>
</blockquote>

<blockquote>
<p>וַעְרֹךְ קְרָב עִמָּהּ עֲדֵי תִתֵּן</p>
</blockquote>

<blockquote>
<p>לָךְ יָד וְתִבָּקַע לְךָ הָעִיר.</p>
</blockquote>

<h3 id="פ">פ</h3>

<blockquote>
<p>לְבָבְךָ בַּבְּרִית הָבֵא וּבֶאְסָר</p>
</blockquote>

<blockquote>
<p>אֱסוֹר אֹתוֹ וְהַשְׁבִּיעוֹ וְהוֹאֵל</p>
</blockquote>

<blockquote>
<p>וְעַד מָתַי תְּהִי נֶעְצָל וְנֶחְלָשׁ</p>
</blockquote>

<blockquote>
<p>אֲזָר-כֹּחַ כְּמוֹ גִבּוֹר וְהוֹאֵל.
<br></p>
</blockquote>

<h2 id="ויו">ויו</h2>

<p>###פא</p>

<blockquote>
<p>לְךָ צוּרִי יְחִידָתִי תְאַוֶּה</p>
</blockquote>

<blockquote>
<p>וְתִרְדֹּף אַחֲרֵי חֶפְצָךְ וְתָרוּץ</p>
</blockquote>

<blockquote>
<p>הֱיֵה עֶזְרָהּ וּמִשְׂגַּבָּהּ בְּיוֹם תַּ-</p>
</blockquote>

<blockquote>
<p>חֲלִיף גֻּלַת זְהַב הַגּוּף וְתָרוּץ.</p>
</blockquote>

<h3 id="פב">פב</h3>

<blockquote>
<p>אֱלֹהַי מִמְּךָ אֵיךְ אַעֲלִים סוֹד</p>
</blockquote>

<blockquote>
<p>וְאַתְּ רֹאֶה עֲלֻמַי וַתְּצַפֶּה</p>
</blockquote>

<blockquote>
<p>וְעָשִׂיתָ אֲרוֹן הַגּוּף וּבִזְהַב</p>
</blockquote>

<blockquote>
<p>נְשָׁמָה הֶעֱטִיתוֹ וַתְּצַפֶּה.</p>
</blockquote>

<h3 id="פג">פג</h3>

<blockquote>
<p>בְּנֵי תֵבֵל זְמָן בֹּגֵד יְכַלֵּם</p>
</blockquote>

<blockquote>
<p>לְמַעַן כִּי אֲבִיהֶם הוּא וְהוֹרָם</p>
</blockquote>

<blockquote>
<p>תְּמֹל הָיוּ עֲלֵי שִׁכְמוֹ וְהַיּוֹם</p>
</blockquote>

<blockquote>
<p>הֱקִימָם לוֹ לְמַטָּרָה וְהוֹרָם.</p>
</blockquote>

<h3 id="פד">פד</h3>

<blockquote>
<p>בְּנֵי מָוֶת זְמָן יַחְשֹׂף קְלוֹנָם</p>
</blockquote>

<blockquote>
<p>הֲכִי בָּאוּ בְצֵל בֹּשֶׁת וְחָסוּ</p>
</blockquote>

<blockquote>
<p>וְנַפְשָׁם מָכְרוּ לִשְׁאוֹל בְּחֶטְאָם</p>
</blockquote>

<blockquote>
<p>וְלֹא חָמְלוּ עֲלֵי הוֹדָם וְחָסוּ.</p>
</blockquote>

<h3 id="פה">פה</h3>

<blockquote>
<p>אֱנוֹשׁ יַחְשֹׁב הֲכִי תֵבֵל כְּמִרְעֶה</p>
</blockquote>

<blockquote>
<p>וְאַךְ הוּא בָהּ כְּשׁוֹר אָבוּס וּפָרָה</p>
</blockquote>

<blockquote>
<p>וַיִשְׁכַּח חַסְדֵי אֵל שֶׁיְצָרוֹ</p>
</blockquote>

<blockquote>
<p>וּמִנִּדְבַת יְמִינוֹ צָץ וּפָרָה.</p>
</blockquote>

<h3 id="פו">פו</h3>

<blockquote>
<p>אֲשֶר קָצוּ בְּעַבְדוּת הָאֱלֹהִים</p>
</blockquote>

<blockquote>
<p>וְלִהְיוֹת אָהֲבוּ חֶפְצָם וְרָצוּ</p>
</blockquote>

<blockquote>
<p>לְרַגְלָם חָפְרוּ שׁוּחָה וְשַׁחַת</p>
</blockquote>

<blockquote>
<p>וְנָפְלוּ בָהּ בְּעֵת הָלְכוּ וְרָצוּ.</p>
</blockquote>

<h3 id="פז">פז</h3>

<blockquote>
<p>אֱנוֹשׁ יַחְשֹׁב הֲכִי נַפְשׁוֹ לְמִקְנָה</p>
</blockquote>

<blockquote>
<p>וְכִי אֹתָהּ בְּעֹז לָקַח וְשָׁבָה</p>
</blockquote>

<blockquote>
<p>וְאָמְנָם הִיא כְפִקָּדוֹן וּמָחָר</p>
</blockquote>

<blockquote>
<p>תְּהִי חֹזְרָה לְמַפְקִידָהּ וְשָׁבָה.</p>
</blockquote>

<h3 id="פח">פח</h3>

<blockquote>
<p>אֲדָמָה הִיא כְיַבָּשָׁה וּמָוֶת</p>
</blockquote>

<blockquote>
<p>כְּנַחַל יַעֲבָר-בּוֹ אִישׁ וְשָׂחָה</p>
</blockquote>

<blockquote>
<p>וְתֵבֵל נֶאֱלֶמֶת אַךְ בְּלִי פֶה</p>
</blockquote>

<blockquote>
<p>פְּלָאוֹת תַּעֲנֶה לָנוּ וְשָׂחָה.</p>
</blockquote>

<h3 id="פט">פט</h3>

<blockquote>
<p>אֲהָהּ נֶפֶשׁ בְּנֵי אָדָם סְכָלָה</p>
</blockquote>

<blockquote>
<p>ואַשְׁרָהּ לוּ תְהִי יֹדְעָה וּבָנָה</p>
</blockquote>

<blockquote>
<p>וְיִבְנֶה הָאֱנוֹשׁ בָּתִּים וְיֵבוֹשׁ</p>
</blockquote>

<blockquote>
<p>כְּרֶגַע מֵאֲשֶׁר יָגַע וּבָנָה.</p>
</blockquote>

<h3 id="צ">צ</h3>

<blockquote>
<p>שַׁדַּי מְאֹד רַמְתָּ וֱגִבּוֹרִים</p>
</blockquote>

<blockquote>
<p>מִפַּחְדְּךָ יִרְהוּ וְיָחֹגּוּ</p>
</blockquote>

<blockquote>
<p>אוּלָם יְרֵאֶיךָ שְׁלֵוִים כִּי</p>
</blockquote>

<blockquote>
<p>בָּךְ יִשְׂמְחוּ יוֹם יוֹם וְיָחֹגּוּ.</p>
</blockquote>

<h3 id="צא">צא</h3>

<blockquote>
<p>אֱלֹהַי עַל-שְׁמָךְ אֶסְבֹּל מְצוּקִים</p>
</blockquote>

<blockquote>
<p>וְעַל דָּתְךָ אֲנִי נִגַּשׁ וְנַעְנֶה</p>
</blockquote>

<blockquote>
<p>וְאֵדַע כִּי בְּעֵת אֶקְרָא בְכָל לֵב</p>
</blockquote>

<blockquote>
<p>לְךָ מָחָר אֱהִי נֶעְזָר וְנַעְנֶה.
<br></p>
</blockquote>

<h2 id="זין">זין</h2>

<h3 id="צב">צב</h3>

<blockquote>
<p>בְּעוֹלָם זֶה זְרַע זֶרַע צְדָקָה</p>
</blockquote>

<blockquote>
<p>וּמֵי טֹהַר זְרֹק בּוֹ עֵת זְרֹעַ</p>
</blockquote>

<blockquote>
<p>תְּהִי קֹצֵר בְּעוֹלָם בָּא אֲלֻמּוֹת</p>
</blockquote>

<blockquote>
<p>אֲשֶׁר תִּלְאֶה לְנָשְׂאָם עַל זְרֹעַ.</p>
</blockquote>

<h3 id="צג">צג</h3>

<blockquote>
<p>בְּנֵי תֵבֵל עֲדָנִים תַּאֲכִילֵם</p>
</blockquote>

<blockquote>
<p>וְיִינְקוּ בָהּ שְׁדֵי בַת הַזְּמוֹרָה</p>
</blockquote>

<blockquote>
<p>וּבַסּוֹף תַּחֲשֹׂף לָהֶם קְלוֹנָהּ</p>
</blockquote>

<blockquote>
<p>וְגַם תִּשְׁלַח לְאַפָּם הַזְּמוֹרָה.</p>
</blockquote>

<h3 id="צד">צד</h3>

<blockquote>
<p>עוּרָה אֱנוֹשׁ לְעוֹלָמְךָ טֶרֶם</p>
</blockquote>

<blockquote>
<p>תִּסַּע וְקַח צֵידָה בְּעוֹלָם זֶה</p>
</blockquote>

<blockquote>
<p>וּזְכֹר יְקוֹד תֹּפֶת אֲשֶׁר יִבְעַר</p>
</blockquote>

<blockquote>
<p>מֵאֵשׁ עֲדֵי תֹאמַר כְּסִינַי זֶה.</p>
</blockquote>

<h3 id="צה">צה</h3>

<blockquote>
<p>לֹא יוֹעִיל לִבְנֵי אִישׁ קָרְבָּן</p>
</blockquote>

<blockquote>
<p>גַּם נֶסֶךְ וּלְבוֹנָה זַכָּה</p>
</blockquote>

<blockquote>
<p>כִּי אֵין חֵפֶץ לָאֵל בִּלְתִּי</p>
</blockquote>

<blockquote>
<p>לֵב נִשְׁבָּר עִם נֶפֶשׁ זַכָּה.</p>
</blockquote>

<h3 id="צו">צו</h3>

<blockquote>
<p>דֹּרֵשׁ רְצוֹן אֵל יִמְאֲסָה תֵבֵל</p>
</blockquote>

<blockquote>
<p>גַּם יַחֲשֹׁב אֹתָהּ כְּשִׁית זוֹנָה</p>
</blockquote>

<blockquote>
<p>אַךְ עֹזְבֵי אֵל נָתְנוּ הוֹנָם</p>
</blockquote>

<blockquote>
<p>תָּמִיד בְּמוֹ יַיִן וּבַזּוֹנָה.</p>
</blockquote>

<h3 id="צז">צז</h3>

<blockquote>
<p>כָּל אִישׁ אֲשֶׁר קָנָה אֲחֻזָּה מִשּׂדֵה</p>
</blockquote>

<blockquote>
<p>יֹשֶׁר וּבוֹ זֶרַע אֱמֶת זָרוּעַ</p>
</blockquote>

<blockquote>
<p>יִצְלַח וְעֵת כִּי יֶחְשְׁכוּ אוֹרִים לְפָ-</p>
</blockquote>

<blockquote>
<p>נָיו יִמְצְאָה צִדְקוֹ כְּאוֹר זָרוּעַ.</p>
</blockquote>

<h3 id="צח">צח</h3>

<blockquote>
<p>תֵּבֵל מְשַׁכֶּרֶת בְּנֵי אָדָם הֲכִי</p>
</blockquote>

<blockquote>
<p>דָמְתָה בְּיַד הָאֵל כְּמוֹ כוֹס זָהָב</p>
</blockquote>

<blockquote>
<p>יוֹם דִּין הֲלֹא הוּא אֶל בְּנֵי חֶלֶד כְּמוֹ</p>
</blockquote>

<blockquote>
<p>מַצְרֵף אֱלֵי כֶסֶף וְכוּר לַזָּהָב.</p>
</blockquote>

<h3 id="צט">צט</h3>

<blockquote>
<p>יִשְׂמַח אֱנוֹשׁ עֵת יֶחֱזֶה בָנָיו סְבִי-</p>
</blockquote>

<blockquote>
<p>בוֹתָיו וְעֵת יַרְבֶּה כְחוֹל יָם זֶרַע</p>
</blockquote>

<blockquote>
<p>וּבְעֵת יְשַׁכֵּל הַזְּמַן אֹתוֹ אֲזַי</p>
</blockquote>

<blockquote>
<p>אֹמַר מְשׂוֹשׂ בָּנִים בְּעוֹלָם זֶה רָע.</p>
</blockquote>

<h3 id="ק">ק</h3>

<blockquote>
<p>אִישִׁים בּרֹב חֵטְא טִמְּאוּ נַפְשָׁם</p>
</blockquote>

<blockquote>
<p>וַיִּנְחֲלוּ מוּמָם אֱלֵי זַרְעָם</p>
</blockquote>

<blockquote>
<p>יִדְמוּ לְאִישׁ לוֹ בַת קְדֹשָׁה וּמְ-</p>
</blockquote>

<blockquote>
<p>כָרָהּ לְבֶן נֵכָר וֱאֶל זָר עָם.
<br></p>
</blockquote>

<h2 id="חית">חית</h2>

<h3 id="קא">קא</h3>

<blockquote>
<p>בֶּן אִישׁ חֲלֹק עוֹלָמְךָ עִם יוֹצְרָךְ</p>
</blockquote>

<blockquote>
<p>חֶצְיוֹ תְּנָה לָאֵל וְלָךְ הַחֵצִי</p>
</blockquote>

<blockquote>
<p>טֶרֶם יְקִימְךָ לוֹ לְמַטָּרָה זְמָן</p>
</blockquote>

<blockquote>
<p>בֹּגֵד וְהַמָּוֶת יְהִי הַחֵצִי.</p>
</blockquote>

<h3 id="קב">קב</h3>

<blockquote>
<p>אֱמֶת זָכָה לְטוּב הָאֵל וְעֻזּוֹ</p>
</blockquote>

<blockquote>
<p>אֲשֶׁר נַפְשׁוֹ תְמִימָה גַּם חֲסִידָה</p>
</blockquote>

<blockquote>
<p>וְלָעוּף אֶל מְעוֹן הָאוֹר תְּנוֹפֵף</p>
</blockquote>

<blockquote>
<p>כְּנָפַיִם כְּכַנְפֵי הַחֲסִידָה.</p>
</blockquote>

<h3 id="קג">קג</h3>

<blockquote>
<p>טוֹב מִלְּיַבֵּם תַּאֲוָתְךָ רֹק</p>
</blockquote>

<blockquote>
<p>קִצְפָּהּ וְלִהְיוֹת נַעֲלָךְ חָלוּץ</p>
</blockquote>

<blockquote>
<p>כִּי אָז בְּמַחְנוֹת רֹדְפֵי צֶדֶק</p>
</blockquote>

<blockquote>
<p>תַּעְבֹר בְּיַרְדֵּן דִּינְךָ חָלוּץ.</p>
</blockquote>

<h3 id="קד">קד</h3>

<blockquote>
<p>כָּל אִישׁ אֲשֶׁר יַכִּיר יְגוֹן תֵּבֵל</p>
</blockquote>

<blockquote>
<p>גַּם תַּחֲלֻאִים בָּהּ זְמָן חִלָּה</p>
</blockquote>

<blockquote>
<p>יֵדַע הֲכִי אֵין לָאֱנוֹשׁ תִּקְוָה</p>
</blockquote>

<blockquote>
<p>רַק עֵת פְּנֵי צוּר יֹצְרוֹ חִלָּה.</p>
</blockquote>

<h3 id="קה">קה</h3>

<blockquote>
<p>הוֹי כִּי יִצְרִי נָחָשׁ נֹשֵׁךְ</p>
</blockquote>

<blockquote>
<p>אֹתִי גַּם תַּאְוָתִי חַיָּה</p>
</blockquote>

<blockquote>
<p>נֶפֶשׁ מַשְׂכֶּלֶת אַשְׁרֵךְ אִם</p>
</blockquote>

<blockquote>
<p>יֵשׁ לָךְ יִתְרוֹן עַל הַחַיָּה</p>
</blockquote>

<blockquote>
<p>עֵת תֶּחְזִי מַחְנֵה נִשְׁמוֹת אֵל</p>
</blockquote>

<blockquote>
<p>יוֹם תֵּאָסְפִי אֶל הַחַיָּה.</p>
</blockquote>

<h3 id="קו">קו</h3>

<blockquote>
<p>אֱמֶת תֵּבֵל כְּמוֹ גַנָּה וְאָדָם</p>
</blockquote>

<blockquote>
<p>כְּעֵץ פִּרְיָהּ וּפַגֶּיהָ חֲנֻטִים</p>
</blockquote>

<blockquote>
<p>וְנִשְׁאַר בָּאֱנוֹשׁ חֶטְאוֹ בְמוֹתוֹ</p>
</blockquote>

<blockquote>
<p>וּמַה יוֹעִיל הֱיוֹת מִן הַחֲנֻטִים.</p>
</blockquote>

<h3 id="קז">קז</h3>

<blockquote>
<p>מַכִּיר יְקָר תֵּבֵל יְמָאֵן לִהְ-</p>
</blockquote>

<blockquote>
<p>יוֹת רֹאשׁ וְיֹאמַר לֹא אֱהִי חֹבֵשׁ</p>
</blockquote>

<blockquote>
<p>כִּי יֵשׁ לְשׁוֹט הַמָּוְתָה מַכָּה</p>
</blockquote>

<blockquote>
<p>לֹא יִמְצְאוּ לָהּ בַּזְּמָן חֹבֵשׁ.</p>
</blockquote>

<h3 id="קח">קח</h3>

<blockquote>
<p>יְחִידָתִי סְעִי מִבֵּית עֲוֹנִים</p>
</blockquote>

<blockquote>
<p>וּבִנְוֵה מַחֲנֵה צֶדֶק חֲנִי נָא</p>
</blockquote>

<blockquote>
<p>הֲכִי אָז תִּמְצְאִי חֶסֶד בְּעֵין אֵל</p>
</blockquote>

<blockquote>
<p>בְּעֵת לֹא תִמְצְאִי מֵאִישׁ חֲנִינָה.</p>
</blockquote>

<h3 id="קט">קט</h3>

<blockquote>
<p>בֶּן אִישׁ בְּנֵה בַיִת לְיוֹם מָחָר לְךָ</p>
</blockquote>

<blockquote>
<p>אוּלָם בְּטוּב הַמַּעֲשִׂים אֹתוֹ חֲנוֹךְ</p>
</blockquote>

<blockquote>
<p>גַּם נַפְשְׁךָ נַהֵל בְּמוּסָרְךָ לְאַט</p>
</blockquote>

<blockquote>
<p>כִּי הִיא כְמוֹ נַעַר וְלָכֵן לָהּ חֲנוֹךְ.</p>
</blockquote>

<h3 id="קי">קי</h3>

<blockquote>
<p>טוֹב לְךָ הֱיוֹת בּוֹדֵד בְּעִי מִדְבָּר</p>
</blockquote>

<blockquote>
<p>מִלִּהְיוֹת לָךְ בַּזְּמָן חָבֵר</p>
</blockquote>

<blockquote>
<p>כִּי כָל בְּנֵי אִישִׁים נְחָשִׁים לֹא</p>
</blockquote>

<blockquote>
<p>יוֹעִילְךָ בָם חֹבְרֵי חָבֶר.</p>
</blockquote>

<h3 id="קיא">קיא</h3>

<blockquote>
<p>בְּיַד תֵּבֵל אֲהָהּ כּוֹסוֹת מְלֵאוֹת</p>
</blockquote>

<blockquote>
<p>וְעַל כָּל הַיְּקוּם לִשְׁתּוֹת חֲמָתָם</p>
</blockquote>

<blockquote>
<p>וְהַיָּמִים כְּאַכְזָרִים פְּרוּצִים</p>
</blockquote>

<blockquote>
<p>וְאֵין מִי יַעֲמֹד לִפְנֵי חֲמָתָם.</p>
</blockquote>

<h3 id="קיב">קיב</h3>

<blockquote>
<p>אַשְׁרֵי אָדָם יִתְאַזָּר עֹז</p>
</blockquote>

<blockquote>
<p>גַּם לִלְחֹם עִם יִצְרוֹ חָרָץ</p>
</blockquote>

<blockquote>
<p>גַּם כָּאַרְיֵה יִשְׁאַג עַד כִּי</p>
</blockquote>

<blockquote>
<p>כֶלֶב לָשׁוֹן לוֹ לֹא חָרָץ.</p>
</blockquote>

<h3 id="קיג">קיג</h3>

<blockquote>
<p>הֲדַר עוֹלָם כְּמוֹ יַעַר וְאִישִׁים</p>
</blockquote>

<blockquote>
<p>בְּעֵת מוֹתָם כְּמוֹ עֵצִים חֲטֻבִים</p>
</blockquote>

<blockquote>
<p>וְהַיֹּשֶׁר כְּעֶרֶשׂ אֶל בְּעָלָיו</p>
</blockquote>

<blockquote>
<p>וּבוֹ יִשְׁכַּב בְּמַרְבַדִּים חֲטֻבִים.
<br></p>
</blockquote>

<h2 id="טית">טית</h2>

<h3 id="קיד">קיד</h3>

<blockquote>
<p>כָּל אִישׁ אֲשֶׁר יִטְבֹּל בְּמֵי תַאְוָה</p>
</blockquote>

<blockquote>
<p>גּוּפוֹ הֲלֹא טָמֵא בְּעֵת טָבְלוֹ</p>
</blockquote>

<blockquote>
<p>וַאְשֶׁר בְּעוֹלָם זֶה לְחֵטְא נוֹלָד</p>
</blockquote>

<blockquote>
<p>לוּ מֵת בְּיוֹם לִדְתּוֹ יְהִי טוֹב לוֹ.</p>
</blockquote>

<h3 id="קטו">קטו</h3>

<blockquote>
<p>עוּרוּ בְּנֵי אִישׁ אַל תְּאַחְרוּ מֵעֲקֹר</p>
</blockquote>

<blockquote>
<p>כָּל חֵטְא אֲבָל תַּחְתָּיו עֲצֵי יֹשֶׁר טְעוּ</p>
</blockquote>

<blockquote>
<p>כִּי יִצְרְכֶם לִמְשֹׁךְ לְבַבְכֶם אַחֲרָיו</p>
</blockquote>

<blockquote>
<p>יֹאמַר אֲלֵיכֶם מִנְּתִיב צֶדֶק טְעוּ.</p>
</blockquote>

<h3 id="קטז">קטז</h3>

<blockquote>
<p>יִשְׂמַח אֱנוֹשׁ בִּרְאוֹת עֲרוּגוֹת גַּן</p>
</blockquote>

<blockquote>
<p>צָצוּ וְשֶׁמֶשׁ חָנְתָה טָלֶה</p>
</blockquote>

<blockquote>
<p>יִדְמֶה בְּהִתְחַבֵּר זְמָן אֵלָיו</p>
</blockquote>

<blockquote>
<p>כִּזְאֵב אֲשֶׁר נֶחְבַּר אֱלֵי טָלֶה.</p>
</blockquote>

<h3 id="קיז">קיז</h3>

<blockquote>
<p>כָּל אִישׁ אֲשֶׁר הֶחְזִיק נְתִיב מוּסָר</p>
</blockquote>

<blockquote>
<p>טוֹב עִם אֲנָשִׁים הוּא וְכֵן טוֹב עִם</p>
</blockquote>

<blockquote>
<p>הָאֵל וְלֹא יִדְמֶה לְחֹטְאִים נִדְ-</p>
</blockquote>

<blockquote>
<p>מִים פָּעֳלָם (עִמָּם בְּיָם) טוֹבְעִים.</p>
</blockquote>

<h3 id="קיח">קיח</h3>

<blockquote>
<p>אִישִׁים בְּמַשְׂאוֹת חֵטְא עֲמוּסִים הֵם הֲכִי</p>
</blockquote>

<blockquote>
<p>אֹתָם בְּנֵי יוֹם כַּבְּעִירִים טָעֲנוּ</p>
</blockquote>

<blockquote>
<p>שִׁלְפוּ חֲרָבוֹת אַחֲרֵי הַתַּאֲוָה</p>
</blockquote>

<blockquote>
<p>עַד תִּכְבְּשׁוּ אֹתָהּ וְנַפְשָׁהּ טָעֲנוּ.
<br></p>
</blockquote>

<h2 id="יוד">יוד</h2>

<h3 id="קיט">קיט</h3>

<blockquote>
<p>נֶפֶשׁ כְּסִיל דָּמְתָה בְהֵמָה מָצְאָה</p>
</blockquote>

<blockquote>
<p>מִרְעֶה וְתִדְרֹשׁ אַחֲרֵי כָל יָרוֹק</p>
</blockquote>

<blockquote>
<p>אַשְׁרֵי אֲשֶׁר יִטְהַר וְתֵבֵל יַחֲשֹׁב</p>
</blockquote>

<blockquote>
<p>נִדָּה וְעָלֶיהָ בְּכָל עֵת יָרֹק.</p>
</blockquote>

<h3 id="קכ">קכ</h3>

<blockquote>
<p>עוּרָה לְבָבִי וַחֲלֹשׁ צִבְאוֹת עֲוֹן</p>
</blockquote>

<blockquote>
<p>נֹעַר וְהַכֵּם שׁוֹק בְּאַף עַל יָרֵךְ</p>
</blockquote>

<blockquote>
<p>וּבְטַח וְאַל תִּירָא לְחֵיל תַּאְוָה וְאִם</p>
</blockquote>

<blockquote>
<p>יִגְבַּר וְלִבָּךְ יִצְרְךָ אַל יָרֵךְ.</p>
</blockquote>

<h3 id="קכא">קכא</h3>

<blockquote>
<p>אַשְׁרֵי אֲשֶׁר בָּנָה בְשַׁחַק מַעֲלוֹת</p>
</blockquote>

<blockquote>
<p>וּבְיַד פְּעֻלּוֹתָיו עֲלִיּוֹתָיו יְקַר</p>
</blockquote>

<blockquote>
<p>כִּי כָל מְבַקְשֵׁי יוֹצְרָם כַּמָּה נְעִי-</p>
</blockquote>

<blockquote>
<p>מוֹת הֶעֱנִיק לָהֶם וּמַה נַּעְשָׂה יְקָר.</p>
</blockquote>

<h3 id="קכב">קכב</h3>

<blockquote>
<p>הַבֵּט רוֹם כָּרָקָב יִבְלֶה</p>
</blockquote>

<blockquote>
<p>גַּם כּוֹכְבֵיהֶם יֵעָדֵרוּן</p>
</blockquote>

<blockquote>
<p>אַף הֶהָרִים יִבלוּ וּבְמַעְ-</p>
</blockquote>

<blockquote>
<p>דֵּר כִּלָּיוֹן יֵעָדֵרוּן.</p>
</blockquote>

<h3 id="קכג">קכג</h3>

<blockquote>
<p>אַל יֵפְתְּ לִבָּךְ אִם זְמָן יַחְלִיק</p>
</blockquote>

<blockquote>
<p>לָשׁוֹן וְשֶׁמֶן רֹאשְׁךָ יָנִי</p>
</blockquote>

<blockquote>
<p>כַּמָּה אֲנָשִׁים חָשְׁבוּ לִהְיוֹת</p>
</blockquote>

<blockquote>
<p>אַךְ מַחְשְׁבוֹתָם הַזְּמָן יָנִיא.</p>
</blockquote>

<h3 id="קכד">קכד</h3>

<blockquote>
<p>כָּל הַיָּרֵא יֹצְרוֹ טֶרֶם</p>
</blockquote>

<blockquote>
<p>מוֹתוֹ לַעְשׂוֹת יֹשֶׁר יָרוּץ</p>
</blockquote>

<blockquote>
<p>פִּשְׁתָּה כֵהָה לֹא יִכְבֶּה גַּם</p>
</blockquote>

<blockquote>
<p>קָנֶה רָצוּץ עוֹד לֹא יָרוּץ.</p>
</blockquote>

<h3 id="קכה">קכה</h3>

<blockquote>
<p>אֱמֶת זָכָה לְזוּ עוֹלָם וְנִמְלַט</p>
</blockquote>

<blockquote>
<p>אֱשֶׁר הָאֵל בְּיִרְאָתוֹ יְרִיחוֹ</p>
</blockquote>

<blockquote>
<p>הֲכִי יָצוּר עֲלֵי עִיר תַּאֲוָתוֹ</p>
</blockquote>

<blockquote>
<p>לְבַקְעֶנָּה כְּהבָּקַע יְרִיחוֹ.</p>
</blockquote>

<h3 id="קכו">קכו</h3>

<blockquote>
<p>אִישׁ לֵבָב יַשְׁפִּיל ּתַּאְוָתוֹ</p>
</blockquote>

<blockquote>
<p>עַד עָפָר וּבְיִצְרוֹ יָקוֹט</p>
</blockquote>

<blockquote>
<p>יָשִׂים עַל אֵל מִבְטַחוֹ לֹא</p>
</blockquote>

<blockquote>
<p>עַל נִבְרָא כִּי כִסְלוֹ יָקוֹט.</p>
</blockquote>

<h3 id="קכז">קכז</h3>

<blockquote>
<p>אֱמֶת חֵטְא אִישׁ לְרַגְלָיו הוּא כְגוּמָץ</p>
</blockquote>

<blockquote>
<p>וְכָל יוֹם יַד עֲוֹנוֹ יִקָּבֶנּוּ</p>
</blockquote>

<blockquote>
<p>וְאִם יִזְכֶּה הֲכִי זֹכֶה לְשֵׁם טוֹב</p>
</blockquote>

<blockquote>
<p>אֲשֶׁר פִּי הָאֱלֹהִים יִקָּבֶנּוּ.</p>
</blockquote>

<h3 id="קכח">קכח</h3>

<blockquote>
<p>אִם יַרְבֶּה אִישׁ חַטָּאת כָּל יוֹם</p>
</blockquote>

<blockquote>
<p>עַל שִׁכְמוֹ יוֹם דּיִן יִשּׂאֵם</p>
</blockquote>

<blockquote>
<p>כִּי חֶטְאוֹ יַבְעִיר בַּעְצָמָיו</p>
</blockquote>

<blockquote>
<p>אֵשׁ לֹא יִכְבֶּה עַד יִשּׂאֵם.</p>
</blockquote>

<h3 id="קכט">קכט</h3>

<blockquote>
<p>דַע לָךְ יְלִיד עָפָר הֲכִי אַתָּה</p>
</blockquote>

<blockquote>
<p>כַצֵּל וְכַצֶּלֶם יְצֻרֶיךָ</p>
</blockquote>

<blockquote>
<p>לָכֵן חֲזַק עַל תַּאֲוָה תִּכְבֹּש</p>
</blockquote>

<blockquote>
<p>אֹתָךְ וְעַל יֵצֶר יְצֻרֶךָ.</p>
</blockquote>

<h3 id="קל">קל</h3>

<blockquote>
<p>אֲהָהּ גָּדוֹל וְקָרוֹב יוֹם אֲדֹנָי</p>
</blockquote>

<blockquote>
<p>לְכָל זֵדִים וְאֹתוֹ מִי יְכַלְכֵּל</p>
</blockquote>

<blockquote>
<p>לְזֹאת אַשְׁרֵי אֱנוֹשׁ יַרְעִיב לְבָבוֹ</p>
</blockquote>

<blockquote>
<p>וְאֶת נַפשׁוֹ בְּפַת חֶסֶד יְכַלְכֵּל.</p>
</blockquote>

<h3 id="קלא">קלא</h3>

<blockquote>
<p>מַה לֶּאֱנוֹשׁ יִצְבֹּר כְּחוֹל הַיָּם</p>
</blockquote>

<blockquote>
<p>עֹשֶׁר וְהוּא מָחָר כְּעוֹף יָעוּף</p>
</blockquote>

<blockquote>
<p>לֹא טוֹב לְאִישׁ כִּי אִם בְּיִרְאַת אֵל</p>
</blockquote>

<blockquote>
<p>בָּהּ שַׁחֲרוֹ יִזְרַח וּבָהּ יָעוּף.</p>
</blockquote>

<h3 id="קלב">קלב</h3>

<blockquote>
<p>תֵּבֵל כְּיָם גָּדוֹל וְאִישִׁים תּוֹךְ אֳנִי</p>
</blockquote>

<blockquote>
<p>תָּרוּץ כְּבָרָק בָּם וְלֹא יָבִינוּ</p>
</blockquote>

<blockquote>
<p>אַךְ הַזְּמָן פִּתְאֹם יְשַלַּח אֵשׁ בְּסִי-</p>
</blockquote>

<blockquote>
<p>רוֹתָם אֲזַי טֶרֶם אֲשֶׁר יָבִינוּ.</p>
</blockquote>

<h3 id="קלג">קלג</h3>

<blockquote>
<p>יִדְאַג אֱנוֹשׁ עָקָר עֲדֵי יוֹלִיד</p>
</blockquote>

<blockquote>
<p>בָּנִים עֲלֵי תֵבֵל וְיִבָּנֶה</p>
</blockquote>

<blockquote>
<p>וּשְׁאוֹל יבַל זַרְעוֹ וְיַהְרֹס אֶת</p>
</blockquote>

<blockquote>
<p>בֵּיתוֹ בְּעֵת יִכּוֹן וְיִבָּנֶה.</p>
</blockquote>

<h3 id="קלד">קלד</h3>

<blockquote>
<p>הַבֵּט שָׂרֵי תֵבֵל גָּאוּ</p>
</blockquote>

<blockquote>
<p>לַעְלוֹת לִזְבֻל וַיֶּהֶרְסוּ</p>
</blockquote>

<blockquote>
<p>אַךְ הַיָּמִים בִּנְיָנָם הוֹ-</p>
</blockquote>

<blockquote>
<p>רִידוּ לִשְׁאוֹל וַיֶּהֶרְסוּ.</p>
</blockquote>

<h3 id="קלה">קלה</h3>

<blockquote>
<p>אֲשֶׁר יִשּׁר וְנֶאֶמְנוּ פְעָלָיו</p>
</blockquote>

<blockquote>
<p>וּבִלְשׁוֹנוֹ וְנִיבוֹ לֹא יְכַזֵּב</p>
</blockquote>

<blockquote>
<p>יְהִי מָחָר בְּגַן הָאֵל כְּעֵץ עַל</p>
</blockquote>

<blockquote>
<p>מְקוֹר יוּבַל לְעוֹלָם לֹא יְכַזֵּב.
<br></p>
</blockquote>

<h2 id="כף">כף</h2>

<h3 id="קלו">קלו</h3>

<blockquote>
<p>שַׁדַּי אֲנִי מִמַּעֲשִׂים עָרֹם</p>
</blockquote>

<blockquote>
<p>אָנָּא בְצִלְךָ עַבְדְּךָ כַסֵּה</p>
</blockquote>

<blockquote>
<p>לָעַד בְּמַרְבֵּץ טוֹב רְעֵה אֹתִי</p>
</blockquote>

<blockquote>
<p>כִּי אַתְּ כְּרֹעֶה וַאֲנִי כַשּׂה.</p>
</blockquote>

<h3 id="קלז">קלז</h3>

<blockquote>
<p>הָהּ כִּי עֲוֹנַי כָּפְפוּ אֹתִי</p>
</blockquote>

<blockquote>
<p>אַחַר הֱיוֹתִי בַזְּמָן כַּנֵּס</p>
</blockquote>

<blockquote>
<p>אֵלִי רְאֵה כִּי נִסְתְּרָה דַרְכִּי</p>
</blockquote>

<blockquote>
<p>שׁוּבָה וְנִדְחֵי עַבְדְּךָ כַנֵּס.</p>
</blockquote>

<h3 id="קלח">קלח</h3>

<blockquote>
<p>עוּרוּ בְּנֵי יֹשֶׁר וְנָשׁוּבָה וְגַם</p>
</blockquote>

<blockquote>
<p>נִשּׂא לְבָבֵנוּ אֱלֵי כַפָּיִם</p>
</blockquote>

<blockquote>
<p>אֶל אֵל אֲשֶׁר נֶעְלָם וְהוּא נִגְלָה וְעָב</p>
</blockquote>

<blockquote>
<p>יִרְכַּב וְכִסָּה אוֹר עֲלֵי כַפָּיִם.</p>
</blockquote>

<h3 id="קלט">קלט</h3>

<blockquote>
<p>בֶּן אִישׁ זְכֹר כִּי יִצְרְךָ אוֹיֵב</p>
</blockquote>

<blockquote>
<p>אַךְ עַל לְבָבְךָ כַּאֲרִי כָרָע</p>
</blockquote>

<blockquote>
<p>וּפְחַד לְיוֹם יִהְיֶה לְכֹל מִקְרֶה</p>
</blockquote>

<blockquote>
<p>אֶחָד וְהַטּוֹב יַחֲלֹף כָּרָע.</p>
</blockquote>

<h3 id="קמ">קמ</h3>

<blockquote>
<p>עֲוֹנוֹת נִבְּלוּךְ נַפְשִׁי וְנֶהְפַּךְ</p>
</blockquote>

<blockquote>
<p>יְקָרֵךְ בּוּז וְהֵם שָׂמוּךְ כְּרֹאִי</p>
</blockquote>

<blockquote>
<p>לְזֹאת אֶבְכֶּה וְיֵרָז רֹב בְּשָׂרִי</p>
</blockquote>

<blockquote>
<p>עֲדֵי מֵרֹב רְזוֹנִי יֵבְךְּ רֹאִי.</p>
</blockquote>

<h3 id="קמא">קמא</h3>

<blockquote>
<p>יִרְאַת אֱלֹהִים שִׂים מְנוֹרָה אַךְ</p>
</blockquote>

<blockquote>
<p>שִׂכְלָךְ כְּפֶרַח שִׂים וְגַם כַּפְתֹּר</p>
</blockquote>

<blockquote>
<p>כִּי הוֹן אֱנוֹשׁ הֶבֶל וְלֹא יִשְׁוֶה</p>
</blockquote>

<blockquote>
<p>נֹצַת כְּנַף יוֹנָה וְלֹא כַפְ-תֹּר</p>
</blockquote>

<blockquote>
<p>לָכֵן יְרָא קֹרוֹת זְמָן טֶרֶם</p>
</blockquote>

<blockquote>
<p>סִפִּים יְהִי מַרְעִישׁ וְיַךְ כַּפְתֹּר</p>
</blockquote>

<blockquote>
<p>וַאְשֶׁר בְּצָרְפַת יִהְיֶה מַעְרִיב</p>
</blockquote>

<blockquote>
<p>תַּשְׁכִּים וְתִרְאֵהוּ בְּאִי כַפְתֹּר.</p>
</blockquote>

<h3 id="קמב">קמב</h3>

<blockquote>
<p>חֲשֹׁב טוּב הַזְּמָן כָּרַע וְיִהְיוּ</p>
</blockquote>

<blockquote>
<p>מְתָקָיו נֶחֱשָׁבִים לָךְ כּמָרָיו</p>
</blockquote>

<blockquote>
<p>וְחַשּׁב הַזְּמָן כִּדְלִי וְיִהְיוּ</p>
</blockquote>

<blockquote>
<p>בְעֵינְךָ נַחֲלֵי טוּבוֹ כְּמָרָיו</p>
</blockquote>

<blockquote>
<p>הֲכִי אִישָׁיו בְּתַעַר הַשּׂכִירָה</p>
</blockquote>

<blockquote>
<p>יְגַלֵּחַ וְהִשְׁבִּית אֶת כְּמָרָיו.</p>
</blockquote>

<h3 id="קמג">קמג</h3>

<blockquote>
<p>לִבִּי עֲבֹדַת תַּאֲוָה הַרְחֵק</p>
</blockquote>

<blockquote>
<p>כִּי יוֹם לְיוֹם תַּכְבִּיד כְּצָר כִּבְלִי</p>
</blockquote>

<blockquote>
<p>וַחְשֹׁב גְּדֻלָּתָהּ כְּשִׁפְלוּתָהּ</p>
</blockquote>

<blockquote>
<p>וּכְבוֹד יְקָר עֻזָּה חֲשֹׁב כִּבְלִי.</p>
</blockquote>

<h3 id="קמד">קמד</h3>

<blockquote>
<p>אֱנוֹשׁ עַד אָן תְּרַדֵּף תַּאֲוָתְךָ</p>
</blockquote>

<blockquote>
<p>וְתָנוּעַ כְּנוֹעַ בַּכְּבָרָה</p>
</blockquote>

<blockquote>
<p>וְנֶפֶשׁ נִטְמְאָה תַּחְשֹׁב כְּזַכָּה</p>
</blockquote>

<blockquote>
<p>וְהַחֹטֵאת תְּהִי חֹשֵׁב כּבָרָה.</p>
</blockquote>

<h3 id="קמה">קמה</h3>

<blockquote>
<p>עֵת אֶזְכְּרָה חֶטְאִי דְּמָעַי יִזְּלוּ</p>
</blockquote>

<blockquote>
<p>עַד אֶחֱשֹׁב מֵי הַבְּכִי כִּנְהַר כְּבָר</p>
</blockquote>

<blockquote>
<p>אַךְ אֵדְעָה כִּי אֵין גְּמוּל חֹטֵא כְּמוֹ</p>
</blockquote>

<blockquote>
<p>צַדִּיק וְלֹא תַגְמוּל אֱנוֹשׁ חָנֵף כְּבָר.</p>
</blockquote>

<h3 id="קמו">קמו</h3>

<blockquote>
<p>אֲשֶׁר צִדְקַת אֱלֹהָיו לוֹ יְאָרֵשׂ</p>
</blockquote>

<blockquote>
<p>בְּטוּב מַעְשִׂים תְּהִי לוֹ חִישׁ כְּבוּשָׁה</p>
</blockquote>

<blockquote>
<p>וְהַסָּכָל יְחַשּׁב הַצְּדָקָה</p>
</blockquote>

<blockquote>
<p>כְּחֶרְפָּה לוֹ וְהַתֻּמָּה כְּבוּשָׁה</p>
</blockquote>

<h3 id="קמז">קמז</h3>

<blockquote>
<p>לִבְשִׁי יְחִידָתִי לְבוּשׁ תֹּם וַעֲדִי</p>
</blockquote>

<blockquote>
<p>יֹשֶׁר עֵינֵךְ בַּעֲנָוָה כַחֲלִי</p>
</blockquote>

<blockquote>
<p>וּתְנִי מְעִילֵךְ אַהֲבַת הָאֵל וְיִרְ-</p>
</blockquote>

<blockquote>
<p>אָתוֹ תְנִי עַל צַוְרֹנֵךְ כַּחֲלִי.</p>
</blockquote>

<h3 id="קמח">קמח</h3>

<blockquote>
<p>מִמָּותָה גוּרָה וְתוֹךְ</p>
</blockquote>

<blockquote>
<p>עֹל שִׂכְלְךָ יִצְרָךְ כְּבֹשׁ</p>
</blockquote>

<blockquote>
<p>לֹא נֹשְׂאָה פָנִים אֲבָל</p>
</blockquote>

<blockquote>
<p>תַּאְבִיד לְעַז פָּנִים כְּבֹשׁ.
<br></p>
</blockquote>

<h2 id="למד">למד</h2>

<h3 id="קמט">קמט</h3>

<blockquote>
<p>הוֹי לַנְּפָשׁוֹת הַחֹטְאוֹת כִּי</p>
</blockquote>

<blockquote>
<p>לֹא יֵדְעוּ עֹרֵר לִוְיָתָן</p>
</blockquote>

<blockquote>
<p>לוּ חָכְמוּ לָבְשׁוּ שַׂק כַּעְדִי</p>
</blockquote>

<blockquote>
<p>וַחְבָלִים שָׂמוּ לִוְיָתָן</p>
</blockquote>

<blockquote>
<p>עוֹלָם הַיָּם אַךְ הֵם דָּגָיו</p>
</blockquote>

<blockquote>
<p>וּלְבַלְּעָם מָוֶת לִוְיָתָן.</p>
</blockquote>

<h3 id="קנ">קנ</h3>

<blockquote>
<p>בְּמוּמֵי מַעֲשֵׂי תֵבֵל פְּלָאִים</p>
</blockquote>

<blockquote>
<p>וְקָצְרוּ לַהֲגוֹת בָּהֶם לְשׁוֹנוֹת</p>
</blockquote>

<blockquote>
<p>אֲשֶׁר תַּרְחִיק נְפָשׁוֹת הַחֲסִידוֹת</p>
</blockquote>

<blockquote>
<p>וְתִתְחַבֵּר לְזָרוֹת גַּם לְשׁוֹנוֹת.</p>
</blockquote>

<h3 id="קנא">קנא</h3>

<blockquote>
<p>עוֹלָם נְוֵה צָרוֹת הֲכִי אֵין בּוֹ</p>
</blockquote>

<blockquote>
<p>שַׁלְוָה לְיוֹצֵא בוֹ וְלֹא לַבָּא</p>
</blockquote>

<blockquote>
<p>רַק הוּא כְּמוֹ יַעַר וְהֵם שֹׁכְנָיו</p>
</blockquote>

<blockquote>
<p>עֵצִים וְהַמָּוֶת כְּמוֹ לַבָּה.</p>
</blockquote>

<h3 id="קנב">קנב</h3>

<blockquote>
<p>בֶּן אִישׁ בְּתֵבֵל אַתְּ כְּאִישׁ כָּלוּא</p>
</blockquote>

<blockquote>
<p>בִכְלוּא וּבִידֵי יִצְרְךָ לָחוּץ</p>
</blockquote>

<blockquote>
<p>אַתָּה בְתוֹךְ מַסְגֵּר בְּעוֹדְךָ חַי</p>
</blockquote>

<blockquote>
<p>אָכֵן בְּמוֹתְךָ תֵּצְאָה לַחוּץ.</p>
</blockquote>

<h3 id="קנג">קנג</h3>

<blockquote>
<p>דַּי לָךְ הֱיוֹת שֹׁכֵן בְּמַחְשַׁךְ תַּאֲוָה</p>
</blockquote>

<blockquote>
<p>וּבְאוֹר אֲדֹנָי בֶּן אֱנוֹשׁ קוּמָה לְךָ</p>
</blockquote>

<blockquote>
<p>וּרְדֹף רְצוֹן הָאֵל הֲכִי מִכָּל הֲדַר</p>
</blockquote>

<blockquote>
<p>תֵּבֵל וְטוֹבָתָהּ הֲלֹא הוּא טוֹב לְךָ.</p>
</blockquote>

<h3 id="קנד">קנד</h3>

<blockquote>
<p>יְחִידָתִי בְּנִי אַרְמֹן לְשִׁבְתֵּךְ</p>
</blockquote>

<blockquote>
<p>בְּהַר הַמּוֹר וְגִבְעַת הַלְּבוֹנָה</p>
</blockquote>

<blockquote>
<p>וְהִרְסִי בֵּית חֲטָאִים כִּי גְמוּל טוֹב</p>
</blockquote>

<blockquote>
<p>לְהֹרֶסֶת וְתַגְמוּל רַע לְבוֹנָה.</p>
</blockquote>

<h3 id="קנה">קנה</h3>

<blockquote>
<p>שָׁמְרָה נְתִיב הָאֵל וְאַשְׁרֵי אִישׁ</p>
</blockquote>

<blockquote>
<p>מֵעַל נְתִיב צוּר יֹצְרוֹ לֹא לָז</p>
</blockquote>

<blockquote>
<p>יִזְכֶּה בְמַעְמַד דִּין וּמִי וָמִי</p>
</blockquote>

<blockquote>
<p>יִזְכֶּה בְּיוֹם הַמַּעֲמָד הַלָּז.</p>
</blockquote>

<h3 id="קנו">קנו</h3>

<blockquote>
<p>אֱמֶת נֶפֶשׁ אֲשֶׁר תִּפְשֹׁט לְבוּשׁ חֵטְא</p>
</blockquote>

<blockquote>
<p>הֲדַר יֹצְרָהּ תְּהִי יוֹם דִּין לְבוּשָׁה</p>
</blockquote>

<blockquote>
<p>וְנֶפֶשׁ חֹטְאָה תַחְשֹׂף קְלוֹנָהּ</p>
</blockquote>

<blockquote>
<p>וְתִהְיֶה אָז לְרֹאֶיהָ לְבוּשָׁה.</p>
</blockquote>

<h3 id="קנז">קנז</h3>

<blockquote>
<p>הָעֵת אֲשֶׁר תַּאְוָתְךָ תִרְעַב לְפַת</p>
</blockquote>

<blockquote>
<p>רֶשַׁע עֲצֹר אֹתָהּ וּפַת יֹשֶׁר לְחָם</p>
</blockquote>

<blockquote>
<p>וּזְכֹר יְקֹד תֹּפֶת אֲשֶׁר לוּ דָלְקָה</p>
</blockquote>

<blockquote>
<p>אִשּׁוֹ בְּשֶׁלֶג הַר שְׂנִיר נֶהְפַּךְ לְחָם</p>
</blockquote>

<blockquote>
<p>וּקְנֵה לְךָ שֵׁם טוֹב הֲכִי יִתְרוֹן לְאַנְ-</p>
</blockquote>

<blockquote>
<p>שֵׁי שֵׁם עֲלֵי בִלְתּוֹ כְּמוֹ בֵין שֵׁם לְחָם.</p>
</blockquote>

<h3 id="קנח">קנח</h3>

<blockquote>
<p>יְלִיד סִכְלוּת הֲתִשְׁכַּח חַסְדֵי אֵל</p>
</blockquote>

<blockquote>
<p>וְיֵשׁ לָךְ פֶּה תְּהִלּוֹתָיו לְתַנּוֹת</p>
</blockquote>

<blockquote>
<p>בְּכֵה עַל חֶטְאֲךָ וֶהְיֵה לְבַת יַ-</p>
</blockquote>

<blockquote>
<p>עֲנָה רֵעַ וְתִהְיֶה אָח לְתַנּוֹת.
<br></p>
</blockquote>

<h2 id="מים">מים</h2>

<h3 id="קנט">קנט</h3>

<blockquote>
<p>חִצֵּי זְמָן בֹּגֵד מְרוּקִים הֵם</p>
</blockquote>

<blockquote>
<p>וּבְלֵב בְּנֵי אִישִׁים מְרוּקֵיהֶם</p>
</blockquote>

<blockquote>
<p>יִתְעַדְּנוּ בוֹ הַנְּפָשׁוֹת אַךְ</p>
</blockquote>

<blockquote>
<p>מָוֶת לְמַק יַהְפֹךְ מְרוּקֵיהֶם.</p>
</blockquote>

<h3 id="קס">קס</h3>

<blockquote>
<p>אֱמֶת אַשְׁרֵי אֱנוֹשׁ יֶשׁ לוֹ בְיַד אֵל</p>
</blockquote>

<blockquote>
<p>נְעִים מַעְשִׂים חֲקֻקִים עַל מְגִלָּה</p>
</blockquote>

<blockquote>
<p>וְאֶבֶן מִבְּאֵר נֹעַם בְּגַן אֵל</p>
</blockquote>

<blockquote>
<p>תְּהִי יַד הַסְּלִיחָה לוֹ מְגִלָּה.</p>
</blockquote>

<h3 id="קסא">קסא</h3>

<blockquote>
<p>שִׁרְיוֹן יְקָר אִם תַּעֲטִי נַפְשִׁי</p>
</blockquote>

<blockquote>
<p>עֵת הַזְּמָן יִהְיֶה כְּחֵץ מוֹרֵךְ</p>
</blockquote>

<p>­– – – – – – – – –</p>

<p>­– – – – – – – – –</p>

<h3 id="קסב">קסב</h3>

<blockquote>
<p>בֶּן אִישׁ לְמָתַי תִהְיֶה מַשּׂיא</p>
</blockquote>

<blockquote>
<p>נַפְשָׁךְ וְעֵינֶיךָ תְהִי מַעְלִים</p>
</blockquote>

<blockquote>
<p>וּבְנֵי זמָן רָצִים לְהַשְׁפִּיל כָּל</p>
</blockquote>

<blockquote>
<p>גָּאוֹן וּמוֹרִידִים וְלֹא מַעְלִים.</p>
</blockquote>

<h3 id="קסג">קסג</h3>

<blockquote>
<p>הֲיֵדְעוּ שֹׁכְנֵי הֵיכַל מְלוּכָה</p>
</blockquote>

<blockquote>
<p>הֲכִי מָחָר יְהִי שִׁכְנָם מְעָרוֹת</p>
</blockquote>

<blockquote>
<p>וּבָתֵּיהֶם לְזָר יִהְיוּ וְקֹרוֹת</p>
</blockquote>

<blockquote>
<p>זְמָן יִהְיוּ יְסֹדֵיהֶם מְעָרוֹת.</p>
</blockquote>

<h3 id="קסד">קסד</h3>

<blockquote>
<p>בֶּן אִישׁ רְדֹף שִׂכְלָךְ וְהַחְזֶק בּוֹ</p>
</blockquote>

<blockquote>
<p>כִּי אֵל שְׁלָחָהוּ לְךָ מִחְיָה</p>
</blockquote>

<blockquote>
<p>אַךְ יִצְרְךָ נַגַּע יְנַגַּע הַ-</p>
</blockquote>

<blockquote>
<p>נֶפֶשׁ וְרֹעַ מַעֲשָׂיו מִחְיָה.</p>
</blockquote>

<h3 id="קסה">קסה</h3>

<blockquote>
<p>נֶפֶשׁ בְּתַעְנוּגֵי זְמָן תָּגִיל</p>
</blockquote>

<blockquote>
<p>יוֹם דִּין תְּהִי מָרָה מְעֻלָּפֶת</p>
</blockquote>

<blockquote>
<p>וַאְשֶׁר רְצוֹן אֵל בִּקְּשָׁה תִּשְׁכֹּן</p>
</blockquote>

<blockquote>
<p>טִירָה בְסַפִּירִים מְעֻלָּפֶת.</p>
</blockquote>

<h3 id="קסו">קסו</h3>

<blockquote>
<p>סָכְלוּ מְאֹד הַנֹּתְנִים חֶלְקָם</p>
</blockquote>

<blockquote>
<p>מֵהַזְּמָן קוֹל תֹּף וְקוֹל מָחוֹל</p>
</blockquote>

<blockquote>
<p>נִדְמוּ וְחָכְמָתָם בְּסִכְלוּתָם</p>
</blockquote>

<blockquote>
<p>לוּ הָיְתָה חָכְמַת בְּנֵי מָחוֹל.</p>
</blockquote>

<h3 id="קסז">קסז</h3>

<blockquote>
<p>מְצוּקוֹת הַזְּמָן חֹלְפוֹת וּבָאוֹת</p>
</blockquote>

<blockquote>
<p>וְעֵת יִכְלוּ אֲזַי הֵמָּה מְחִלּוֹת</p>
</blockquote>

<blockquote>
<p>וְהַיּוֹם תֶּחֱזֶה שָׂרִים בְּאַרְמֹן</p>
</blockquote>

<blockquote>
<p>וּמָחָר יִהְיוּ שֹׁכְנִים מְחִלּוֹת.</p>
</blockquote>

<h3 id="קסח">קסח</h3>

<blockquote>
<p>יָהּ אַחֲרֶיךָ רָדְפָה נַפְשִׁי</p>
</blockquote>

<blockquote>
<p>וֶאֶעֱזֹב אֶרֶץ מְגוּרוֹתָי</p>
</blockquote>

<blockquote>
<p>אָנָּא הֱיֵה עֶזְרִי בְגָלוּתִי</p>
</blockquote>

<blockquote>
<p>וֶהְיֵה מְנוּסִי יוֹם מְגוּרוֹתָי.</p>
</blockquote>

<h3 id="קסט">קסט</h3>

<blockquote>
<p>עוֹלָם כְּמוֹ מַעְבָּר לְיַלְדֵי יוֹם</p>
</blockquote>

<blockquote>
<p>אַךְ הַנְּפָשׁוֹת לֹקְחִים מִכְסָם</p>
</blockquote>

<blockquote>
<p>וַאְשֶׁר בְּמִטּוֹת פָּז תְּמוֹל שָׁכְבוּ</p>
</blockquote>

<blockquote>
<p>הַיּוֹם שְאוֹל עַרְשָׂם וְגַם מִכְסָם.</p>
</blockquote>

<h3 id="קע">קע</h3>

<blockquote>
<p>יִתְעַדְּנוּ אִישִׁים בְּטוּב תֵּבֵל</p>
</blockquote>

<blockquote>
<p>עַד כִּי עֲצָמוֹת מָלְאוּ מֹחָם</p>
</blockquote>

<blockquote>
<p>יִדְמוּ כְמוֹ טוּרִים כְּתָבָם יַד</p>
</blockquote>

<blockquote>
<p>סֹפֵר וְאוּלָם יַד שְׁאוֹל מֹחָם.</p>
</blockquote>

<h3 id="קעא">קעא</h3>

<blockquote>
<p>מְרַדֵּף תַּעֲנוּג תֵּבֵל אֲהָהּ לוֹ</p>
</blockquote>

<blockquote>
<p>הֲכִי תַשְׁפִּיל גְּאוֹן כָּל שָׂר וְכָל מָר</p>
</blockquote>

<blockquote>
<p>אֲשֶׁר יִיגַע וְלֹא יִרְגַּע בְּרָדְפוֹ</p>
</blockquote>

<blockquote>
<p>יְקָר תֵּבֵל וְלִבּוֹ נֶאֱנַח מָר</p>
</blockquote>

<blockquote>
<p>וְלוּ יַשְׂכִּיל יְהִי מַמְעִיט חֲפָצָיו</p>
</blockquote>

<blockquote>
<p>וְאִם רַבּוּ וְדַי לוֹ מִדְּלִי מָר.</p>
</blockquote>

<h3 id="קעב">קעב</h3>

<blockquote>
<p>נַפְשׁוֹת בָּרִים טָהְרוּ מֵחֵטְא</p>
</blockquote>

<blockquote>
<p>וּבְשֶׁמֶן יֹשֶׁר מָשְׁחָתָם</p>
</blockquote>

<blockquote>
<p>אַךְ נַפְשׁוֹת חֹטְאִים נִכְשָׁלִים</p>
</blockquote>

<blockquote>
<p>יַעַן כִּי בָהֶם מָשְׁחָתָם.</p>
</blockquote>

<h3 id="קעג">קעג</h3>

<blockquote>
<p>אִם הַתְּלָאוֹת יֶהְדְּפוּ אֹתְךָ</p>
</blockquote>

<blockquote>
<p>גַּם הַיְגוֹנִים לִבְּךָ מַחְלִים</p>
</blockquote>

<blockquote>
<p>דַּע כִּי בְיַד יֹשֶׁר רְפוּאָתְךָ</p>
</blockquote>

<blockquote>
<p>וּבְשִׂכְלְךָ חָלְיָךְ תְּהִי מַחְלִים.</p>
</blockquote>

<h3 id="קעד">קעד</h3>

<blockquote>
<p>אִישִׁים דְּעוּ כִּי הַזְמָן קָצָר לְזֹאת</p>
</blockquote>

<blockquote>
<p>רוּצוּ וְלַעְשׂוֹת טוֹב וְיֹשֶׁר מַהֲרוּ</p>
</blockquote>

<blockquote>
<p>וּבְעֵת כְּסִילִים בַּת כְּסִילוּת אֵרְשׂוּ</p>
</blockquote>

<blockquote>
<p>לָכֶם בְּנוֹת צֶדֶק לְנָשִׁים מַהֲרוּ.</p>
</blockquote>

<h3 id="קעה">קעה</h3>

<blockquote>
<p>הָעֵר שְׁחָרִים לַעֲבֹדַת אֵל</p>
</blockquote>

<blockquote>
<p>טֶרֶם שְׁאוֹל אֹתְךָ יְהִי מֵעִיר</p>
</blockquote>

<blockquote>
<p>אַל תִּבְטְחָה בִזְמָן אֲשֶׁר יַשְׁמִיד</p>
</blockquote>

<blockquote>
<p>כָּל חַי וְשָׂרִיד יַאֲבִיד מֵעִיר.</p>
</blockquote>

<h3 id="קעו">קעו</h3>

<blockquote>
<p>רֹדֵף זְמָן בֹּגֵד דְּעֶה כִּי הוּא כְמוֹ</p>
</blockquote>

<blockquote>
<p>אֹהֵב וְאַךְ בַּצַר כְּאוֹיֵב מִגְּנָךְ</p>
</blockquote>

<blockquote>
<p>לָכֵן רְדֹף אַחַר אֱלֹהֶיךָ אֲשֶׁר</p>
</blockquote>

<blockquote>
<p>מִטּוּב גְּמוּלוֹתָיו עֲטֶרֶת מִגְּנָךְ.</p>
</blockquote>

<h3 id="קעז">קעז</h3>

<blockquote>
<p>נֶפֶשׁ יְקָרָה אַחֲרִיתֵךְ בַּקְּשִׁי</p>
</blockquote>

<blockquote>
<p>פֶּן יִהְיֶה דִינֵךְ כְּדִין מוֹרָדֶת</p>
</blockquote>

<blockquote>
<p>אַל תִּרְדְּפִי תֵבֵל מְכַלָּה נָעֳמָךְ</p>
</blockquote>

<blockquote>
<p>אַתְּ תַּעֲלִי מַעְלָה וְהִיא מוֹרָדֶת.
<br></p>
</blockquote>

<h2 id="נון">נון</h2>

<h3 id="קעח">קעח</h3>

<blockquote>
<p>רָאוּי לְכָל מַשְׂכִּיל לְהַכְנִיעַ</p>
</blockquote>

<blockquote>
<p>לִבּוֹ וְעִם יִצְרוֹ יְהִי נוֹכָח</p>
</blockquote>

<blockquote>
<p>וּבְעֵת בְּסֵתֶר יַחֲשֹׁב לַעְשׂוֹת</p>
</blockquote>

<blockquote>
<p>עָוֹן יְשַׁוֶּה יוֹצְרוֹ נוֹכַח.</p>
</blockquote>

<h3 id="קעט">קעט</h3>

<blockquote>
<p>קוֹל הַזְּמָן יַעְבִיר הֲכִי מִקְרֶה</p>
</blockquote>

<blockquote>
<p>חֹטֵא כְּמוֹ מִקְרֶה אֱנוֹשׁ נָקִיא</p>
</blockquote>

<blockquote>
<p>גַּם הָאֲרָצוֹת יִקְרְאוּ אֶל שֹׁכְ-</p>
</blockquote>

<blockquote>
<p>נֵיהֶם הֲמוֹנְכֶם מָחֳרָת נָקִיא.</p>
</blockquote>

<h3 id="קפ">קפ</h3>

<blockquote>
<p>אָמְנָם עֲבֹדַת הָאֱלֹהִים הִיא</p>
</blockquote>

<blockquote>
<p>מִסְעָד וּמָעֹז לֶאֱנוֹשׁ נוֹפֵל</p>
</blockquote>

<blockquote>
<p>הִיא לֶאֱנוֹשׁ מָעֹז בְּיוֹם יֹאבַד</p>
</blockquote>

<blockquote>
<p>כָּל חַי וְיֶעְתַּק צוּר וְהַר נוֹפֵל.</p>
</blockquote>

<h3 id="קפא">קפא</h3>

<blockquote>
<p>נָרוּץ לְהִלָּחֵם בְּצִבְאוֹת חֵטְא</p>
</blockquote>

<blockquote>
<p>תָּמִיד וְאַל נֶחְדַּל עֲדֵי נִירָם</p>
</blockquote>

<blockquote>
<p>עֹל תַּאֲוֹת נֹעַר נְהִי מַשְׁבִּית</p>
</blockquote>

<blockquote>
<p>מֶנּוּ וְנָסִיר מַמְלְכוּת נִירָם</p>
</blockquote>

<blockquote>
<p>כִּי הַנְּשָׁמוֹת כַּאֲדָמוֹת מָלְ-</p>
</blockquote>

<blockquote>
<p>אוּ קוֹץ וּמַעְשֵׂה הָאֱמֶת נִירָם.</p>
</blockquote>

<h3 id="קפב">קפב</h3>

<blockquote>
<p>כַּמָּה יְפַתֵּנִי זְמָן בִּכְלִי</p>
</blockquote>

<blockquote>
<p>יַיְן וּפַת שֶׁקֶר וּטוּב נָזִיד</p>
</blockquote>

<blockquote>
<p>נָזִיד וְנֵעָנֵשׁ עֲלֵי מִדּוֹ-</p>
</blockquote>

<blockquote>
<p>תֵינוּ וּבַדָּבָר אֲשֶׁר נָזִיד.</p>
</blockquote>

<h3 id="קפג">קפג</h3>

<blockquote>
<p>נַפְשׁוֹת חֲסִידִים פֵּרְקוּ נִזְמֵי עֲדִי</p>
</blockquote>

<blockquote>
<p>תֵבֵל וְעֶדְיָהּ מֵעֲלֵיהֶם נִצְּלוּ</p>
</blockquote>

<blockquote>
<p>כִּי נִבְדְּלוּ מֵחֹטְאִים וַיִּהְיוּ</p>
</blockquote>

<blockquote>
<p>אֵלֶּה לְדֵרָאוֹן וְאֵלֶּה נִצְּלוּ.</p>
</blockquote>

<h3 id="קפד">קפד</h3>

<blockquote>
<p>אֶל מִי בְּיוֹם הַדִּין נְהִי בֹרְחִים</p>
</blockquote>

<blockquote>
<p>מִצָּר וּמַחְסֵנוּ בְמִי נָשִׂים</p>
</blockquote>

<blockquote>
<p>אֵין טוֹב לְבַד לָרוּץ לְמִגְדַּל עֹז</p>
</blockquote>

<blockquote>
<p>הָאֵל וְשָׁמָּה נִהְיֶה נָסִים.</p>
</blockquote>

<h3 id="קפה">קפה</h3>

<blockquote>
<p>צִצֵּי חֲסָדִים לָךְ אֱרֵה גַּם הִתְ-</p>
</blockquote>

<blockquote>
<p>עַנֵּג בְּבָשְׂמֵיהֶם וְטוּב נִרְדָּם</p>
</blockquote>

<blockquote>
<p>בָּם תִּמְצְאָה טַעַם וְתִתְעַדֵּן</p>
</blockquote>

<blockquote>
<p>כִּי הֵם יְחַיּוּ לֵב אֱנוֹשׁ נִרְדָּם.</p>
</blockquote>

<h3 id="קפו">קפו</h3>

<blockquote>
<p>רַבַּת צְרָרוּנִי בְנֵי יָמִים</p>
</blockquote>

<blockquote>
<p>גַּם צָרֲרוּ אֹתִי בְמוֹ נִכְלָם</p>
</blockquote>

<blockquote>
<p>צוּרִי הֲמֹל עַל דַּל וְיוֹם דִּינְךָ</p>
</blockquote>

<blockquote>
<p>אַל נָא יְהִי שָׁב מִמְּךָ נִכְלָם.</p>
</blockquote>

<h3 id="קפז">קפז</h3>

<blockquote>
<p>אִם אֶסְבְּלָה מָצוֹק אֲקַוֶּה כִּי</p>
</blockquote>

<blockquote>
<p>רִיבִי וּמִשְׁפָּטִי לְאֵל נָגַע</p>
</blockquote>

<blockquote>
<p>יִרְפָּא נְגָעַי מִזְּמָן אַכְזָר</p>
</blockquote>

<blockquote>
<p>עַל פִּיו יְהִי כָל רִיב וכָל נָגַע.</p>
</blockquote>

<h3 id="קפח">קפח</h3>

<blockquote>
<p>אֱנוֹשׁ יִגְאֶה בְּרֹב עָשְׁרוֹ וְיַרְאֶה</p>
</blockquote>

<blockquote>
<p>לְחֶבְרַת אֹהֲבָיו כָּל בֵּית נְכֹתֹה</p>
</blockquote>

<blockquote>
<p>וְיוֹם שִׁבְרוֹ מְזוֹרוֹ לֹא יְרַפֵּא</p>
</blockquote>

<blockquote>
<p>מְזוֹר רֹפֵא וְצָרְיוֹ עִם נְכֹאתֹה.</p>
</blockquote>

<h3 id="קפט">קפט</h3>

<blockquote>
<p>טִירַת שְׂשׂוֹנַי עַל עֲוֹנַי חָרְבָה</p>
</blockquote>

<blockquote>
<p>וּבְרֹב יְגוֹנוֹתַי כְּמִדְבָּר נִצְּתָה</p>
</blockquote>

<blockquote>
<p>עָלַי שְׁאֵרִית רַחֲמֵי אֵל חֹפְפוּ</p>
</blockquote>

<blockquote>
<p>עַתָּה חֲמָתוֹ בִי כְּמוֹ אֵשׁ נִצְּתָה.</p>
</blockquote>

<h3 id="קצ">קצ</h3>

<blockquote>
<p>אֲשֶׁר יִזְכּוּ רְאוֹת נֹעַם כְּבוֹד אֵל</p>
</blockquote>

<blockquote>
<p>בְּבֵיתוֹ הֵם פְּקִידִים נֶאֱמָנִים</p>
</blockquote>

<blockquote>
<p>וּפִתְחוֹן פֶּה יְהִי לָהֶם בְּיוֹם דִּין</p>
</blockquote>

<blockquote>
<p>בְּיוֹם הָסִיר שְׂפַת כָּל נֶאֱמָנִים.</p>
</blockquote>

<h3 id="קצא">קצא</h3>

<blockquote>
<p>קָרוֹב רְצוֹן הָאֵל לְכָל דֹּרְשָׁיו</p>
</blockquote>

<blockquote>
<p>נָרוּץ לְהַשּׂיגוֹ וְגַם נָחוּשׁ</p>
</blockquote>

<blockquote>
<p>טֶרֶם בְּכוֹר מָוֶת בְּשָׂרֵנוּ</p>
</blockquote>

<blockquote>
<p>יֹאכַל וְאִלּוּ יִהְיֶה נָחוּשׁ.</p>
</blockquote>

<h3 id="קצב">קצב</h3>

<blockquote>
<p>אֲשֶׁר רָווּ בְּיֵין תַּאְוָה לְשָׁכְרָה</p>
</blockquote>

<blockquote>
<p>יְקַוּוּ טוֹב וְתַגְמוּל הַנְּזִרִים</p>
</blockquote>

<blockquote>
<p>וְהַמָּוֶת יְעוֹלֵל אֶת הֲמוֹנָם</p>
</blockquote>

<blockquote>
<p>כְּסַלְסִלּוֹת וְיִלְקֹט הַנְּזִירִים.</p>
</blockquote>

<h3 id="קצג">קצג</h3>

<blockquote>
<p>אֲשֶׁר נִפְתּוּ בְּתַעְנוּג הַזְּמַנִים</p>
</blockquote>

<blockquote>
<p>וְצוּף טַעְמָם וְיִשְׁתּוּ יֵין נְסִיכָם</p>
</blockquote>

<blockquote>
<p>שְׁאוֹל יֵרְדוּ וְשָׁכְבוּ רֹאשׁ וְזָנָב</p>
</blockquote>

<blockquote>
<p>וְהִשְׁתַּוָּה בְזוּיָם עִם נְסִיכָם.</p>
</blockquote>

<h3 id="קצד">קצד</h3>

<blockquote>
<p>עוּרָה חֲצוֹת לַיִל עֲמוֹד מוּל אֵל</p>
</blockquote>

<blockquote>
<p>עַד לִבְּךָ נֶגְדּוֹ יְהִי נִשְׁפָּךְ</p>
</blockquote>

<blockquote>
<p>וּבְעֵת מְאוֹרִים יֶחְשְׁכוּ יַחַד</p>
</blockquote>

<blockquote>
<p>הָאֵר בְּטוּב הַמַּעֲשִׂים נִשְׁפָּךְ.</p>
</blockquote>

<h3 id="קצה">קצה</h3>

<blockquote>
<p>מַה תִּפְצְרוּ בִזְמָן לְהִתְיַשּׁר</p>
</blockquote>

<blockquote>
<p>וְאֵיךְ יַהְפֹּךְ חֲבַרְבֻּרוֹת לְעוֹלָם נָמֵר</p>
</blockquote>

<blockquote>
<p>לָכֵן מְתֵי סוֹדִי לְכוּ עַד נַחֲלִיף</p>
</blockquote>

<blockquote>
<p>אֹבֵד בְּעֹמֵד גַּם בְּטוֹב רַע נָמֵר.</p>
</blockquote>

<h3 id="קצו">קצו</h3>

<blockquote>
<p>תַּעְבֹר בְּתוֹךְ יַמִים וְתַרְבֶּה בִנְ-</p>
</blockquote>

<blockquote>
<p>דָרִים וְלֹא תַשְׁלִים לְאֵל נִדְרָךְ</p>
</blockquote>

<blockquote>
<p>מַה תַּעֲשֶׂה בִּהְיוֹת כְּטִיט חוּצוֹת</p>
</blockquote>

<blockquote>
<p>גּוּפָךְ וְכֶעָפָר יְהִי נִדְרָךְ.</p>
</blockquote>

<h3 id="קצז">קצז</h3>

<blockquote>
<p>עֵינַי לְחַטֹּאתַי בְּכוּ תָּמִיד</p>
</blockquote>

<blockquote>
<p>וּכְמַעֲיָן נַחֲלֵי בְכִי נִבְעוּ</p>
</blockquote>

<blockquote>
<p>רִגְזוּ לְיוֹם בּוֹ מַעֲשֵׂי כָל אִישׁ</p>
</blockquote>

<blockquote>
<p>נִגְלוּ וּמַצְפֻּנָיו לְאֵל נִבְעוּ.</p>
</blockquote>

<h3 id="קצח">קצח</h3>

<blockquote>
<p>אָדָם לְאוֹי יֻלַּד וְגַם נִקְרָא</p>
</blockquote>

<blockquote>
<p>כִּי הוּא לְקֹרוֹת הַזְּמָן נִקְרָה</p>
</blockquote>

<blockquote>
<p>מָחָר יְדֵי מָוֶת יְבִיאוּהוּ</p>
</blockquote>

<blockquote>
<p>בִּנְקִיק סְעִיף סֶלַע וְגַם נִקְרָה.</p>
</blockquote>

<h3 id="קצט">קצט</h3>

<blockquote>
<p>כָּל אִישׁ אֲשֶׁר לִבּוֹ בְּהוֹד תֵּבֵל</p>
</blockquote>

<blockquote>
<p>יַחְשֹׁק וּפִיהָ יִהְיֶה נֹשֵׁק</p>
</blockquote>

<blockquote>
<p>נַפְשׁוֹ יְהִי הֹרֵג בְּלִי שֶׁלַח</p>
</blockquote>

<blockquote>
<p>רַק תַּאֲוָתוֹ הִיא כְלִי נֹשֵׁק.</p>
</blockquote>

<h3 id="ר">ר</h3>

<blockquote>
<p>נַפְשִׁי בְּגוּף תּוֹךְ מַאֲסָר יֹשָׁבֶת</p>
</blockquote>

<blockquote>
<p>תִּפְתִּי בְּרוּחַ ליק… נֹשָׁבֶת</p>
</blockquote>

<blockquote>
<p>גּוּפֵךְ כְּעִיר נֹשְׁבָה בְּיוֹם אֶחָד אֲבָל</p>
</blockquote>

<blockquote>
<p>מָחָר תְּהִי חָרְבָּה בְּלִי נֹשַׁבֶת.</p>
</blockquote>

<h3 id="רא">רא</h3>

<blockquote>
<p>עַד אָן נְהִי יֹרְדִים שְׁאוֹל מָטָה</p>
</blockquote>

<blockquote>
<p>אָכֵן וְלִמְרוֹם הַיְקָר נָעַל</p>
</blockquote>

<blockquote>
<p>יִפְתַּח לְשֹׁכְנָיו שַׁעֲרֵי מָוֶת</p>
</blockquote>

<blockquote>
<p>אַךְ שַׁעֲרֵי חַיִּים בְּאַף נָעָל.</p>
</blockquote>

<h3 id="רב">רב</h3>

<blockquote>
<p>אַל תָּשֶׁת לֵב אֶל הַחֹטְאִים</p>
</blockquote>

<blockquote>
<p>שֹׁקְטִים גַּם לֹא אֶל נִיד בָּרִים</p>
</blockquote>

<blockquote>
<p>כִּי כָל הַמַּעְשִׂים לִפְנֵי אֵל</p>
</blockquote>

<blockquote>
<p>הֵם נִזְכָּרִים גַּם נִדְבָּרִים.</p>
</blockquote>

<h3 id="רג">רג</h3>

<blockquote>
<p>לוּלֵי יְקוֹד לִבִּי אֲשֶׁר יַתִּיךְ</p>
</blockquote>

<blockquote>
<p>דִּמְעִי מְקוֹר עֵינַי יְהִי נִקְפָּה</p>
</blockquote>

<blockquote>
<p>עַל רֹב חֲטָאַי מַק אֲשַׁו בָּשְׂמִי</p>
</blockquote>

<blockquote>
<p>תַּחַת חֲגוֹרָה אֶעֱשֶׂה נִקְפָּה.
<br></p>
</blockquote>

<h2 id="סמך">סמך</h2>

<h3 id="רד">רד</h3>

<blockquote>
<p>כָּל הַנִּסְמָךְ בַּזְמָן בֹּגֵד</p>
</blockquote>

<blockquote>
<p>עַל מִשְׁעֶנֶת קָנֶה סָמָךְ</p>
</blockquote>

<blockquote>
<p>לָכֵן אַל תִּבְטַח בּוֹ אלּוּ</p>
</blockquote>

<blockquote>
<p>כַחוֹתָם עַל לִבּוֹ שָׂמָךְ.</p>
</blockquote>

<h3 id="רה">רה</h3>

<blockquote>
<p>נֶפֶשׁ נְקִיָּה מֵהֲדַר תֵּבֵל</p>
</blockquote>

<blockquote>
<p>לֹא נִטְמְאָה מֵחֵטְא וְלֹא סוּגָה</p>
</blockquote>

<blockquote>
<p>תִּזְכֶּה וְתִנְעַם בַּעֲרוּגַת גַּן</p>
</blockquote>

<blockquote>
<p>הָאֵל בְּשׁוֹשַׁנֵּי יְקָר סוּגָה.</p>
</blockquote>

<h3 id="רו">רו</h3>

<blockquote>
<p>יִרְאַת אֲדֹנָי הִיא פְּאֵר מַשְׂכִּיל</p>
</blockquote>

<blockquote>
<p>כָּל עֵת גְּדֻלָּתוֹ תְהִי סָפָה</p>
</blockquote>

<blockquote>
<p>וּשְׁמוֹ וְטוּב זִכְרוֹ כְּנֹפֶת צוּף</p>
</blockquote>

<blockquote>
<p>יִמְתַּק לְכָל לָשׁוֹן וְכָל שָׂפָה.</p>
</blockquote>

<h3 id="רז">רז</h3>

<blockquote>
<p>מִכְרִי יְחִידָתִי בּטוּב אֵל הוֹד</p>
</blockquote>

<blockquote>
<p>תֵּבֵל לְבַד וִהְיִי כְסֹחָרֶת</p>
</blockquote>

<blockquote>
<p>וּבְמִלְחֲמוֹת יִצְרֵךְ תְּנִי יִרְאַת</p>
</blockquote>

<blockquote>
<p>צוּר יֹצְרֵךְ צִנָּה וְסֹחָרֶת.</p>
</blockquote>

<h3 id="רח">רח</h3>

<blockquote>
<p>לְיוֹם הַדִּין הֱיֵה חָרֵד וְרָגַז</p>
</blockquote>

<blockquote>
<p>לְשֹׁאָתוֹ וְאֶל קוֹל סַעֲרָתוֹ</p>
</blockquote>

<blockquote>
<p>לְמַעַן הוּא בְּעֵת יִקְלַע קְלָעָיו</p>
</blockquote>

<blockquote>
<p>לְאִישׁ לֹא יַחֲטִיא אֶל שַׂעֲרָתוֹ.</p>
</blockquote>

<h3 id="רט">רט</h3>

<blockquote>
<p>אֲלֵיכֶם אֶקְרְאָה יֹשְׁבֵי דְבִירִים</p>
</blockquote>

<blockquote>
<p>מְרֻוָּחִים וּבַאֲרָזִים סְפוּנִים</p>
</blockquote>

<blockquote>
<p>וּמָחָר תֵּצְאוּ מֵהֵיכְלֵי עֹז</p>
</blockquote>

<blockquote>
<p>וְתִהְיוּ תּוֹךְ שְׁאוֹל יַחַד סְפוּנִים.</p>
</blockquote>

<h3 id="רי">רי</h3>

<blockquote>
<p>כָּל מִי יִשְׂמַח בִּיקָר תֵּבֵל</p>
</blockquote>

<blockquote>
<p>עַל כַּפָּיו בָּאַחְרִית סֹפֵק…
<br></p>
</blockquote>

<h2 id="עין">עין</h2>

<h3 id="ריא">ריא</h3>

<blockquote>
<p>– – – – – – – –</p>
</blockquote>

<blockquote>
<p>– – – – – – – –</p>
</blockquote>

<blockquote>
<p>הַבֵּט אֲנָשִׁים יַעֲלוּ הַיּוֹם</p>
</blockquote>

<blockquote>
<p>מָחָר לְשַׁחַת יֵרְדוּ עוֹלָם.</p>
</blockquote>

<h3 id="ריב">ריב</h3>

<blockquote>
<p>אֱנוֹשׁ יִסַּע לְבֵית צִיָּה וּמִדְבָּר</p>
</blockquote>

<blockquote>
<p>וְלֹא יַהֵל לְעוֹלָם שָׁם עֲרָבִי</p>
</blockquote>

<blockquote>
<p>לְזֹאת אוֹחִיל לְרַחְמֶיךָ אֱלֹהָי</p>
</blockquote>

<blockquote>
<p>וְתִקְוָתִי בְּךָ שַׂמְתִּי עֲרָבִי.</p>
</blockquote>

<h3 id="ריג">ריג</h3>

<blockquote>
<p>אֲשֶׁר יַהְרֹס דְּבִיר בִּצְעוֹ</p>
</blockquote>

<blockquote>
<p>וְיִהְיֶה מִזְבְּחוּ עֹרֵף</p>
</blockquote>

<blockquote>
<p>וְעַל רִשְׁעוֹ עֲנַן דִּמְעוֹ</p>
</blockquote>

<blockquote>
<p>כְּמוֹ מָטָר יְהִי עֹרֵף.</p>
</blockquote>

<blockquote>
<p>יְהִי אַמִּיץ כְּגִבּוֹר יוֹם</p>
</blockquote>

<blockquote>
<p>מְתֵי חֵטְא יַהְפְּכוּ עֹרֶף.</p>
</blockquote>

<h3 id="ריד">ריד</h3>

<blockquote>
<p>צֶדֶק זְרַע וּבְעֵת אֲשֶׁר יִצְמַח</p>
</blockquote>

<blockquote>
<p>תִּשּׂא אֲזַי עַל שִׁכְמְךָ עֹמֶר</p>
</blockquote>

<blockquote>
<p>גַּם מֵרְצוֹן אֵל חֶלְקְךָ אַלְפַּיִם</p>
</blockquote>

<blockquote>
<p>בַּת וְחֵלֶק בִּלְתְּךָ עֹמֶר.</p>
</blockquote>

<h3 id="רטו">רטו</h3>

<blockquote>
<p>אַשְׁרֵי אֲשֶׁר נָטַע עֲצֵי יֹשֶׁר</p>
</blockquote>

<blockquote>
<p>בִּזְמָן וְשֹׁרֶשׁ חֵטְא וְשָׁוְא עָקָר</p>
</blockquote>

<blockquote>
<p>כִּי בוֹ יְהִי לוֹ יָד וְשֵׁם טוֹב מִ-</p>
</blockquote>

<blockquote>
<p>בָּנִים וְאִלּוּ יִהְיֶה עָקָר.
<br></p>
</blockquote>

<h2 id="פא">פא</h2>

<h3 id="רטז">רטז</h3>

<blockquote>
<p>נוֹקָשׁ בְּעֹל חֶטְאָךְ שְׁבֹר עֻלְּךָ</p>
</blockquote>

<blockquote>
<p>כַיּוֹם וּמוֹסְרוֹת רִשְׁעֲךָ פַּתַּח</p>
</blockquote>

<blockquote>
<p>וְתִּהְיֶה חוֹתָם בְּאֶצְבַּע אֵל</p>
</blockquote>

<blockquote>
<p>לָכֵן בְּתוֹכוֹ רוּץ שְׁמֹר פַּתַּח.</p>
</blockquote>

<h3 id="ריז">ריז</h3>

<blockquote>
<p>דַּע כִּי יְקָר תֵּבֵל חֲלוֹם חֹלֵם וְטוֹ-</p>
</blockquote>

<blockquote>
<p>בָתָהּ לְרָעָה אֶל בְּעָלֶיהָ פְּתוֹר</p>
</blockquote>

<blockquote>
<p>בִּרְכַּת זְמָן בֹּגֵד קְלָלָה נֶהְפְּכָה</p>
</blockquote>

<blockquote>
<p>כִּי הַזְּמָן דּוֹמֶה לְאִישׁ בָּא מִפְּתוֹר.</p>
</blockquote>

<h3 id="ריח">ריח</h3>

<blockquote>
<p>שׁוּבוּ בְנֵי תֵבֵל וְעַד מֶה תִהְיוּ</p>
</blockquote>

<blockquote>
<p>בִּשְׁתֵּי סְעִפֵּי תַאֲוַתְכֶם פֹּסְחִים</p>
</blockquote>

<blockquote>
<p>אַתֶּם מְזֻמָּנִים לְעֹנֶשׁ רַב לזֹאת</p>
</blockquote>

<blockquote>
<p>עַל נַפְשְׁכֶם כַּיּוֹם הֱיוּ נָא פֹסְחִים.</p>
</blockquote>

<h3 id="ריט">ריט</h3>

<blockquote>
<p>יַחְשֹׁב אֱנוֹשׁ כִּי תַעֲמֹד חֶבְרַת</p>
</blockquote>

<blockquote>
<p>תֵּבֵל וְיִשְׁכַּח יוֹם פְּרִידָתָהּ</p>
</blockquote>

<blockquote>
<p>תִּדְמֶה לְעֵץ רַעְנָן וְצִלָּהּ צֵל</p>
</blockquote>

<blockquote>
<p>צָרוֹת וְהַמָּוֶת פְּרִי דָתָהּ.</p>
</blockquote>

<h3 id="רכ">רכ</h3>

<blockquote>
<p>אֱנוֹשׁ יַאְרִיךְ מְאֹד לָשׁוֹן וְיוֹם דִּין</p>
</blockquote>

<blockquote>
<p>יְהִי אִלֵּם בְּלִי לָשׁוֹן וְלֹא פֶה</p>
</blockquote>

<blockquote>
<p>וּמוֹשָׁבוֹ בְּבֵיא תֹּפֶת מְלֵאָה</p>
</blockquote>

<blockquote>
<p>מְדֻרַת אֵשׁ וְעֵץ מִפֶּה וְעַד פֶּה.</p>
</blockquote>

<h3 id="רכא">רכא</h3>

<blockquote>
<p>הֲיֵדַע אִישׁ מְהַלֵּךְ עַל שְׂבָכָה</p>
</blockquote>

<blockquote>
<p>הֲכִי רֶשֶׁת טְמוּנָה לוֹ וְגַם פָּח</p>
</blockquote>

<blockquote>
<p>וְרוּחוֹ אִם תְּהִי הַיּוֹם בְּגוּפוֹ</p>
</blockquote>

<blockquote>
<p>הֲלֹא מָחָר כְּמוֹ רוּחַ יְהִי פָח.</p>
</blockquote>

<h3 id="רכב">רכב</h3>

<blockquote>
<p>נֶעְבָד בְּעֹל יִצְרוֹ תְּנָה שִׂכְלָךְ</p>
</blockquote>

<blockquote>
<p>גֹּאֵל וְיִרְאַת יֹצְרָךְ פִדְיוֹם</p>
</blockquote>

<blockquote>
<p>אָז תִּשְׁכְּבָה בֶטַח וְלֹא תִדְאַג</p>
</blockquote>

<blockquote>
<p>מִתַּהֲפֻכוֹת לֵיל וְלֹא פִיד יוֹם.
<br></p>
</blockquote>

<h2 id="צדי">צדי</h2>

<h3 id="רכג">רכג</h3>

<blockquote>
<p>נֶפֶשׁ אֲשֶׁר מִתַּעֲנוּג תֵּבֵל</p>
</blockquote>

<blockquote>
<p>תִּרְחַק וּמִפַּת נָעֳמָהּ צָמָה</p>
</blockquote>

<blockquote>
<p>תִּשְׂבַּע לְמָחָר טוּב אֱלֹהִים וּבְ-</p>
</blockquote>

<blockquote>
<p>מַעְיָן וְגִיל תִּשְׁתֶּה בְּעֵת צָמָא.</p>
</blockquote>

<h3 id="רכד">רכד</h3>

<blockquote>
<p>נֶפֶשׁ אֲשֶׁר תַּחַת רְצוֹן אֵל שָׂטְתָה</p>
</blockquote>

<blockquote>
<p>לֹא יַעְזְרֵךְ חַיִל וְרִגְשַׁת צָבָא</p>
</blockquote>

<blockquote>
<p>תִּחְיִי בְמֵי מָרִים מְאוֹרָרִים עֲדֵי</p>
</blockquote>

<blockquote>
<p>תִפֹּל יְרֵכֵךְ חִישׁ וּבִטְנֵךְ צָבָה.</p>
</blockquote>

<h3 id="רכה">רכה</h3>

<blockquote>
<p>נְפָשׁוֹת בֹּרְחוֹת מִבֵּית תְּלָאוֹת</p>
</blockquote>

<blockquote>
<p>וְחַטּאוֹתָם עֲלֵי שִׁכְמָם צְרֻרוֹת</p>
</blockquote>

<blockquote>
<p>וְיִהְיוּ תוֹךְ שְׁאוֹל עַל מִפְעֲלוֹתָם</p>
</blockquote>

<blockquote>
<p>כּאַלְמָנוֹת בְּחַיֵּיהֶם צְרֻרוֹת.</p>
</blockquote>

<h3 id="רכו">רכו</h3>

<blockquote>
<p>אַהְבַת אֱלֹהִים מַה מְּאֹד עָרְבָה</p>
</blockquote>

<blockquote>
<p>לִי מִדְּבַשׁ מָתוֹק וְנֹפֶת צוּף</p>
</blockquote>

<blockquote>
<p>אַךְ עֵת אֲשֶׁר אֶזְכֹּר עֲוֹנוֹתַי</p>
</blockquote>

<blockquote>
<p>אֹמָר לְיָם דִּמְעִי בְּפָנַי צוּף</p>
</blockquote>

<blockquote>
<p>כִּי אֵין אֱנוֹשׁ מִיַּד שְׁאוֹל נִמְלָט</p>
</blockquote>

<blockquote>
<p>לוּ יִהְיֶה נָבִיא כְּמוֹ בֶן צוּף.</p>
</blockquote>

<h3 id="רכז">רכז</h3>

<blockquote>
<p>מַה לָּךְ אֱנוֹשׁ נוֹקַשׁ בְּפַח הַתַּאֲוָה</p>
</blockquote>

<blockquote>
<p>רוּץ נָא וְהִנָּצֵל כְּאַיָּל אוֹ צְבִי</p>
</blockquote>

<blockquote>
<p>דָת הָאֱלֹהִים שִׂים לְךָ צִיץ נִזְרְךָ</p>
</blockquote>

<blockquote>
<p>עַל רֹאשׁ וְעַבְדֻת תְּנָה לִגְאוֹן צְבִי.</p>
</blockquote>

<h3 id="רכח">רכח</h3>

<blockquote>
<p>בֶּן אִישׁ עֲמֹד תָּמִיד עֲלֵי מִצְפֶּה</p>
</blockquote>

<blockquote>
<p>וּלְקוֹל שְׁאוֹנוֹת הַזְמָן צַפֵּה</p>
</blockquote>

<blockquote>
<p>וַארוֹן לְבָבְךָ בִּזְהַב אֵמוּן</p>
</blockquote>

<blockquote>
<p>כַּסֵּה וּמִבַּיִת וְחוּץ צַפֵּה.
<br></p>
</blockquote>

<h2 id="קוף">קוף</h2>

<h3 id="רכט">רכט</h3>

<blockquote>
<p>הֲדַר תֵּבֵל כְּמוֹ גִנָּה מְלֵאָה</p>
</blockquote>

<blockquote>
<p>בְּשׁוֹשַׁנִּים סְבִיבָם סִיר וְגַם קוֹץ</p>
</blockquote>

<blockquote>
<p>נטֵה מֶנָּה וְקַבֵּל תּוֹכְחוֹתַי</p>
</blockquote>

<blockquote>
<p>וְאַל תָּקֹץ וּבִדְבַר בֹּעֲרִים קוֹץ</p>
</blockquote>

<blockquote>
<p>חֲשֹׁב אֹתָהּ כְּזוֹנָה מַחֲזֶקֶת</p>
</blockquote>

<blockquote>
<p>מְבוּשֵׁי אִישׁ לְזֹאת יָדָהּ בְּאַף קוֹץ.</p>
</blockquote>

<h3 id="רל">רל</h3>

<blockquote>
<p>הוֹי חֹקְקֵי אָוֶן הֲיֵדְעוּ כִּי</p>
</blockquote>

<blockquote>
<p>חֶטְאָם בְּאֵשׁ תֹּפֶת יְהִי קוֹלָם</p>
</blockquote>

<blockquote>
<p>שָׁם יִזְעֲקוּ אֶל אֵל ולֹא יַעְנֵם</p>
</blockquote>

<blockquote>
<p>עַד יִרְגְּזוּ הַשֹׁמְעִים קוֹלָם.</p>
</blockquote>

<h3 id="רלא">רלא</h3>

<blockquote>
<p>נֶפֶשׁ חֲכָמָה הִיא בְצֵל שַׁדַּי</p>
</blockquote>

<blockquote>
<p>אַךְ הַסְּכָלָה הִיא בְכַף קָלַע</p>
</blockquote>

<blockquote>
<p>בֶּן אִישׁ שְׁמַע מִנִּי וְצֵא מִבֵּית</p>
</blockquote>

<blockquote>
<p>מִדּוֹת עֲלֵיהֶם הַיְפִי קָלָע.</p>
</blockquote>

<h3 id="רלב">רלב</h3>

<blockquote>
<p>בַּקַּע עֲצֵי יִצְרָךְ וְגַרְזֶן שִׂכְ-</p>
</blockquote>

<blockquote>
<p>לָךְ אַל יְהִי קֵהָה וְלֹא קִלְקַל</p>
</blockquote>

<blockquote>
<p>וּשְׁאַל בְּדָת הָאֵל וְלֹא תִדְמֶה</p>
</blockquote>

<blockquote>
<p>אֶל גּוֹי בְּחִצֵּי תַאֲוָה קִלְקַל.</p>
</blockquote>

<h3 id="רלג">רלג</h3>

<blockquote>
<p>אִם תִּטֶּה מֵאָרְחוֹת עָוֶל</p>
</blockquote>

<blockquote>
<p>וּנְתִיבָתְךָ תָּשִׂים עַל קָו</p>
</blockquote>

<blockquote>
<p>הוֹחִיל מֵאֵל אַחְרִית טוֹבָה</p>
</blockquote>

<blockquote>
<p>גַּם שָׂכָר טוֹב מֵהָאֵל קָו.</p>
</blockquote>

<h3 id="רלד">רלד</h3>

<blockquote>
<p>כָּל מַעֲשֶׂיךָ שִׂים לְךָ</p>
</blockquote>

<blockquote>
<p>מִקְרֶה וְיִרְאַת אֵל קְבַע</p>
</blockquote>

<blockquote>
<p>וּלְחַם בְּיֵצֶר לֹחֲמָךְ</p>
</blockquote>

<blockquote>
<p>תָמִיד וְקֹבְעֶיךָ קְבַע.</p>
</blockquote>

<h3 id="רלה">רלה</h3>

<blockquote>
<p>נַפְשָׁךְ מְרַדֶּפֶת יְקָר תֵּבֵל וּבַעְ-</p>
</blockquote>

<blockquote>
<p>בוֹת תַּאֲוָה הִיא אֹתְךָ קֹשָׁרֶת</p>
</blockquote>

<blockquote>
<p>אִם הִיא לְךָ תֵבֵל כְּמוֹ שִׁפְחָה הֲלֹא</p>
</blockquote>

<blockquote>
<p>מָחָר בְּךָ חִישׁ תִּהְיֶה קֹשָׁרֶת.</p>
</blockquote>

<h3 id="רלו">רלו</h3>

<blockquote>
<p>שֹׁאֵף בְּתַאְוָתוֹ אֱלֵי מֵימֵי</p>
</blockquote>

<blockquote>
<p>יֶשַׁע אֲשֶׁר מִצּוּר אֱמוּנוֹת קָר</p>
</blockquote>

<blockquote>
<p>יִרְאַת אֱלֹהִים הִיא תְּרַוֶּה צִמְ-</p>
</blockquote>

<blockquote>
<p>אוֹנְךָ כְּחֹם צָמֵא בּחֹם וּבְקָר
<br></p>
</blockquote>

<h2 id="ריש">ריש</h2>

<h3 id="רלז">רלז</h3>

<blockquote>
<p>עַד מֶה תְאַחֵר בֶּן אֱנוֹשׁ כִּי נָ-</p>
</blockquote>

<blockquote>
<p>טָה שִׁמְשְׁךָ לַעְרֹב וְיוֹמְךָ רָד</p>
</blockquote>

<blockquote>
<p>אַשְׁרֵי אֲשֶׁר שִׁרְיוֹן אֱמֶת יִלְבַּשׁ</p>
</blockquote>

<blockquote>
<p>לִקְרָב וּבוֹ עִם אֵל וְאִישִׁים רָד.</p>
</blockquote>

<h3 id="רלח">רלח</h3>

<blockquote>
<p>נְטֵה מִבַּעֲלֵי תֵבֵל הֲכִי אֵין</p>
</blockquote>

<blockquote>
<p>בְּפִיהֶם נִיב אמֶת כִּי אִם רְמִיָּה</p>
</blockquote>

<blockquote>
<p>תְּכִינֵם לָךְ בְּצַר לִלחוֹם בּאוֹיְבִים</p>
</blockquote>

<blockquote>
<p>וְיֵהָפְכוּ כְּמוֹ קֶשֶׁת רְמִיָּה.</p>
</blockquote>

<h3 id="רלט">רלט</h3>

<blockquote>
<p>כָּל אִישׁ אֲשֶׁר יֶהְמֶה בְּרֹב מַכְאוֹב</p>
</blockquote>

<blockquote>
<p>חָלְיוֹ בְּיִרְאַת יֹצְרוֹ רִפָּא</p>
</blockquote>

<blockquote>
<p>יִגְבַּר וְחַיִל יֶאֱזֹר עֵת הַ-</p>
</blockquote>

<blockquote>
<p>מָּוֶת מְזִיחַ כָּל אֱנוֹשׁ רִפָּה.</p>
</blockquote>

<h3 id="רמ">רמ</h3>

<blockquote>
<p>כָּל הַמַּחְלִיק אֶל אֵל לָשׁוֹן</p>
</blockquote>

<blockquote>
<p>לֹא יֵדַע כִּי נַפְשׁוֹ רִמָּה</p>
</blockquote>

<blockquote>
<p>יִמְצָא תַגְמוּל עַל מִפְעָלָיו</p>
</blockquote>

<blockquote>
<p>יוֹם יִהְיֶה מַאְכָלוֹ רִמָּה.</p>
</blockquote>

<h3 id="רמא">רמא</h3>

<blockquote>
<p>אֶתְמַהּ לְאִישׁ לֹא יַאֲזִין אֶל קוֹל</p>
</blockquote>

<blockquote>
<p>קֹרֵא וְלוֹ עַיִן וְלֹא רָאָה</p>
</blockquote>

<blockquote>
<p>לַעְשׂוֹת נְבָלָה עָף כְּמוֹ נֶשֶׁר</p>
</blockquote>

<blockquote>
<p>אֶל הַנְּבֵלָה אוֹ כְמוֹ רָאָה.
<br></p>
</blockquote>

<h2 id="שין">שין</h2>

<h3 id="רמב">רמב</h3>

<blockquote>
<p>שֹׁכֵב בְּצֵל שִׂיחִים וּמִתְעַלֵּס</p>
</blockquote>

<blockquote>
<p>עַל קוֹל שְׁאוֹן מַיִם וְשִׁיר יוֹנִים</p>
</blockquote>

<blockquote>
<p>מָוֶת בְּךָ יִלְחַם וְלֹא תִהְיֶה</p>
</blockquote>

<blockquote>
<p>נִצָּל בְּכָל נֶשֶׁק וְשִׁרְיוֹנִים.</p>
</blockquote>

<h3 id="רמג">רמג</h3>

<blockquote>
<p>לִבְשִׁי יְחִידָתִי כְּסוּת צֶדֶק וְשִׂי-</p>
</blockquote>

<blockquote>
<p>מִי הָאֱמֶת עֶרְבֵּךְ וְהַיֹּשֶׁר שְׁתִי</p>
</blockquote>

<blockquote>
<p>וּבְעֵת בְּחֹם לִבֵּךְ לְמַיִם תִּצְמְאִי</p>
</blockquote>

<blockquote>
<p>מִמַּעֲיַן יֹשֶׁר מְקוֹר חַיִּים שְׁתִי.</p>
</blockquote>

<h3 id="רמד">רמד</h3>

<blockquote>
<p>חֲדַל לְהַגִּישׁ לְדַל מִנְחַת הֲתֻלִים</p>
</blockquote>

<blockquote>
<p>וְלֵב נָבָר תְּנָה לוֹ גַּם שְׁלַח תָּם</p>
</blockquote>

<blockquote>
<p>תְּהִי מוֹצֵא שְׂכַר חַיִּים וְיֵשַׁע</p>
</blockquote>

<blockquote>
<p>לְךָ, תַּגְמוּל מְנָחוֹת לוֹ שְׁלַחְתָּם.</p>
</blockquote>

<h3 id="רמה">רמה</h3>

<blockquote>
<p>זְרַע בִּשְׂדֵה אֱמוּנָה זַרְעֲךָ כִּי</p>
</blockquote>

<blockquote>
<p>בְקֻצְרָךְ תִּמְצְאָה מֵאָה שְׁעָרִים</p>
</blockquote>

<blockquote>
<p>וְאִם יִסְגֹּר זְמָן שַׁעְרֵי רְצוֹנָךְ</p>
</blockquote>

<blockquote>
<p>בְּיַד הָאֵל לְךָ כּמָּה שְׁעָרִים.</p>
</blockquote>

<h3 id="רמו">רמו</h3>

<blockquote>
<p>הִנֵּה יְמֵי מַעְשֶׂה לְפָנֶיךָ עֲשֵׂה</p>
</blockquote>

<blockquote>
<p>יֹשֶׁר יְמֵי הַחוֹל בְּטֶרֶם יוֹם שְׁבוֹת</p>
</blockquote>

<blockquote>
<p>כִּי אֵין לְךָ מוֹעִיל זְמָן בֹּגֵד לְבַד</p>
</blockquote>

<blockquote>
<p>צֶדֶק וְהוּא יִגְאָלְךָ מִיּוֹם שְׁבוֹת.</p>
</blockquote>

<h3 id="רמז">רמז</h3>

<blockquote>
<p>אִמְרוּ לְאִישׁ יִיגַע לְהַרְבּוֹת הוֹן וְאוֹן</p>
</blockquote>

<blockquote>
<p>עוּרָה וְלֶאְכוֹל חֶלְקְךָ קוּמָה שְׁבָה</p>
</blockquote>

<blockquote>
<p>כָּל הוֹן לְבַד יִרְאַת אֱלֹהִים רִיק וְלוּ</p>
</blockquote>

<blockquote>
<p>תֶאְסֹף לְךָ כָּל אוֹצְרוֹת מַלְכֵי שְׁבָא.</p>
</blockquote>

<h3 id="רמח">רמח</h3>

<blockquote>
<p>גִּבּוֹר תְּהִי נִקְרָא וְאַמִּיץ יָד בְּעֵת</p>
</blockquote>

<blockquote>
<p>עֹז יִצְרְךָ תַּכְנַע וְגַם תּוּכַל שְׁבוֹר</p>
</blockquote>

<p>­&gt; – – – – – – – – – –</p>

<blockquote>
<p>­– – – – – – – – – –</p>
</blockquote>

<h3 id="רמט">רמט</h3>

<blockquote>
<p>בֶּן אִישׁ הֲתִתְעַדֵּן בְּתַעְנוּג הַזְּמָן</p>
</blockquote>

<blockquote>
<p>וּבְשָׂרְךָ דָשֵׁן מְאֹד גַּם שָׁמֵן</p>
</blockquote>

<blockquote>
<p>הִנְךָ כְלִי שֶׁמֶן וְיִשּׁבֵר בְּמוֹ-</p>
</blockquote>

<blockquote>
<p>תָךְ הַכְּלִי גַּם יַהֲלֹךְ הַשּׁמֶן.</p>
</blockquote>

<h3 id="רנ">רנ</h3>

<blockquote>
<p>יִסְבֹּל אֱנוֹשׁ חֶטְאוֹ בְצַוָּארוֹ וְיִמְ-</p>
</blockquote>

<blockquote>
<p>שֹׁךְ מַעֲמַס מַעְשָׂיו כְּמַשּׂא עַל שְׁכֶם</p>
</blockquote>

<blockquote>
<p>אֵשׁ תֵּצְאָה מֵהֶם וְתֹאכְלֵהוּ כְרִ-</p>
</blockquote>

<blockquote>
<p>גַע כַּאֲבִימֶלֶךְ בְּעַם אַנְשֵׁי שְׁכֶם.
<br></p>
</blockquote>

<h2 id="תו">תו</h2>

<h3 id="רנא">רנא</h3>

<blockquote>
<p>בֶּן אִישׁ הֲתִתְגָּאֶה בּרֹב עָשְׁרָךְ וְקוֹל</p>
</blockquote>

<blockquote>
<p>הֶמְיַת נְבָלֶיךָ וְקוֹל תֻּפֶּיךָ</p>
</blockquote>

<blockquote>
<p>תֵּרוֹם עֲלֵי בוֹרְאָךְ וְלֹא תָבִין בּךָ</p>
</blockquote>

<blockquote>
<p>סוֹדוֹת נְקָבֶיךָ וְגַם תֻּפֶּיךָ</p>
</blockquote>

<h3 id="רנב">רנב</h3>

<blockquote>
<p>חַסְדֵי אֲדֹנָי עָצְמוּ לִמְאֹד</p>
</blockquote>

<blockquote>
<p>כִּי הֵם בּלִי קֵצֶה וְלֹא תִכְלָה</p>
</blockquote>

<blockquote>
<p>צוּר יֹצְרִי אַל תִּמְנְעָה מִנִּי</p>
</blockquote>

<blockquote>
<p>חַסְדָּךְ לְמַעַנְךָ וְלֹא תִכְלָא.</p>
</blockquote>

<h3 id="רנג">רנג</h3>

<blockquote>
<p>אֱנוֹשׁ יַחְלִיק לְאֵל לָשׁוֹן וְיִצְעַק</p>
</blockquote>

<blockquote>
<p>לְמוּלוֹ אָז וְיִמְצָא לוֹ תְנוּאוֹת</p>
</blockquote>

<blockquote>
<p>וְלֹא יַאְמִין בְּנוֹרְאוֹת אֵל וְעֵת יֹא-</p>
</blockquote>

<blockquote>
<p>מְרוּ זֶה פָעֳלוֹ יֹאמַר תְּנוּ אוֹת.</p>
</blockquote>

<h3 id="רנד">רנד</h3>

<blockquote>
<p>מַה לָךְ אֱנוֹשׁ תִּגְאֶה וְתִתְעָרֶה</p>
</blockquote>

<blockquote>
<p>כְּעֵץ רַעְנָן וְקוֹמָתְךָ כְּקוֹמַת תֹּמֶר</p>
</blockquote>

<blockquote>
<p>יוֹם תִּהְיֶה נִשְׁפָּט עֲלֵי מִפְעָלְךָ</p>
</blockquote>

<blockquote>
<p>מַה מַּעֲנֶה תִמְצָא וּמַה זֶּה תֹאמֵר.</p>
</blockquote>

<h3 id="רנה">רנה</h3>

<blockquote>
<p>כָּל הַנְּפָשׁוֹת עֵת לְדִין יִקָּרְאוּ</p>
</blockquote>

<blockquote>
<p>יֶהְמוּ וְיָדַיִם אֲזַי תִּרְפֶּינָה</p>
</blockquote>

<blockquote>
<p>שׁוּבָה לְאֵל שַׁדַּי אֲשֶׁר יַכְאִיב וְגַם</p>
</blockquote>

<blockquote>
<p>יַחְבֹּשׁ וְיָדָיו כָּל כְּאֵב תִּרְפֶּינָה.</p>
</blockquote>

<h3 id="רנו">רנו</h3>

<blockquote>
<p>אֲשֶׁר יִרְצֶה עֲלוֹת מִבּוֹר עֲוֹנָיו</p>
</blockquote>

<blockquote>
<p>וְלִמְצוֹא אַחֲרֵי נִפְלוֹ תְרוּמָה</p>
</blockquote>

<blockquote>
<p>יְהִי נֹתֵן לְאֵל לִבּוֹ לְמִנְחָה</p>
</blockquote>

<blockquote>
<p>וְאֶת נַפְשׁוֹ יְהִי מֵרִים תְּרוּמָה.</p>
</blockquote>

<h3 id="רנז">רנז</h3>

<blockquote>
<p>יְלִיד שֵׂכֶל עֲרֹךְ אֶל אֵל תְּפִלָּה</p>
</blockquote>

<blockquote>
<p>וְהַפֵּל יוֹם וְלֵיל נֶגְדּוֹ תְחִנָּה</p>
</blockquote>

<blockquote>
<p>וְאוּלַי תִּמְצְאָה חֶסֶד בְּעֵינָיו</p>
</blockquote>

<blockquote>
<p>וְתִהְיֶה לָךְ מְעַט רֶגַע תְּחִנָּה.
<br> </p>
</blockquote>

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/971">https://benyehuda.org/read/971</a></div></body></html>