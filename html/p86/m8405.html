<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>תחכמוני - שער שביעי</title>
	<meta name="author" content="יהודה אלחריזי"/>
</head>
<body>

<h2 id="מִשְּׁנֵיגִבּוֹרִיםהַנִּלְחָמִיםכִּשְׁנֵיכְפִירִים">מִשְּׁנֵי גִבּוֹרִים, הַנִּלְחָמִים כִּשְׁנֵי כְפִירִים</h2>

<br>  

<blockquote>
<p>נְאֻם הֵימָן הָאֶזְרָחִי: נָסַעְתִּי מִצּוֹר הַמַּעֲטִירָה. לְשׁוּשָׁן הַבִּירָה. וְעִמִּי חֶבֶר הַקֵּינִי מְשַׂמֵּחַ הַלְּבָבוֹת בְּנֹעַם חִידוֹתָיו. וּמְשַׂמֵּחַ הַנְּפָשׁוֹת בְּמֵיטַב חֲמֻדוֹתָיו. וְהֵחֵל לְסַפֵּר לִי מֵאֲשֶר רָאוּ עֵינָיו. בְּאֹרֶךְ יָמָיו וְשָׁנָיו. וַיֹּאמֶר לִי : נָסַעְתִּי בִּימֵי נְעוַּרי מֵאֶרֶץ פָּרַס. לְאַרְצוֹת מֶשֶךְ וְתִירָס. עְם אַנְשֵׁי חַיִל גִּבּוֹרִים. וְשָׂרִים אַדִּירִים. אֲצִילִים וּבָרִים. לָהֶם חֵן עֳפָרִים. וְלִבּוֹת כְּפִירִים. וכַאֲשֶׁר עָבַרְנוּ עַל אָהֳלֵי קֵדָר. מָצָאנוּ פֶרֶץ הַדְּרָכִים נִגְדָּר. וְהַמִּדְבָּרוֹת מִן הַלִּסְטִים מָלְאוּ קוֹץ וְדַרְדָּר. וְלֹא פָגַעְנוּ מוֹצָא וּמַעֲבָר. וְסָגַר עָלֵינוּ הַמִּדְבָּר. כִּי אַנְשֵׁי הָאֲרָצוֹת הָהֵם. הָיְתָה מִלְחָמָה בֵּינֵיהֶם. עַד שָׁמְמוּ מִפַּחְדָּם הַמְּסִלּות. וְהָיוּ הַנְּתִיבוֹת הַבְּעוּלוֹת בְּתוּלוֹת. וְשָׁבוּ הַדְּרָכִים בְּלִי עוֹבֵר אֲבֵלוֹת. וְהוֹלְכֵי נְתִיבוֹת יֵלְכוּ אֳרָחוֹת עֲקַלְקַלּוֹת. וַיֹּאמְרוּ לָנוּ זִקְנֵי חֲבוּרָתֵנוּ. לֹא נָמוּשׁ מִמְּקוֹמוֹתֵינוּ. עַד תִּשְׁקֹט הַמִּלְחָמָה. וְתִכְבֶּה אֵש הַזַּעַם וְהַחֵמָה. וְאָז נִרְחַץ הֲלִיכֵינוּ בְחֵמָה. וְנוּכַל לִנְסֹעַ בְּיָד רָמָה. וְעָמַדְנוּ יָמִים בִּמְעוֹנֵיהֶם. לִרְאוֹת סוֹף הָאֵיבָה בֵּינֵיהֶם. וּלְמִקְצָת יָמִים עֲשָׂרָה שָׁמַעְנוּ קוֹל בָּרָמָה. וְהַקִּרְיָה הוֹמָה. וְהַגְּדוּדִים יוֹצְאִים לַעֲרֹךְ מִלְחָמָה. בְּיָד רָמָה. וַנִּשְׁמַע וַיִּמַּס לְבָבֵנוּ. וְחָרְדוּ בְּנֵי מַחֲשָׁבֵנוּ. כִּי לֹא יָדַעְנוּ אֵיךְ תִּהְיֶה סוֹף הַמִּלְחָמָה לִשְׁנֵיהֶם. וַאֲנַחְנוּ עֲצוּרִים בֵּינֵיהֶם. כְּאִלוּ הֵם אֲרָיוֹת וַאֲנַחְנוּ טְרֵפָה בֵּין שִׁנֵּיהֶם. וְכַאֲשֶׁר נוֹעֲדוּ כֻּלָּם בְּעֵמֶק הַבָּכָא. עָרְכוּ אֵלֶּה נֹכַח אֵלֶּה מַעֲרָכָה. וְכֻלָּם בַּעֲלֵי גְבוּרָה וְעָצְמָה. בְּצַוָּארָם יָלִין עֹז וְרַעְמָה. קְצָתָם מִבְּנֵי סַבְתָּא וְרַעְמָה. וּקְצָתָם מִבְּנֵי תּוֹגַרְמָה. וְנִלְווּ עֲלֵיהֶם חֲדַד וְתֵימָא. יְטוּר נָפִישׁ וָקֵדְמָה. וּמִשְׁמָע וְדוּמָה. וּבֵין כֻּלָּם שָׁכְנָה נַפְשֵׁנוּ דּוּמָה. וַיַעַרְכוּ מַעַרְכוֹתֵיהֶם. וְלָבְשׁוּ שִׁרְיוֹנוֹתֵיהֶם. וּמֵרְקוּ חֲנִיתוֹתֵיהֶם. וַיְמַהֲרוּ לִקְרַאת הַמָּוֶת בְּשִׂמְחָה וָרֹן. וְעָמְדוּ בְּמַעֲמַד הַזַּעַם וְהֶחָרוֹן. זֶה כְּאַלּוֹן חָסוֹן. וְזֶה יִפְגּשׁ הָאָסוֹן בְּשָׂשׂוֹן. וְזֶה יִתְנַדֵּב בְּנַפְשׁוֹ לָמוּת בְּרָצוֹן. וְזֶה יִמְצָא טַעַם הַחֶרֶב. מָתוֹק מִדְּבַשׁ וְעָרֵב.
<br></p>
</blockquote>

<blockquote>
<p>וָאֶשָּׂא מְשָׁלִי וָאֹמַר :</p>
</blockquote>

<blockquote>
<p>גְּבָרִים יַחְשְׁבוּ מוֹתָם חֲיוֹתָם</p>
</blockquote>

<blockquote>
<p>וְלַמָּוֶת חֲנִיתֵיהֶם מְרוּקִים</p>
</blockquote>

<blockquote>
<p>וְהֵם מִתְחַבְּקִים עִם לוֹחֲמֵיהֶם</p>
</blockquote>

<blockquote>
<p>כְּחוֹשְׁקִים מִהֲרוּ לַחְבֹּק חֲשׁוּקִים.</p>
</blockquote>

<blockquote>
<p>וְכֻלָּם יִכְסְפוּ אֶל הַתּמוּתָה</p>
</blockquote>

<blockquote>
<p>כְּאִלוּ הֵם בְּכוּר מָוֶת יְצוּקִים.</p>
</blockquote>

<blockquote>
<p>וִּמַּפַחְדָּם הֲרָרִים יֶחֱרָדוּן</p>
</blockquote>

<blockquote>
<p>וְלוּ הָיוּ כְהַר תָּבוֹר חֲזָקִים</p>
</blockquote>

<blockquote>
<p>וְהָאָסוֹן לְחִכָּם הוּא כְנֹפֶת</p>
</blockquote>

<blockquote>
<p>וּפִצְעֵי הַחֲנִית לָהֶם מְתוּקִים.</p>
</blockquote>

<blockquote>
<p>וְהַמָּוֶת עֲלֵי רֹאשָׁם עֲטֶרֶת</p>
</blockquote>

<blockquote>
<p>וְהַחֶרֶב לְצַוָּארָם עֲנָקִים</p>
</blockquote>

<blockquote>
<p>וְיִמַּס לֵב אֲרִי מִגַּעֲרָתָם</p>
</blockquote>

<blockquote>
<p>עֲדֵי שָׁבוּ חֳגָבִים הָעֲנָקִים.</p>
</blockquote>

<blockquote>
<p>וְתַחְשׁב כִּי בְרָקְים הֵם יְרוּצוּן</p>
</blockquote>

<blockquote>
<p>בְּמִלְחַמְתָּם וְהָאָרֶץ שְׁחָקִים</p>
</blockquote>

<blockquote>
<p>בְּיָדָם יַעֲלוּ כוֹכְבֵי חֲנִיתוֹת</p>
</blockquote>

<blockquote>
<p>כְּאִלּוּ מִצְּבָא מָרוֹם עֲשׁוּקִים.</p>
</blockquote>

<blockquote>
<p>וְאֶרֶץ כַּמְּדוּרָה מֵחֲרָבוֹת</p>
</blockquote>

<blockquote>
<p>אֲבָל שָׁבָה בְדָמִים לַאֲפִיקִים.</p>
</blockquote>

<blockquote>
<p>וְהִרְעִיפוּ שְׁמֵי הַדָּם לְקוֹלָם</p>
</blockquote>

<blockquote>
<p>וְחַרְבוֹתָם יְעוּפוּן כַּבְּרָקִים.</p>
</blockquote>

<blockquote>
<p>וְכַמָּה גֻלְגֳלוֹת נָפְלוּ לְאֶרֶץ</p>
</blockquote>

<blockquote>
<p>וְשִׂפְתֵיהֶם בְּפִי חֶרֶב נְשׁוּקִים.</p>
</blockquote>

<blockquote>
<p>כְּאִלּוּ הַקְּרָב גַּנָּה וְחַרְבָּם</p>
</blockquote>

<blockquote>
<p>מְאָדֶּמֶת כְּשׁוֹשַׁנַּת עֲמָקִים.
<br><br />
וַיֵּצְאוּ מֵהֶם בַּתְּחִלָּה שְׁנֵי גִבּוֹרִים. כְּאִלּוּ הֵם שְׁנֵי כְפִירִים. לָהֶם זְרוֹעַ עִם גְּבוּרָה. וְלָהֶם קוֹל גְּעָרָה. וְגַעֲרָתָם תַּחְצֹב בַּלְּבָבוֹת לֶהָבוֹת. וְתַעֲרֹךְ עִם הַקְּרָבִים קְרָבוֹת. וְכַאֲשֶׁר נִצַּב זֶה לְעֻמַּת זֶה גָּעַר אִישׁ בְּאָחִיו וַיִּתְמַרְמַר. וְקָרָא זֶה אֶל זֶה וְאָמַר:
<br><br />
אֲנִי בֶן הַקְּרָב מִיּוֹם הֱיוֹתִי</p>
</blockquote>

<blockquote>
<p>וּמוֹתִי בַקְּרָב אֶחְשֹׁב חֲיוֹתִי.</p>
</blockquote>

<blockquote>
<p>וְהַחַיִּים לְחִכִּי הֵם כְּמוֹ רוֹשׁ</p>
</blockquote>

<blockquote>
<p>וְתִמְתַּק הַתְּמוּתָה אֶל שְׂפָתִי.</p>
</blockquote>

<blockquote>
<p>וְחַרְבִּי תַעֲנֶה יֵשׁ בִּי פְּלָאוֹת</p>
</blockquote>

<blockquote>
<p>קְצָתִי אֵשׁ אֲבָל מַיִם קְצָתִי.</p>
</blockquote>

<blockquote>
<p>אֲבַקֵּעַ מִשְּבְּרֵי יָם הַתְלָאוֹת</p>
</blockquote>

<blockquote>
<p>וְצִנָּתִי לְעֵד לִי גַּם חֲנַיתִי.</p>
</blockquote>

<blockquote>
<p>וְעֵת כִּי צָמְאָה חַרְבִּי לְמַיִם</p>
</blockquote>

<blockquote>
<p>אֲרַו אוֹתָהּ בְּדַם עוֹבְרי בְרִיתִי.</p>
</blockquote>

<blockquote>
<p>וְאֶמְאַס נַחֲלַת אָבוֹת וְהוֹנָם.</p>
</blockquote>

<blockquote>
<p>אֲבָל חַרְבִּי וְקַשְׁתִּי נַחֲלָתִי.</p>
</blockquote>

<blockquote>
<p>וְאָקוּץ לַחֲנוֹת בָּתֵּי אֲרָזִים</p>
</blockquote>

<blockquote>
<p>וְעִם חַיּוֹת יְעָרִים תַּחֲנוֹתִי.</p>
</blockquote>

<blockquote>
<p>וּמִי נִגַּשׁ לְמִלְחַמְתִּי וְרָאָה</p>
</blockquote>

<blockquote>
<p>תְּחִלָּתִי יְהִי בֶן אַחֲרִיתִי.
<br><br />
וַיֵּצֵא אֵלָיו הַשֵּׁנִי בְּטֶרֶם שִׁירוֹ נִגְמַר. עוֹד זֶה מְדַבֵּר וְזֶה בָא וַיֹאמַר:
<br><br />
אֲנִי בֶאְמֶת וְהַמָּוֶת תְּאוֹמִים</p>
</blockquote>

<blockquote>
<p>וְיָנַקְנוּ שְׁדֵי אֵם מֵעֲלוּמִים.</p>
</blockquote>

<blockquote>
<p>וְעֵת אֶשְׁאַג בְּקֶרֶב הַקְּרָבוֹת</p>
</blockquote>

<blockquote>
<p>אֲנִי מַרְעִישׁ מְרוֹמִים וַהֲדוֹמִים.</p>
</blockquote>

<blockquote>
<p>וְלִי חֶרֶב תְּמָאֵן בּוֹא בְּתַעְרָהּ</p>
</blockquote>

<blockquote>
<p>עֲדֵי כִי יִגְּעוּ דָמִים בְּדָמים.</p>
</blockquote>

<blockquote>
<p>וְגִבּוֹרִים יְנִידוּן לָהּ שְׁנָתָם</p>
</blockquote>

<blockquote>
<p>בְּעֵת כִּי יֶחֱזוּהָ בַחֲלוֹמִים.</p>
</blockquote>

<blockquote>
<p>וְהָאֵמִים לְפָנִים יָשְׁבוּ בָהּ</p>
</blockquote>

<blockquote>
<p>וְהִיא מָעוֹן לְכָל-פַּחַד וְאֵימִים.</p>
</blockquote>

<blockquote>
<p>וְתוֹרִיד הָעֲנָקִים עַד שְׁאוֹלָה</p>
</blockquote>

<blockquote>
<p>וְתַעְזֹב אֶת גְּוִיָּתָם צְלָמִים.</p>
</blockquote>

<blockquote>
<p>וְתַשְׁלִיךְ גֻּלְגְּלוֹתֵיהֶם בְּאֶרֶץ</p>
</blockquote>

<blockquote>
<p>כְּאִלּוּ אִלְּמוּ אוֹתָם אֲלֻמִּים.
<br><br />
וְכַאֲשֶׁר דָּרְכוּ קַשְּׁתוֹתָם וְחִצֵּיהֶם. וְעָרְכוּ כַאֲרָזִים דִּגְלֵיהֶם וְנִסֵּיהֶם. וְרְעָמֲוּ הַפָּנִים מִקּוֹל שְׁאוֹנוֹתֵיהֶם. וְנָמַס כָּל לֵב לְרַעַם גְּבוּרוֹתֵיהֶם. וְהִשְׁתַּקְשְׁקוּ הַסּוּסִים בְּמַעַרכֹותֵיהֶם. וְצָרוּ מֶרְחֲבֵי הָאֲדָמָה לְרַגְלֵיהֶם. וְקַלּוּ נִשְׁרֵי הַחֲרָבוֹת לְרָאשֵׁי הַגִּבּוֹרִים וְהַגְּבָרִים. וְרָווּ מִדְּמֵיהֶם הַכְּפִירִים וְהַכְּפָרִים. וְכוֹכְבֵי הָרְמָחִים. בְּגַלְגִּלֵּיהֶם זוֹרְחִים. וְעָלוּ עַנְנֵי אֲבָקִים. וְכִסּוּ פְנֵי הַשְּׁחָקִים. וְנִסְתְּרוּ אַפֵּי הַמְּאוֹרִים. בְּמַסְוֵה הַקִּיטוֹרִים. וַיִּתְפּוֹצְצוּ הַרְרֵי עַד מִקּוֹל הַגִּבּוֹרִים. וְהַחֲרָבוֹת כַּבְּרָקִים מְמַהֲרִים. וְהַחִצִּים כְּמַרְאֵה הַלַּפִּידִים בּוֹעֲרִים. וְקָדְחָה אֵשׁ הַמָּוֶת עַל רָאשֵׁי הָרְמָחִים. לְנַתֵּחַ הַנְּתָחִים. בַּחֲנִיתוֹת וּבַשְּׁלָחִים. לְהַעֲלוֹת מֵהֶם לְחַיַּת הַשָּׂדֶה עוֹלָה וּזְבָחִים. וְהַקְּשָׁתוֹת עֲטוּפִים. כְּפוּפִים. כְּאִלּוּ הֵם נְחָשִׁים. וְאֵין לָהֶם לְחָשִׁים. וְהַחִצִים עֲלֵיהֶם כְּצִפְעוֹנִים נְטוּשִׁים. וּמֵחוֹרֵיהֶם גְּרוּשִׁים. וְזָרְחוּ כּוֹכְבֵי הַחֲרָבוֹת בַּצָּהֳרַיִם. וְחָשְׁכוּ בִמְאוֹרֵיהֶם הָעֵינַיִם. וְהֵפְּגָרִים בֵּין שְׁפַתָּיִם. וְהַדָּמִים נִגָּרִים כְּאִלּוּ הֵם נַחֲלֵי מַיִם. וְהִרְעִיפוּ שְׁמֵי הַחֲרָבוֹת. עַל אַדְמַת הַקְּרָבוֹת. בְּגִשְׁמֵי נְדָבוֹת. מִדְּמֵי הַלְּבָבוֹת. וְרָוְתָה הָאָרֶץ בְּגִשְׁמֵי דָם וְלֹא גִשְׁמֵי מַיִם. וְאַנְשֵי חַיִל לֹא מָצְאוּ יָדַיִם. וְהַגִּבּוֹרִים יְדֵיהֶם עַל חֲלָצַיִם. וְנַאֲקַת הַחֲלָלִים כַּיּוֹלֵדָה עַל אָבְנַיִם. וְהַמִּלְחָמָה מְסוֹבֶכֶת כְּרֵחַיִם. וּשְׁתֵּי הַמַּעֲרָכוֹת אֵלֶּה נֹכַח אֵלֶּה עוֹמְדִים בְּפֶתַח עֵינַיִם. וְהַמָּוֶת בֵּינֵיהֶם קוֹרֵא בְּלִי לָשׁוֹן כְּאִישׁ הַבֵּינַיִם. וּמִקּוֹל קָרְאוֹ חָשְׁכוּ הַמְּאוֹרִים כְּתַנּוּר וְכִירַיִם. וְקָדְרוּ פְנֵי חַמָּה וְאִלּוּ הָיְתָה לְשִׁבְעָתַיִם. וּלְשׁוֹן הַחֶרֶב יַשְׁמִיעַ הַחֵרְשִׁים גַּעֲרוֹתָיו. וְיָבִיא בְּאָזְנַי הַלְּבָבוֹת תּוֹכְחוֹתָיו. וְהַקְּרָב יֶהְגֶּה אֵימָה וְיָניִף יָדוֹ הָרָמָה. וְיִשְׁאַג כַּכְּפִיר בְּלִי לָשׁוֹן. וְיַבִּיט בְּלִי אִישׁוֹן. וְכַאֲשֶׁר רָווּ הַחֲרָבוֹת. בִּדְמֵי הַלְּבָבוֹת. וְלָקְקוּ דְּמֵיהֶם חֲנִיתוֹת. בְּלִי לָשׁוֹן וּשְׂפָתוֹת. וְהִגִּיעָה הַמִּלְחָמָה לְתַכְלִיתָהּ. וּבָאָה עַד קִצָּהּ וְאַחֲרִיתָהּ. וְשָׁבָה חֶרֶב נְקָמָה אֶל תַּעְרָה. וְכָלָה שְׁאוֹנָהּ וְצַעְרָהּ. וְשָׁקַט קוֹל הַתְּרוּעָה. וְהָיְתָה אֶל הַמַּחֲנֶה הָאַחַת הַתְּשׁוּעָה. וְכָלְתָה לַמַּחֲנֶה הָאַחֶרֶת הָרָעָה. וְנִגְלוּ פְנֵי הַשְּׁחָקִים. מִמַּסְוֵה הָאֲבָקִים. וְנָפְלוּ לָאָרֶץ כַּמָּה הָרִים גְבוֹהִים. וְעַמּוּדִים חֲזָקִים. וְכָבוּ מוֹקְדֵי הַבַּיִת הַדּוֹלְקִים. אָז הִתְעוֹרַרְנוּ לִנְסֹעַ אֶל מְחוֹז חֶפְצֵנוּ. וְלָשׁוּב לִנְוֵה רִבְצֵנוּ. וַאֲנַחְנוּ תְמֵהִים מֵאֲשֶׁר רָאוּ עֵינֵינוּ. וְרָחַקְנוּ מִן הַנִּרְדָּפִים אֶל הָרוֹדְפִים. וְסַרְנוּ מִן הַנְּגוּפִים אֶל הַנּוֹגְפִים. וְיָשַׁבְנוּ אֶצְלָם. וּבְצִלָּם. עַד אֲשֶׁר שְׁלוּחֵיהֶם הִסִּיעוּנוּ. וְלִנְוֵה הַשָּׁלוֹם הִגִיעוּנוּ.</p>
</blockquote>

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן-יהודה באינטרנט</a>.  הוא זמין תמיד בכתובת הבאה:<br /><a href="https://bybe.benyehuda.org/read/8405">https://bybe.benyehuda.org/read/8405</a></div></body></html>