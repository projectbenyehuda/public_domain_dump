<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>השיר החמישי [שׁוֹכֵן עַד אִם הֵכִין כִּסְאוֹ שָׁמַיִם]</title>
	<meta name="author" content="נפתלי הרץ וייזל"/>
</head>
<body>

<blockquote>
<br />
</blockquote>

<blockquote>
<p>שׁוֹכֵן עַד אִם הֵכִין כִּסְאוֹ שָׁמַיִם,</p>

<p>הֲדוֹם רַגְלָיו צִיּוֹן וִירוּשָׁלַיִם,</p>

<p>שׁוֹכֵן עִם עֲנִיִּים, עִם דַּכְּאֵי רוּחַ;</p>

<p>גַם רָשׁ בַּבַּיִת אֵין כֹּל וּבְאֵין צֹהַר,</p>

<p>אִם טָהוֹר הוּא כַּשָּׁמַיִם לָטֹהַר,</p>

<p>עוֹשׂוֹ אוֹר לוֹ, רוּחוֹ עָלָיו תָּנוּחַ.</p>

<p>תּוֹעֵי לֵבָב! לָמָּה עַל זֶה תִּתְמָהוּ?</p>

<p>גֵּאִים! לָמָּה עַל זֶה דַּבֵּר תִּגְבָּהוּ</p>

<p>וַתֹּאמְרוּ: &quot;מַה תֵּבֵל וּמִי יוֹשְׁבֶיהָ?</p>

<p>גַּם שֶׁמֶשׁ בֵּין רִבְבוֹת אוֹרִים יוֹשֶׁבֶת,</p>

<p>וּלְנֶגְדָּהּ הָאָרֶץ בַּמֶּה נֶחְשֶׁבֶת,</p>

<p>וּמֶה הָאָדָם הַיּשֵׁב עָלֶיהָ?</p>

<br />
</blockquote>

<blockquote>
<p>הַאֶל זֶה יַגִּיד עֶלְיוֹן אִמְרֵי שֶׁפֶר?</p>

<p>הֲיִתְפָּאֵר אֵל עִם עָפָר וָאֵפֶר?</p>

<p>וִילַמְּדֵהוּ חָכְמָה, דַּעַת יוֹרֶנּוּ?</p>

<p>גַּם כּוֹכְבֵי שָׁמַיִם מֶנּוּ אִם רָמוּ,</p>

<p>מִגַּעֲרַת עֶלְיוֹן בִּמְסִלוֹתָם קָמוּ,</p>

<p>וּמָה אֱנוֹשׁ רִמָּה, רֶגַע אֵינֶנּוּ?</p>

<br />
</blockquote>

<blockquote>
<p>אָכֵן שָׁוְא דִּבְרֵיכֶם, רִיק תִּתְאַמֵּרוּ,</p>

<p>לֹא אָדָם תִּמְאָסוּ, צֶדֶק תָּפֵרוּ,</p>

<p>בַּיִת וָהוֹן תִּקְנוּ, אֱמֶת תִּמְכֹּרוּ</p>

<p>רַק מַרְאֵה עֵינֵיכֶם הַשֵּׂג תַּשִּׂיגוּ,</p>

<p>בַּהֲלָךְ נֶפֶשׁ וִיקָר רוּחָהּ תַּלְעִיגוּ,</p>

<p>עַל כֵּן כִּי תַגְדִּילוּ אֵל, בּוֹ תִּשְּׁקֹרוּ.</p>

<br />
</blockquote>

<blockquote>
<p>כִּי הוֹי מַגְדִּיל שֵׁם אֱלֹוהַּ מִמַּעַל</p>

<p>וּמַקְטִין נַפְשׁוֹ בַּעֲבוּר לִמְעוֹל מַעַל,</p>

<p>לֵאמֹר: הֲגַם עַל זֹאת יֶחֱזוּ פָנֵּימוֹ?</p>

<p>בּוֹזֵי חָכְמָה אַתֶּם, צֶדֶק תַּקְטִינוּ,</p>

<p>וּכְּמַחְשְׁבוֹתֵיכֶם יַחְשׁוֹב אֵל תַּאֲמִינוּ,</p>

<p>אֶת כֹּל תַּחְפְּצוּ אַתֶּם, יַחְפּוֹץ עוֹשֵׂימוֹ?</p>

<br />
</blockquote>

<blockquote>
<p>כַּאֲשֶׁר אַתֶּם עַל חֵילְכֶם תִּתְהַלָּלוּ,</p>

<p>רַק כֶּסֶף תַּחְפֹּצוּ, הוֹן רַב תִּשְׁאָלוּ,</p>

<p>וַאֲרָצוֹת רַחֲבוֹת יָדַיִם תַּחְמֹדוּ –</p>

<p>כֵּן אִם אֶל מַעֲשֵׂה הָאֱלֹהִים תַּבִּיטוּ,</p>

<p>כִּי תַגְדִּילוּם, מִתֵּת לוֹ כָּבוֹד תַּמְעִיטוּ,</p>

<p>אִם בִּקְנֵה מַעֲשֵׂה אֵל גָּדְלוֹ תָּמֹדּוּ.</p>

<br />
</blockquote>

<blockquote>
<p>אֵיךְ אֶל גֹּדֶל הַגְּוִיּוֹת תִּשְׂאוּ עַיִן</p>

<p>וּלְמִסְפָּרָם תִּרְאוּ, אִם רַב אִם אַיִן,</p>

<p>וּלְמַרְאֵה תַּבְנִיתָם אוֹתָם תֶּהְדָּרוּ;</p>

<p>שׁוּרוּ חַיַּת הַיָּם, כָּאִי מַרְאֶהָ,</p>

<p>מִי יָנוּד לָהּ, אוֹ מִי יַחְמוֹל עָלֶיהָ,</p>

<p>וּדְמֵי עוֹלֵל מֵאָדָם מַה יָּקָרוּ!</p>

<br />
</blockquote>

<blockquote>
<p>לֹא מַרְאֵה עֵינַיִם לָאֵל יוֹסִיפוּ,</p>

<p>לֹא כָּמוֹכֶם גַּם לוֹ טוּבָם יַעְדִּיפוּ,</p>

<p>לֹא כָּמוֹכֶם עֵינָיו לָהֶם תִּצְפֶּינָה,</p>

<p>אֶרֶץ וּשְׁמֵי שָׁמַיִם הַיְכַלְכְּלוּהוּ?</p>

<p>אוֹ עוֹד אֶלֶף כָּמוֹהֶם הַיְכִילוּהוּ!</p>

<p>גַּם הָאֶלֶף מַעֲשֵׂה יָדָיו תִּהְיֶינָה.</p>

<br />
</blockquote>

<blockquote>
<p>הַאֵל כִּי יַבִּיט אֶל מַעֲשֵׂה שָׁמַיִם,</p>

<p>לִתְכוּנַת אֲרָצוֹת רַחֲבוֹת יָדַיִם,</p>

<p>יֹאמַר: הֶעֱשַׁרְתִּי? זֹאת יָדִי קָנָתָה?</p>

<p>אֵל לֹא יִפָּלֵא כָּל דָּבָר מִמֶּנּוּ,</p>

<p>הֲיִתְפָּאֵר עִם אֶת עַיִן תִּרְאֶנּוּ?</p>

<p>הֲלֹא אֶת כָּל אֵלֶּה יָדוֹ עָשָׂתָה!</p>

<br />
</blockquote>

<blockquote>
<p>זֹאת תִּפְאַרְתּוֹ כִּי עָשָׂם, כִּי עָשָׂנוּ,</p>

<p>כִּי טוֹב הוּא, כִּי דִבֶּר טוֹב עַל כֻּלָּנוּ,</p>

<p>כִּי תָּמִים פָּעֳלוֹ, כִּי יָשָׁר מַעֲשֵׂהוּ,</p>

<p>כִּי הַשָּׁמַיִם בִּתְבוּנָה כּוֹנָנוּ</p>

<p>וּבְרוֹב חָכְמָה מוֹסְדוֹת אֶרֶץ הוּכָנוּ,</p>

<p>כִּי בָם יָדִין עַמִּים, גּוֹי וּמַלְכֵּהוּ.</p>

<br />
</blockquote>

<blockquote>
<p>כִּסְאוֹ נָכוֹן, מָה רָם הוּא עַל כָּל אֵלֶּה,</p>

<p>יוֹצֵר כֹּל הֱכִינוֹ, צוּר עוֹשֵׂה פֶלֶא,</p>

<p>וּמְכוֹנוֹתָיו מַה הֵם? מִשְׁפָּט וָצֶדֶק!</p>

<p>עַל כֵּן עוֹשֵׂה צֶדֶק יִרֶב אוֹרֵהוּ,</p>

<p>אִם בֵּין צֶאֱלֵי קָנִים יִשְׁכַּב עוֹשֵׂהוּ,</p>

<p>חוֹפֵף אֵל עַל סֻכּוֹ הַמְלֵאָה בֶדֶק.</p>

<br />
</blockquote>

<blockquote>
<p>מִשָּׁם עַל כִּסֵּא כָבוֹד יוֹשִׁיבֶנּוּ,</p>

<p>וּנְבִיאוֹ מִמִּכְלְאוֹת צֹאן יִקָּחֶנּוּ,</p>

<p>וּמַלְכּוֹ יוֹצִיא לִמְלוֹךְ מִבֵּית כֶּלֶא.</p>

<p>כִּי רַבָּה עַנְוַת אֵל, אֵם כֹּל הָיָתָה,</p>

<p>גַּם רוּם גַּם תַּחְתִּיּוֹת מֵרֹאשׁ עָשָׂתָה,</p>

<p>כִּי מָה גַם הֵמָּה לִפְנֵי עוֹשֵׂה פֶלֶא?</p>

<br />
</blockquote>

<blockquote>
<p>אֶל מִי יַבִּיט אֵל? אֶל תָּם וִיקַר רוּחַ!</p>

<p>אֶל אִישׁ נָבוֹן, אִישׁ חָכְמָה בּוֹ תָנוּחַ,</p>

<p>בָּז מַרְאֵה עֵינַיִם, יֶחֱזֶה אֱלוֹהַּ,</p>

<p>בּוֹחֵר שֶׁבֶת בַּשֶּׁפֶל מֵעֲזוֹב ישֶׁר.</p>

<p>בּוֹחֵר רִישׁ מֵעֲשׂוֹת לֹא בַמִּשְׁפָּט עשֶׁר,</p>

<p>בּוֹחֵר בּוּז גֵּאִים מִדַּבֵּר גָּבוֹהַּ.</p>

<p>בּוֹחֵר בּוּז גֵּאִים מִדַּבֵּר גָּבוֹהַּ.</p>

<p>כִּי אִם יֶחְכַּם, אֶת הָעָם יוֹרֶה דַעַת;</p>

<p>אִם יֶעְשַׁר, זַעֲקַת דַּל אָזְנוֹ שׁוֹמַעַת;</p>

<p>אִם יִמְשׁוֹל, יִמְאַס רוּם לֵב, רוּם עֵינָיִם;</p>

<p>בּוֹ יִבְחַר אֱלֹהִים גַּם יֵדָעֵהוּ,</p>

<p>לַעֲשׂוֹת חַיִל בָּאָרֶץ יִקְרָאֵהוּ,</p>

<p>מוּל צִדְקוֹ צֶדֶק נִשְׁקַף מִשָּׁמָיִם.</p>

<br />
</blockquote>

<blockquote>
<p>בּוֹ יַעֲשֶׂה אֱלֹהִים מוֹפְתִים בָּאָרֶץ,</p>

<p>יוֹם יֵשֵׁב אֵל עַל כִּסְאוֹ לִגְדּוֹר פָּרֶץ,</p>

<p>יוֹם גַּם הָאֵיתָנִים תַּחְתָּיו יִכְרָעוּ.</p>

<p>מִפִּיו יִיסַד עוֹז, נוֹרָאוֹת יַעֲנֵהוּ,</p>

<p>וּבְמַשְׂכִּיּוֹת לִבּוֹ קוֹל יַשְׁמִיעֵהוּ,</p>

<p>כִּשְׂרָפִים בְּרוּחַ קוֹל אֵל יִשְׁמָעוּ.</p>

<br />
</blockquote>

<blockquote>
<p>אַף כֵּן יוֹם פָּדָה מִצַּר נַחֲלַת חֶבֶל,</p>

<p>מִדּוּד הֶעֱבִיר כַּפּוֹ, שִׁכְמוֹ מִסֵּבֶל,</p>

<p>קָרָא משֶׁה עַבְדּוֹ, עָלָיו הוֹפִיעַ:</p>

<p>רָאָה אֱלֹהִים, כִּי הוּא מִכְלַל יֹפִי,</p>

<p>לִבּוֹ בַּר, רוּחוֹ נֶאֱמָן, אֵין בּוֹ דֹפִי,</p>

<p>וַיֹּאמֶר: לִי אַתָּה, עַם זוּ תּוֹשִׁיעַ.</p>

<br />
</blockquote>

<blockquote>
<p>עָנָו מִכָּל אָדָם לִבּוֹ הִכָּהוּ,</p>

<p>לֹא חָפֵץ הִשְׂתָּרֵר, כִּי לֹא נִסָּהוּ,</p>

<p>וַיֹּאמֶר: מִי אָנֹכִי כִּי אֵלֵכָה?</p>

<p>אַךְ צוּר יִשְׂרָאֵל לֹא שָׁעָה מִמֶּנּוּ,</p>

<p>וַיְצַו וַיֵּלֶךְ, בֵּרְכוֹ וַיְחֻנֶּנּוּ,</p>

<p>עַל עַנְוָה צֶדֶק הוֹד מַלְכוּת צָלֵחָה.</p>

<br />
</blockquote>

<blockquote>
<p>עַתָּה אָחֵל סַפֵּר אֶת מַה קָּרָהוּ,</p>

<p>מַה דִּבֶּר משֶׁה וּמָה אֵל עָנָהוּ,</p>

<p>אֵל אֵין כָּמֹהוּ אֶל אִישׁ אֵין כָּמֹהוּ.</p>

<p>נָא אֱלֹהַי! הָאֵר אֵלַי פָּנֶיךָ,</p>

<p>נָא מִמְּבַקֶּשְׁךָ אַל תַּעְלֵם עֵינֶיךָ,</p>

<p>כִּי לֹא אָמַרְתָּ בַּקְּשׁוּנִי לַתֹּהוּ.</p>

<br />
</blockquote>

<blockquote>
<p>כַּעֲטֹף<sup>[</sup><a href="#fn:1" id="fnref:1" title="see footnote" class="footnote"><sup>1</sup></a><sup>]</sup> לֵב נִדְכָּאִים, לִפְנֵי אֵל שָׁפְכוּ שִׂיחַ,</p>
</blockquote>

<blockquote>
<p>אַף כִּי עָלְתָה שַׁוְעָתָם אֶל הֵיכַל הַקֹּדֶשׁ,</p>

<p>לֹא מִקִּרְבָּם בָּחַר אֵל נָגִיד וּמוֹשִׁיעַ,</p>

<p>מִמֶּרְחָק הֱבִיאוֹ, בַּמִּדְבָּר יִמְצָאֶנּוּ.</p>

<p>כָּעָב עוֹלָה מִיָּם וּקְטַנָּה כַּכַּף גָּבֶר,</p>

<p>מֵרוּחַ כִּי תִנָּשֵׂא, תִּתֵּן הֲמוֹן מָיִם,</p>

<p>עַל חֶלְקָה לַחֶסֶד, הִצְמִיחַ בָּהּ כָּל עֵשֶׂב</p>

<p>עַל אַחֶרֶת תַּמְטִיר בָּרָד, יַךְ זֵרוּעֶיהָ,</p>

<p>כֵּן עָלָה מִצִּיָּה אִישׁ דַּכָּא וּשְׁפַל רוּחַ,</p>

<p>נִשָּׂא מֵרוּחַ אֵל לַרְעִיף מִשְׁפָּט וָצֶדֶק,</p>

<p>לִהְיוֹת כַּטַּל אֶל יַעֲקֹב, כַּאֲפִיקִים בַּנֶּגֶב,</p>

<p>וּכְמִטְרַת גָּפְרִית וָאֵשׁ עַל מָעֻזֵּי צֹעַן.</p>

<p>כִּי זֶה<sup>[</sup><a href="#fn:2" id="fnref:2" title="see footnote" class="footnote"><sup>2</sup></a><sup>]</sup> משֶׁה הָאִישׁ עָלָיו נָחָה הָרוּחַ,</p>

<p>עוֹדוֹ עוֹבֵד אֶת חוֹתְנוֹ, רוֹעֶה אֶת מִקְנֵהוּ.</p>

<p>יָדַע<sup>[</sup><a href="#fn:3" id="fnref:3" title="see footnote" class="footnote"><sup>3</sup></a><sup>]</sup> כִּי בָא מוֹעֵד לֵאמֹר לָאֲסוּרִים: צֵאוּ!</p>

<p>עַל כֵּן נִהַג צֹאנוֹ אַחַר מִדְבַּר הָעֶרֶב<sup>[</sup><a href="#fn:4" id="fnref:4" title="see footnote" class="footnote"><sup>4</sup></a><sup>]</sup></p>

<p>לִקְרוֹב אֶל אַדְמַת נוֹף, לֹא יוּכַל לָבוֹא שָׁמָּה,</p>

<p>אוּלַי מֵרוֹעֵי צֹאן, מִשִּׂיחַ עוֹבְרֵי אֹרַח</p>

<p>יִשְׁמַע מַה פָּעַל אֵל, מַה חֲדָשׁוֹת הִצְמִיחַ.</p>

<p>קִוָּה, גַּם תִּקְוָתוֹ אֶל נָכוֹן הֱבִיאַתְהוּ,</p>

<p>כִּי בָא אֶל הַר הָאֱלֹהִים, הַר סִינַי חוֹרֵבָה.</p>

<br />
</blockquote>

<blockquote>
<p>שָׁם<sup>[</sup><a href="#fn:5" id="fnref:5" title="see footnote" class="footnote"><sup>5</sup></a><sup>]</sup> רוּחַ אֵל הִתְחוֹלְלָה, עַל לִבּוֹ דָּפָקָה,</p>

<p>כִּי פִּתְאוֹם מַלְאַך יְיָ, נוֹרָא מַרְאֵהוּ,</p>

<p>מִלַּבַּת אֵשׁ מִתּוֹךְ הַסְּנֶה נִרְאָה אֵלֵיהוּ.</p>

<p>מַחֲזֵה שַׁדַּי עַד כֹּה עֵין משֶׁה לֹא רָאָתָה;</p>

<p>כִּרְאוֹתוֹ הַסְּנֶה בוֹעֵר, אַךְ אֻכָּל אֵינֶנּוּ,</p>

<p>פֵּשֶׁר דָּבָר בַּל יָדַע, נַפְשׁוֹ תִּשְׁאָלֵהוּ:</p>

<p>&quot;מַה זֶּה אֲנִי רוֹאֶה? הַסְּנֶה תָּמִים בַּלַּהַב!</p>

<p>הֲלֹא אֵשׁ זֹאתּ, אֲשֶׁר מִסָּבִיב לוֹ בּוֹעֶרֶת,</p>

<p>גַם זָהָב יִמַּס בָּהּ, בַּרְזֶל יִזַּל כַּמָּיִם,</p>

<p>וּמֶה הָעֵץ הַזֶּה, כִּי הָאֵש לֹא תֹּאכְלֶנּוּ?</p>
</blockquote>

<blockquote>
<p>לֹא!<sup>[</sup><a href="#fn:6" id="fnref:6" title="see footnote" class="footnote"><sup>6</sup></a><sup>]</sup> אֵינֶנּוּ בוֹעֵר! לֹא אָחֲזָה בּוֹ שַׁלְהֶבֶת.</p>

<p>הַסְּנֶה הַזֶּה גַּם רֵיחַ הָאֵשׁ לֹא הֵרִיחַ!&quot;</p>

<p>&#8220;אַךְ מַדּוּעַ לֹא יִבְעַר?&#8221; בִּינָתוֹ שׁוֹאֶלֶת,</p>

<p>פֹּה אֵשׁ, פֹּה לֶהָבָה, עַל מֶה תַּבְעֵרָה אָיִן?</p>

<p>הַמַּרְאֶה<sup>[</sup><a href="#fn:7" id="fnref:7" title="see footnote" class="footnote"><sup>7</sup></a><sup>]</sup> הַזֶּה גָדוֹל! נִפְלָא הוּא מִמֶּנִּי,</p>

<p>לוּלֵי עֵינַי רוֹאוֹת לִשְׁמוּעָה לֹא הֶאֱמָנְתִּי.</p>

<p>אָסוּרָה מִזֶּה, אֶקְרַב לִמְקוֹם הַלַּהֶבֶת,</p>

<p>שֹׁרֶשׁ דָּבָר אֶחְקוֹר, מֶה חָזִיתִי אָבִינָה!</p>

<br />
</blockquote>

<blockquote>
<p>רַבּוּ מַחְשְׁבוֹתָיו, אַךְ בִּגְדוֹלוֹת לֹא הִלֵּכוּ,</p>

<p>חֲכַם לֵב כָּמֹהוּ, הַהוּא לֹא יָבִין דַּעַת,</p>

<p>כִּי אֵשׁ זֹאת אֵשׁ אֱלֹהִים הִיא, אֵשׁ מִתְלַקַּחַת,</p>

<p>כִּי בַּמַּרְאוֹת אֱלֹהִים הוּא רוֹאֶה הַפַּעַם?</p>

<p>צוֹפֶה לִישׁוּעָה, הַהוּא לִבּוֹ לֹא יַעֲנֶנּוּ:</p>

<p>&quot;בָּא הַיּוֹם קִוִּיתָ, בָּא הַקֵּץ, כָּלָה זַעַם,</p>

<p>בָּא שׁוֹפֵט כָּל הָאָרֶץ, הוֹלֵךְ הוּא מִצְרַיְמָה,</p>

<p>לִשְׁפּוֹט פּוֹעֲלֵי אָוֶן, כָּעֵץ יִשְׁבּוֹר עַוְלָתָה,</p>

<p>עַל כֵּן הֶרְאֲךָ זֹאת וּדְבָרוֹ יַשְׁמִיעֶךָ,</p>

<p>כַּאֲשֶׁר מִקֶּדֶם גִלָּה סוֹדוֹ אֶל הוֹרֶךָ,</p>

<p>טֶרֶם הִשְׁחִית עֲמוֹרָה וּסְדוֹם הַמַּרְשַׁעַת&quot;.</p>

<p>אִישׁ לֹא קָם כָּמוֹהוּ, הֲלֹא יָדַע כָּל אֵלֶּה;</p>

<p>אַךְ מֵרוֹב עַנְוָתוֹ, מֵרוּחוֹ כִּי שָׁפָלָה,</p>

<p>נַפְשׁוֹ בַּל תַּאֲמֵן, כִּי כָאֵלֶּה לָהּ תִּקְרֶאנָה.</p>

<br />
</blockquote>

<blockquote>
<p>כִּרְאוֹת<sup>[</sup><a href="#fn:8" id="fnref:8" title="see footnote" class="footnote"><sup>8</sup></a><sup>]</sup> חוֹקֵר לֵב, כִּי מִמַּחְשְׁבוֹתָיו גַּם יָחַד</p>

<p>גַּם אַחַת לֹא אָמְרָה: אֵשׁ זֹאת הַפְלֵא וָפֶלֶא.</p>

<p>אַךְ סָר לִרְאוֹת, כִּרְאוֹת אִישׁ אֶל אוֹתוֹת שָׁמָיִם,</p>

<p>נָתַן קוֹל מִתּוֹךְ הַסְּנֶה, וּבְשֵׁם יִקְרָאֶנּוּ,</p>

<p>וַיֹּאמֶר משֶׁה, משֶׁה! וַיֹּאמֶר: הִנֵּנִי!</p>

<p>וַיֹּאמֶר<sup>[</sup><a href="#fn:9" id="fnref:9" title="see footnote" class="footnote"><sup>9</sup></a><sup>]</sup>: &quot;אַל תִּקְרַב הֲלוֹם! סוּרָה מִגֶּשֶׁת</p>

<p>לִמְקוֹם הֲדוֹם רַגְלַי, וּמְקוֹם רַגְלְךָ כַּבֵּדָה,</p>

<p>בַּנְּעָלִים לֹא תִדְרוֹךְ בּוֹ, כִּי הוּא אַדְמַת קֹדֶשׁ,</p>

<p>הִתְיַצֵּב וּנְעָלֶיךָ שַׁל מֵעַל רַגְלֶיךָ&quot;.</p>

<p>אִישׁ הָאֱלֹהִים לֹא יָדַע אֶת קוֹל מִי שׁוֹמֵעַ,</p>

<p>כִּי עֶלְיוֹן דּוֹבֵר עִמּוֹ, נַפְשׁוֹ לֹא הֶאֱמִינָה,</p>

<p>עַד בּוֹא קוֹל אֵל שֵׁנִית וּכְאָב אֶת בֵּן יַעֲנֶנּוּ,</p>

<p>וַיֹּאמֶר<sup>[</sup><a href="#fn:10" id="fnref:10" title="see footnote" class="footnote"><sup>10</sup></a><sup>]</sup> לוֹ: אָנֹכִי אֱלֹהֵי אָבִיךָ,</p>

<p>אֱלֹהֵי אַבְרָהָם, צוּר מִמֶּנּוּ חֻצַּבְתָּ,</p>

<p>וֵאלֹהֵי יִצְחָק, גַּם אֱלֹהֵי יַעֲקֹב אָנִי.</p>

<br />
</blockquote>

<blockquote>
<p>כַּאֲשֶׁר דִּבֶּר הָאֱלֹהִים הַדְּבָרִים הָאֵלֶּה,</p>

<p>הִסְתִּיר משֶׁה אֶת פָּנָיו, עֵינָיו שַׁחוּ מַטָּה,</p>

<p>מֵהַבִּיט אֶל הָאֱלֹהִים, מִן הַסְּנֶה הוֹפִיעַ,</p>

<p>וּבְמַשְׂכִּיּוֹת<sup>[</sup><a href="#fn:11" id="fnref:11" title="see footnote" class="footnote"><sup>11</sup></a><sup>]</sup> לִבּוֹ כָּל מַחְשְׁבוֹתָיו הִצְנִיעַ,</p>

<p>מֵהִתְבּוֹנֵן וּמִדְּרָשׁ בַּמֻּפְלָא מִמֶּנּוּ,</p>

<p>כִּי יָרֵא אֱלֹהִים, אָהַב הַצְנֵעַ לֶכֶת,</p>

<p>אִם מֵאָז הַלֵּךְ בִּגְדוֹלוֹת נַפְשׁוֹ מֵאֵנָה,</p>

<p>מַה הִתְקַדְּשָׁה עַתָּה בַּמַּרְאֶה זֶה רָאָתָה,</p>

<p>כִּי בּוֹ אֱלֹהֵי עוֹלָם נִשְׂגָּבוֹת הֶרְאָהוּ,</p>

<p>רַב מֵאֲשֶׁר חָזוּ הַנְּבִיאִים עֵינוֹ חָזָתָה:</p>

<p>חַיּוֹת וּשְׂרָפִים, וּדְמוּת כִּסֵּא אֵל מִמַּעַל,</p>

<p>וּתְמוּנַת יְיָ יַבִּיט, לֹא חָזוּ הֵמָּה.</p>

<p>זֶה רֵאשִׁית דַּבְּרוֹ בוֹ, עֵינָיו כָּזֹאת תֶּחֱזֶינָה,</p>

<p>אֵיךְ לֹא תִתְעַטֵּף רוּחוֹ מִיִרְאָה וָבשֶׁת!</p>

<p>אִם נַעַר מֵעוֹדוֹ בַּמָּחְבֹּא הֶחְבִּיאוּהוּ,</p>

<p>שָׁם יָשַׁב שָׁנִים רַבּוֹת, לֹא רָאָה שָׁמַיִם,</p>

<p>לֹא חָזָה אוֹר שֶׁמֶשׁ, לֹא הִבִּיט אוֹר יָרֵחַ,</p>

<p>לֹא הִשְׁקִיף אֶל צִבְאוֹת כּוֹכְבֵי אוֹר כִּי יָהֵלּוּ.</p>

<p>גַּם לֹא לוֹ הִגִּידוּ כִּי כָאֵלֶּה נִבְרָאוּ,</p>

<p>אִם פֶּתַע פִּתְאוֹם מִמַּחְבֹּאוֹ יוֹצִיאוּהוּ,</p>

<p>יִשָּׂא עֵינָיו, יַבִּיט אֶל עֲלִיּוֹת הָאָרֶץ,</p>

<p>יִרְאֶה הֶהָדָר אֲשֶׁר מֵעַל לָרָקִיעַ,</p>

<p>שֶׁמֶשׁ כִּי תִזְרַח מוֹצָאֵי עֶרֶב וָבֹקֶר,</p>

<p>יָרֵחַ יָקָר הוֹלֵךְ, כָּל חֵיל כּוֹכְבֵי נֶשֶׁף,</p>

<p>מַה יִּפָּלֵא זֹאת לוֹ! מַה יִּשְׁתּוֹמֵם הַנַּעַר!</p>

<p>מִמַּרְאֵה עֵינָיו יִבְרַח, יִתְחַבֵּא בַּסֵּתֶר,</p>

<p>כִּי לִבּוֹ לֹא יָכִיל הֶדֶר מַרְאוֹת כָּאֵלֶּה.</p>

<p>אִם כֵּן יִשְׁתָּאֶה גֶבֶר מִמַּרְאֵה עֵינַיִם,</p>

<p>מָה רַב מִמֶּנּוּ הֲלָךְ נֶפֶשׁ, מַרְאֵה רוּחַ,</p>

<p>כִּי תִרְאֶה רוּחוֹ מַה מִּדַּעַת כֹּל נִשְׂגָּבָה:</p>

<p>תִּפְאֶרֶת בֵּית אֱלֹהִים, כָּל חַצְרוֹת הַקֹּדֶשׁ,</p>

<p>וּמַחֲנוֹת לִרְבָבוֹת לֵאלֹהֵיהֶם יַקְדִּישׁוּ;</p>

<p>מַה תִּפָּלֵא זֹאת לַנֶּפֶשׁ, רַעַד יֹאחֲזֶנָּה</p>

<p>רוּחַ יִרְאַת יְיָ כַּשַּׂלְמָה תַּעֲטֶנָּה.</p>

<p>כֵּן לָבְשָׁה יִרְאַת אֱלֹהָיו לֵב משֶׁה עַתָּה;</p>

<p>כֵּן לָבְשָׁה מִלְּפָנִים<sup>[</sup><a href="#fn:12" id="fnref:12" title="see footnote" class="footnote"><sup>12</sup></a><sup>]</sup> אֶת יִשְׂרָאֵל אָבִיהוּ,</p>

<p>בִּרְאוֹתוֹ עַל דַּרְכּוֹ חָרָנָה מַרְאוֹת לַיְלָה,</p>

<p>יִרְאָתָם לֹא בִּעֲתָתַם, כֹּחָם לֹא הִכְשִׁילָה,</p>

<p>כִּי שַׁעֲשׁוּעִים יִרְאַת אֵל, לָהּ עֹנֶג יִקְרָאוּ,</p>

<p>כִּי עַל שׁוּלֶיהָ סָבִיב לִוְיַת חֵן וָחֶסֶד,</p>

<p>עֵקֶב יִרְאַת אֵל אַהֲבָה, וּבִרְעָדָה גִּילָה,</p>

<p>וַאֲשֶׁר מַחֲזֵה שַׁדַּי יֶחֱזֶה, לֹא יֵדַע עֹצֶב,</p>

<p>כִּי נַפְשׁוֹ עַל כֹּל תִּתְרוֹמַם, תִּתְהַלֵּל נֶצַח,</p>

<p>מִנְּעִימוֹת בִּימִין אֵל וּמִשְּׂמָחוֹת לָשׂבַע.</p>

<br />
</blockquote>

<blockquote>
<p>כִּרְאוֹת עַתָּה עָנָו מִכָּל אָדָם בָּאָרֶץ,</p>

<p>כִּי רַבָּה עַנְוַת עֶלְיוֹן מֵעַנְוַת כָּל גֶּבֶר,</p>

<p>אִם מִסְּנֶה הוֹפִיעַ אֶל רוֹעֶה צֹאן כָּמֹהוּ,</p>

<p>שָׂמַח לִבּוֹ וּדְבַר קָדְשׁוֹ הוֹחִיל לִשְׁמוֹעַ.</p>

<p>אִם בַּמֻּפְלָא לֹא דָרַשׁ בַּמְּכֻסֶּה מִמֶּנּוּ,</p>

<p>שָׂם לֵב אֶל אִמְרֵי אֵל, חָפֵץ הִתְבּוֹנֵן בָּמוֹ,</p>

<p>כִּי כַּשַּׁחַר פּוֹרֵשׂ אוֹרוֹ עַל הַר גָּבוֹהַּ,</p>

<p>פָּרְשָׂה שִׂמְחָתוֹ עַל נַפְשׁוֹ אֶת אֶבְרוֹתֶיהָ,</p>

<p>רוּחַ בִּינָתוֹ מֵעַל עַנְוָתוֹ הֶעֱלָתָה.</p>

<p>אָז אָמַר לִבּוֹ לֹא חִנָּם כָּל זֹאת הֶרְאָנִי,</p>

<p>הוּא אֱלֹהֵי אָבִי, לֹא חִנָּם הוֹדִיעַנִי,</p>

<p>אַךְ יוֹסֵף דַּבֵּר עַמִּי וּדְבַר מַה יַרְאֵנִי,</p>

<p>מִשְׁפָּטָיו יַגִּיד לִי, אֲשֶׁר יָעַץ עַל צֹעַן,</p>

<p>כַּאֲשֶׁר גִּלָּה סוֹדוֹ אֶל אַבְרָהָם מִקֶּדֶם.</p>

<p>עֵת רָצוֹן לֵאלֹהִים הוּא, הָרָעוֹת יִתָּמּוּ,</p>

<p>וּלְיֵשַׁע עַמּוֹ יָצָא, מַהֵר יִגְאָלֵמוֹ,</p>

<p>עַתָּה כִּי יִגַּהּ אוֹרוֹ עַל ישְׁבֵי צַלְמָוֶת,</p>

<p>יִזְכּוֹר גַּם מוּזָר מֵאֶחָיו, נוֹדֵד כָּמוֹנִי,</p>

<p>וּמִנְּדוּדִים שָׂבַעְתִּי אֶל עַמִּי יַנְחֵנִי,</p>

<p>וּבְצִלָּם אֶחְיֶה, בִּישׁוּעָתָם אִוָּשֵׁעַ.</p>

<p>עוֹדֶנּוּ הוֹגֶה כָּאֵלֶּה עַל אַדְמַת קֹדֶשׁ</p>

<p>בָּעֵינַיִם שַׁחוֹת מַטָּה וּבְלֵב שָׂמֵחַ –</p>

<br />
</blockquote>

<blockquote>
<p>וַיֹּאמֶר אֵלָיו הָאֱלֹהִים: הָכֵן לִבֶּךָ</p>

<p>וּבִין בַּדָּבָר, כִּי אֶת סוֹדִי אַשְׁמִיעֶךָ.</p>

<p>אַחֶיךָ צוֹעֲקִים אֵלַי מֵאֶרֶץ מִצְרַיִם,</p>

<p>כִּי רַבַּת שָׂבְעָה נַפְשָׁם בּוּז, צַר הֵרִים קָרֶן.</p>

<p>כִּי פַרְעֹה זֶה הִרְבָּה אַשְׁמָה, הִרְבָּה הָרֵעַ,</p>

<p>הִכְבִּיד מֵאֲבוֹתָיו, הוּא אֶת לֵב עַמִּי הִכְנִיעַ.</p>

<p>וּבְהִכָּנְעָם פָּנוּ אֵלַי, אוֹתִי שִׁחֵרוּ,</p>

<p>עֻזִּי דָרָשׁוּ, וּבְכָל לֵב פָּנַי בִּקֵּשׁוּ.</p>

<p>זֹאת תַּמָּתִי, יָפָה כַלְּבָנָה דִּמִּיתִיהָ,</p>

<p>כַּאֲשֶׁר חָשַׁךְ מִשְּׁחוֹר תָּאֳרָהּ וַתְּהִי שׁוֹמֵמָה,</p>

<p>נָגַהּ אוֹרָהּ, תֻּמָּתָהּ כַּשַּׁחַר עָלָתָה,</p>

<p>וַתָּחָס עֵינִי, וָאֹמַר אַךְ עַמִּי הֵמָּה,</p>

<p>וָאֶזְכּוֹר אֶת הַבְּרִית, עִם אֲבוֹתָם כָּרַתִּי,</p>

<p>וּלְמַעַן הַצִּילָם מִמְּרוֹם שִׁבְתִּי יָרַדְתִּי,</p>

<p>וּמִלַּבַּת אֵשׁ הַזֹּאת נִגְלֵיתִי אֵלֶיךָ,</p>

<p>כִּי זַעְמִי אֵשׁ, בּוֹ אֶשְפּוֹט צוֹרְרֵי עַמִּי אֵלֶּה.</p>

<p>הֵן עַמִּי כַּשּׁוֹשַׁנָּה בֵּין חוֹחִים עוֹמֶדֶת,</p>

<p>וּכְעֵץ מַחְמַד כָּל עַיִן בֵּין עֲצֵי הַיַּעַר,</p>

<p>וּבְעֵינֵי<sup>[</sup><a href="#fn:13" id="fnref:13" title="see footnote" class="footnote"><sup>13</sup></a><sup>]</sup> צוֹרְרֵיהֶם כַּקּוֹץ מַכְאִיב נֶחְשָבוּ,</p>

<p>לוּלֵי עִמָּם אָנֹכִי בַּצָּרָה הָיִיתִי,</p>

<p>בַּחֲרוֹת אַפָּם בָּם עוֹלְלוֹתֵיהֶם לֹא הִשְׁאִירוּ;</p>

<p>יַעַן מִשְׁכָּנִי בֵּין עַם לַקּוֹצִים נִמְשָׁלוּ,</p>

<p>עַל כֵּן מֵעֵץ רָם הַקּוֹמָה לֹא לָךְ נִגְלֵיתִי,</p>

<p>כִּי מִן הַסְּנֶה הַזֶּה אֵלֶיךָ אֲדַבֵּרָה,</p>

<p>אֶת עֳנִי עַמִּי, כָּל עָשׂוּי לָהֶם יָדַעְתִּי,</p>

<p>אֲנִי<sup>[</sup><a href="#fn:14" id="fnref:14" title="see footnote" class="footnote"><sup>14</sup></a><sup>]</sup> יוֹצֵר עַיִן, עָנְיָם מֵרֹאשׁ רָאִיתִי,</p>

<p>וַאֲנִי נוֹטַע אֹזֶן, אֶת צַעֲקָתָם שָׁמַעְתִּי,</p>

<p>גַּם מַכְאוֹבָם יָדַעְתִּי, כִּי אֵל דֵּעוֹת אֲנִי.</p>

<p>אִם יָמִים רַבִּים אֶת פָּנַי מֵהֶם הִסְתַּרְתִּי,</p>

<p>בָּא זַעַם עַד קִצּוֹ וִיְמֵי אֶבְלָם שָׁלֵמוּ;</p>

<p>לָכֵן עַתָּה<sup>[</sup><a href="#fn:15" id="fnref:15" title="see footnote" class="footnote"><sup>15</sup></a><sup>]</sup> צַעֲקָתָם אֶל הֵיכָלִי בָּאָה,</p>

<p>מִכּוּר הַבַּרְזֶל הַזֶּה מַהֵר אוֹצִיאֵמוֹ,</p>

<p>כִּי חֲמַת צַר רַבָּה, כָּאֵשׁ לוֹהֵט בּוֹעָרֶת,</p>

<p>הַלַּחַץ אֲשֶׁר לוֹחֲצִּים אֶת עַמִּי, רָאִיתִי.</p>

<p>אִם אוֹסִיף הַנִּיחָם שָׁם עוֹד, קוּם בַּל יוּכָלוּ.</p>

<p>הִנֵּה יָצָאתִי לִפְקוֹד אֶת עָוֹן מִצְרָיִם,</p>

<p>כַּגִּבּוֹר אָעִיר קִנְאָה, עַל אוֹיְבַי אָרִיעַ,</p>

<p>גַּאֲוַת מַלְכּוֹ תִּשְׁפַּל, מוֹעֲצוֹת יוֹעֲצָיו תּוּפַרְנָה,</p>

<p>קֶרֶן עַמִּי אָרִים וּתְהִלָּתוֹ אוֹדִיעַ.</p>

<p>מִן הָאָרֶץ הַזֹּאת אֶל מִרְעֵה טוֹב אַעֲלֶנּוּ,</p>

<p>אֶל אֶרֶץ בָּחַרְתִּי בָהּ, לַהֲדוֹמִי שַׂמְתִּיהָ,</p>

<p>זָבַת חָלָב וּדְבַשׁ הִיא, גַּם רַחֲבַת יָדָיִם,</p>

<p>הִיא אֶרֶץ הַכְּנַעֲנִי, לָתֵת לָהֶם נִשְּׁבַּעְתִּי.</p>

<p>עַתָּה קוּם, אִישׁ חַיִל, וֶאֱזֹר אֶת חֲלָצֶיךָ!</p>

<p>כִּי אֶל מוֹשֵׁל זָדוֹן, אֶל פַּרְעֹה אֶשְלָחֶךָ.</p>

<p>אִם פִּיו חֹטֶר גַּאֲוָה, שִׁבְטְךָ יַכְנִיעֵהוּ.</p>

<p>דַּבֵּר אִתּוֹ מִשְׁפָּטִים, וּבִשְׁמִי צַוֵּהוּ</p>

<p>וֶאֱמָר לוֹ: שַׁלַּח חָפְשִׁי עַם זוּ לִי יָצָרְתִּי.</p>

<p>וּלְעַמִּי תֹאמַר: מֵאֶרֶץ שׁוֹבֵיכֶם צֵאוּ.</p>

<p>עוֹד צַוֵּם כָּל הַדְּבָרִים אֲשֶׁר אֲצַוֶּךָ,</p>

<p>וּלְקוֹלְךָ יִשְׁמָעוּ, אִישׁ לֹא יַמְרֶה אֶת פִּיךָ,</p>

<p>כִּי מוֹשֵׁל<sup>[</sup><a href="#fn:16" id="fnref:16" title="see footnote" class="footnote"><sup>16</sup></a><sup>]</sup> שַׂמְתִּיךָ, נָגִיד עַל שָׂרֵי קֹדֶשׁ.</p>

<p>אַתָּה תִרְעֶה אֶת עַמִּי, בִּתְבוּנוֹת תַּנְחֵמוֹ,</p>

<p>אִם אַתָּה תֵצֵא לִפְנֵיהֶם, בֶּטַח יֵצֵאוּ.</p>

<p>אִם אַתָּה תָּבוֹא לִפְנֵיהֶם, בֶּטַח יָבוֹאוּ.</p>

<p>משֶׁה! אֶת כָּל זֹאת צִוִּיתִי, אַחַת דִּבַּרְתִּי:</p>

<p>אַתָּה תוֹצִיא אֶת עַמִּי מֵאֶרֶץ מִצְרָיִם!</p>

<br />
</blockquote>

<blockquote>
<p>אִמְרֵי קֹדֶשׁ אֵלֶּה מִפִּי עֶלְיוֹן יָצָאוּ,</p>

<p>אִם מוֹסְרוֹת נֶפֶשׁ עַבְדּוֹ כָּרֶגַע פִּתֵּחוּ,</p>

<p>אִם תַּחַת רוּחַ כֵּהָה מַעֲטֵה גִיל עָטוּהוּ,</p>

<p>כָּל חַדְרֵי בִטְנוֹ שָׂשׂוֹן גַּם שִׂמְחָה מִלֵּאוּ,</p>

<p>כִּי שָׁמַע, כִּי פָקַד יְיָ נִכְאֵי רוּחַ</p>

<p>וִימִין קָדְשׁוֹ עַתָּה רוֹמֵמָה לַעֲשׂוֹת חָיִל,</p>

<p>לִנְקוֹם נָקָם מִצָּרָיו, לַכְרִית פּוֹעֲלֵי אָוֶן –</p>

<p>בֵּין מִצְהֲלוֹת לִבּוֹ יִרְאָה וָרַעַד עָבָרוּ,</p>

<p>הַשְׁקֵט לֹא יוּכַל, כָּל מַחְשְׁבוֹתָיו הִתְקוֹמָמוּ,</p>

<p>עַל כִּי נִבְחַר הוּא לִהְיוֹת נָגִיד וּמוֹשִׁיעַ.</p>

<p>כָּאִישׁ הֵחֵל לִרְאוֹת מַה מֵּעַל לָרָקִיעַ,</p>

<p>אַחֲרֵי חָרַד, תָּשׁוּב רוּחוֹ אֵלָיו, יַרְגִּיעַ,</p>

<p>וּבְלֵב שָׂמֵחַ נוֹשֵׂא עֵינָיו הַשָּׁמַיְמָה,</p>

<p>וּבְעוֹד יִחַדְּ בִּכְבוֹד אֵל, יַבִּיעוּ שָׁמַיִם,</p>

<p>וּבְמַעֲשֵׁה יָדָיו אֲשֶׁר יַגִּיד הָרָקִיעַ,</p>

<p>יִרְאֶה פִּתְאוֹם שָׁמָיו בֶּעָבִים יִתְקַדָּרוּ,</p>

<p>תַּחַת רָאָה אוֹר, יִרְאֶה בָרָק, יִשְׁמַע רַעַם,</p>

<p>מַחֲרִידָיו הַחֲדָשִׁים חֶדְוַת לִבּוֹ יַעֲצֹרוּ –</p>

<p>כֵּן עֶבֶד יְיָ, אִם אִמְרוֹת אֵל שִׂמְּחוּהוּ,</p>

<p>מֵאַחֲרִית דָּבָר שָׁמַע שִׂמְּחָתוֹ נֶעֱצָרָה,</p>

<p>אֶל לִבּוֹ דִבֵּר: &quot;מַה זֹּאת שׁוֹאֵל אֵל מִמֶּנִּי,</p>

<p>אֶפְעַל מֶה גִּבּוֹרִים מֵעוֹלָם לֹא פָּעָלוּ?</p>

<p>לֵב לֹא חֲשָׁבוֹ, רוֹעֶה רוּחַ לֹא דִמָּהוּ,</p>

<p>מִי יַחְשׁוֹב זֹאת? הַעַל רִבֹּאוֹת יָעֹז גֶּבֶר?</p>

<p>עַל מֶלֶךְ, עַל חַיִל כִּי רַב, עַל סוּס וָרֶכֶב?</p>

<p>גִּבּוֹר בָּאָרֶץ, עַז כַּנִּמְרוֹד גִּבּוֹר צַּיִד,</p>

<p>אִם יִשְׁמַע כָּאֵלֶּה בִּרְכָּיו תֵּלַכְנָה מַיִם,</p>

<p>וּמָה אֲנִי אִיש רוֹעֶה צֹאן, ישֵׁב שֶׁפֶל,</p>

<p>גַּם רוּחִי שָׁפָל, קָטֹן בָּאָדָם שָׂמָנִי,</p>

<p>הַאֲנִי אַשְׁפִּיל מֶלֶךְ וּגְאוֹן לִבּוֹ אַכְנִיעַ?</p>

<p>הַאֲנִי אֶשְׂתָּרֵר? הַאֲנִי אֶמְלוֹךְ עַל עַם קֹדֶשׁ?</p>

<p>צַר לִבִּי מֵהָכִיל זֹאת, אֲהָהּ מַה קָּטֹנְתִּי!</p>

<p>כִּי אֵל כֹּל יוּכַל, מַה יַחְפּוֹץ יַעֲשֶׂה, יָדַעְתִּי,</p>

<p>אַךְ אֲנִי אָדָם לֹא אֵל, לִבִּי רַק לֵב גֶּבֶר,</p>

<p>לֹא הֲפָכוֹ אֱלֹהִים, לֹא שָׂמוֹ לֵב לָיִשׁ,</p>

<p>הוֹד מַלְכוּת לֹא נָתַן לִי, עֹז לֹא הִלְבִּישַׁנִי,</p>

<p>מָה אֶעֱשֶׂה וּבַמָּה אוּכַל, לֹא הוֹדִיעַנִי,</p>

<p>עַתָּה מָה אָשִׁיב אֶל שׁוֹלְחִי? מָה אֲדַבֵּרָה?</p>

<p>אֹמַר אֶל אֵל: הֶרֶף מִמֶּנִּי, לֹא אֵלֵכָה?</p>

<p>חָלִילָה לִי מֵעֲשׂוֹת זֹאת, חַטַּאת קֶסֶם מֶרִי,</p>

<p>מֵהַמְרוֹת אִמְרֵי קָדוֹשׁ, טוֹב לִי כִּי אָמוּתָה.</p>

<p>וּבְעוֹד לִבִּי יַךְ אוֹתִי, פִּי יֹאמַר: הִנֵּנִי?</p>

<p>הֲיִרְצֵנִי אֵל? מַצְפּוּנֵי לֵב הוּא יוֹדֵעַ.</p>

<p>תַּחֲנוּנִים אֲדַבֵּרָה, אֶת שִׂיחִי אֶשְׁפֹּכָה,</p>

<p>אֶל אֱלוֹהַּ אֶקְרָא, לִמְשׁוֹפְטִי אֶתְחַנָּנָה,</p>

<p>כִּי טוֹב יְיָ, רִנַּת אֶבְיוֹנִים שׁוֹמֵעַ&quot;.</p>

<p>וַיִּצְעַק אֶל אֵל הַנִּרְאֶה אֵלָיו וַיֹּאמֶר:</p>

<p>”אֲדוֹן כֹּל, אֱלֹהֵי הָרוּחוֹת, יוֹעֵץ פֶּלֶא!</p>

<p>לָמָּה מִכָּל אַלְפֵי יִשְׂרָאֵל בִּי בָּחַרְתָּ,</p>

<p>לִשְׁבּוֹר מַטֵּה רֶשַׁע, לִפְדּוֹת עֵדֶר אָהָבְתָּ?</p>

<p>מַה יִתְרוֹן רָאִיתָ בִּי עַל כָּל ישְׁבֵי חֶלֶד,</p>

<p>כִּי מֵאַחַר עָלוֹת הֲלוֹם הֲבִיאוֹתַנִי?</p>

<p>מִי אָנֹכִי, כִּי אֵלֵךְ אֶל פַּרְעֹה מִצְרָיְמָה?</p>

<p>מֵחַרְבּוֹ יָרֵאתִי וּמֵאַרְצוֹ בָּרָחְתִּי,</p>

<p>כִּי אִישׁ הָרַגְתִּי, גּוֹאֲלֵי דָמוֹ לִי יֶאֱרֹבוּ,</p>

<p>כַּצִּפּוֹר נוֹדֶדֶת מִקִּנָּהּ, כֵּן נָדַדְתִּי,</p>

<p>בַּאֲרָצוֹת נָכְרִיוֹת עַד הֵנָּה הִתְגּוֹרָרְתִּי,</p>

<p>לֹא שֵׁם לִי בַּגְּדוֹלִים, בֵּין שָׂרִים לֹא יָשָׁבְתִּי,</p>

<p>אִם אָבוֹא הֵיכַל מֶלֶךְ וַאֲצַוֶּה בִּשְׁמֶךָ,</p>

<p>לַקֶּלֶס אֶהְיֶה לּוֹ וּצְעִירָיו בִּי יִשְׂחָקוּ,</p>

<p>דַּבֵּר לֹא יִתְּנוּנִי, וַאֲדַבְּרָה, לִי יִלְעָגוּ,</p>

<p>כִּי יִחַר אַפּוֹ, חֲמַת מֶלֶךְ מַלְאֲכֵי מָוֶת,</p>

<p>וַתִּקְטַן<sup>[</sup><a href="#fn:17" id="fnref:17" title="see footnote" class="footnote"><sup>17</sup></a><sup>]</sup> לָךְ עוֹד זֹאת, וַתֹּאמֶר אֶל עַבְדֶּךָ,</p>

<p>אַתָּה תִרְעֶה אֶת עַמִּי, כִּי נָגִיד שַׂמְתִּיךָ,</p>

<p>אַתָּה תוֹצִיא אֶת עַמִּי מֵאֶרֶץ מִצְרָיִם!</p>

<p>בַּמֶּה כֹּחִי גָדוֹל לַעֲשׂוֹת רַבּוֹת כָּאֵלֶּה,</p>

<p>כִּי אַתָּה יְיָ, אוֹת עִמִּי לֹא עָשִׂיתָ,</p>

<p>וּבַמָּה אַשְׁלִים עֲצָתְךָ, לֹא לִי הִגַּדְתָּ,</p>

<p>אֵל נָא הוֹדִיעֵנִי,אָרְחוֹתֶיךָ לַמְּדֵנִי&quot;.</p>

<br />
</blockquote>

<blockquote>
<p>תַּחֲנוּנָיו<sup>[</sup><a href="#fn:18" id="fnref:18" title="see footnote" class="footnote"><sup>18</sup></a><sup>]</sup> שָׁמַע אֵל וּמִקָּדְשׁוֹ עָנָהוּ:</p>

<p>&quot;לָמָּה זֶה חָרַדְתָּ? לָמָּה נָפַל לִבֶּךָ?</p>

<p>וַתִּשְׁכַּח כִּי אָנֹכִי חוֹמַת אֵשׁ בַּעֲדֶךָ,</p>

<p>לֵךְ כַּאֲשֶׁר צִוִּיתִי וּבִשְׁמִי תָּרִים קֶרֶן,</p>

<p>מִפַּרְעֹה אַל תִּירָא, רַע לֹא יִקְרַב אֵלֶיךָ,</p>

<p>כִּי אֶהְיֶה עִמָּךְ, יָדִי אוֹלִיךְ לִימִינֶךָ,</p>

<p>גַּם חֵן גַּם כָּבוֹד לִי הֵם, לִי עֹז, לִי תִּפְאֶרֶת,</p>

<p>לִי חָכְמָה, לִי בִּינָה, גַּם לִי הַמְשֵׁל וָפָחַד,</p>

<p>כֻּלָּם כַּעֲדִי תִּלְבַּשׁ, כַּכַּלָּה אֶת כֵּלֶיהָ,</p>

<p>פַּרְעֹה יִרְאֶה וָקָם, אַדִּירָיו לָךְ יִכְרָעוּ,</p>

<p>לַהֲרוֹג גִּבּוֹר מִצְרִי מַדּוּעַ לֹא יָרֵאתָ?</p>

<p>עַל כִּי אֹמֶץ אִזַּרְתִּיךָ, עֹז הִלְבַּשְׁתִּיךָ;</p>

<p>יוֹם רוֹעִים רַבִּים גֵּרַשְׁתָּ, מִמַּה יָרֵאוּ?</p>

<p>יָדִי עָשְׂתָה זֹאת, פַּחְדְּךָ עֲלֵיהֶם נָתַתִּי.</p>

<p>אִם בַּעֲבוּר עֲשׂוֹת אֵלֶּה כָּבוֹד עִטַּרְתִּיךָ,</p>

<p>בַּעֲבוּר הַצִּיל מִיַּד אוֹיֵב עַם זוּ אָהַבְתִּי,</p>

<p>וּלְהַכְנִיעַ מַמְלֶכֶת זָדוֹן עִם שָׂרֶיהָ,</p>

<p>מָה אַגְדִּיל לַעֲשׂוֹת עִמָּךְ, כָּהֵנָּה אוֹסִיפָה;</p>

<p>גַּם אוֹת<sup>[</sup><a href="#fn:19" id="fnref:19" title="see footnote" class="footnote"><sup>19</sup></a><sup>]</sup> אַל תִּשְׁאַל לָךְ לִתְמָךְ בּוֹ אֶת לִבֶּךָ,</p>

<p>הַסְּנֶה הַזֶּה הָאֵשׁ הַזֹּאת הַמִּתְלַקַּחַת,</p>

<p>אוֹת לָךְ כִּי פִי דוֹבֵר, כִּי אָנֹכִי שׁוֹלְחֶךָ,</p>

<p>וּמַה תִּירָא אִם מֵאִתִּי אַתָּה שָׁלוּחַ?</p>

<p>מֵאֵל אֲשֶׁר לֹא יִפָּלֵא דָבָר מִמֶּנּוּ,</p>

<p>כִּי עָשֹׂה תַּעֲשֶׂה גַּם יָכוֹל תּוּכַל, יָדַעְתִּי,</p>

<p>גַּם לֹא<sup>[</sup><a href="#fn:20" id="fnref:20" title="see footnote" class="footnote"><sup>20</sup></a><sup>]</sup> חִנָּם נָגִיד עַל עַמִּי צִוִּיתִיךָ,</p>

<p>לֹא כַּמּשְׁלִים בִּלְאֻמִּים תִּהְיֶה מֶמְשַׁלְתֶּךָ,</p>

<p>לִלְחוֹם מִלְחַמְתָּם וּלְהוֹרוֹתָם מִשְׁפָּטֶיךָ,</p>

<p>כִּי שַׂר קֹדֶשׁ תִּהְיֶה לִי, כַּמָּאוֹר שַׂמְתִּיךָ,</p>

<p>אֶת חֻקּוֹתַי תּוֹרֵם, מִצְוֹתַי יַגִּיד פִּיךָ,</p>

<p>כִּי אַחֲרֵי מִמִּצְרַיִם אֶת עַמִּי הוֹצֵאתָ,</p>

<p>לִפְנֵי הָהָר הַזֶּה בֵּית יַעֲקֹב יַעַבְדוּנִי,</p>

<p>עִם אֵשׁ דָּת בִּימִינִי מֵרֹאשׁ הָהָר אוֹפִיעַ,</p>

<p>אָז יִגַּהּ אוֹרֶךָ, כִּי תִהְיֶה מַגִּיד צֶדֶק,</p>

<p>אַתָּה תִשְׁמַע מִפִּי תּוֹרוֹתַי אֲצַוֵּמוֹ,</p>

<p>אַתָּה תַגִּיד לָהֶם אֶת הַדְּבָרִים שָׁמַעְתָּ,</p>

<p>אִם אֶת הַנְּשָׁמוֹת עָשִׂיתִי מַה הֵן, יָדַעְתִּי,</p>

<p>וָאֶבְחַר בָּךְ יַעַן עָלִיתָ עַל כֻּלָּנָה,</p>

<p>אִישׁ כָּמוֹךָ לֹא קָם גַּם לֹא יָקוּם כָּמוֹךָ,</p>

<p>קַחַת תּוֹרָה מִפִּי אֵין עוֹד אִישׁ בִּלְעָדֶיךָ.</p>

<p>אִם אָמְנָם<sup>[</sup><a href="#fn:21" id="fnref:21" title="see footnote" class="footnote"><sup>21</sup></a><sup>]</sup> אִמְרֵי אֵל שִׂפְתֵי עַבְדּוֹ הֶאֱטִימוּ,</p>

<p>מִשְּׁאָל עוֹד מִי אָנֹכִי וּבַמָּה אוֹשִׁיעַ,</p>

<p>יַעַן כִּי עֹז לֵאלֹהִים לִבְחִירָיו יִתְּנֶנּוּ,</p>

<p>כּוֹשֵׁל יַעְדֶּה גָאוֹן, אֶבְיוֹנִים יַלְבִּישׁ יֶשַׁע,</p>

<p>עוֹד לִבּוֹ סוֹעֵר בּוֹ עַל כִּי נָגִיד שָׂמָהוּ,</p>

<p>מֵאָז רוּחַ מֶמְשָׁלָה עָלָיו לֹא עָבָרָה,</p>

<p>גַּם עַתָּה רוּחַ מַלְכוּת עָלָיו לֹא צָלֵחָה,</p>

<p>אִישׁ כָּמוֹהוּ מַשְׁפִּיל רוּחוֹ וּמַכְנִיעֵהוּ,</p>

<p>מוֹאֵס מֵהַגְדִּיל שֵׁם וּמִכָבוֹד בּוֹרֵחַ,</p>

<p>מִכּוֹבֶד אֶבֶן עָלָיו הַמִּשְׂרָה כָּבֵדָה.</p>

<p>אַף כִּי אָמַר לוֹ אֵל, אַל תִּירָא אִתְּךָ אָנִי,</p>

<p>אִם עֹז מֵאלֹהִים לֹא מָצָא לִבּוֹ הַפַּעַם,</p>

<p>גַּם מוֹפְתִּים לֹא נָתַן לוֹ, אוֹתוֹת לֹא הֶרְאָהוּ,</p>

<p>לַשְׁפִּיל בָּם גַּאֲוַת מִצְרַיִם, רוּם עֵינֵי מֶלֶךְ,</p>

<p>וּלְהוֹכַח בָּם עַנְוֵי אֶרֶץ, כִּי בוֹ יִבְטָחוּ,</p>

<p>אֵיךְ יִתְאַזַּר חַיִל? אֵיךְ לֹא יִירָא לָלֶכֶת?</p>

<p>וַאֲשֶׁר אָמַר לוֹ אֵל: בָּאָדָם אֵין כָּמוֹךָ,</p>

<p>וּבַעֲבוּר אַשְׁלִים אֶת עֲצָתִי בָּךְ בָּחַרְתִּי,</p>

<p>הַגֵּד זֹאת אֶל זִקְנֵי עַמּוֹ נַפְשׁוֹ נִכְלָמָה,</p>

<p>כִּי הוּא לֹא הֶאֱמִין, כִּי הַזְּקֵנִים לוֹ יַאֲמִינוּ</p>

<p>אִם רֵיקָם יָבוֹא, אִם גַּם לִבּוֹ רַק לֵב גָּבֶר,</p>

<p>אִם לִשְׁאֹל מוֹפֵת לִשְׁאֹל עֹז בּוֹשׁ מִפְּצוֹת פִּיהוּ,</p>

<p>זֹאת נוֹעַץ, כִּי דַאֲגַת לִבּוֹ אֶל אֵל יוֹדִיעַ,</p>

<p>לִשְׁאוֹל מַה יַעֲשֶׂה אִם אִמְרֵי פִיו לֹא יִשְׁמָעוּ,</p>

<p>אוּלַי יָפִיק רָצוֹן מֵיְיָ וִיחָנֶּנּוּ,</p>

<p>וִיעַטְּרֶנּוּ גַּם עֹז גַּם מַלְכוּת לַעֲשׂוֹת חָיִל.</p>

<p>עַל כֵּן שָׁב וַיִּתְפַּלֵּל אֶל אֵל עוֹד וַיֹּאמַר:</p>

<p>&quot;הִנֵּה אָנֹכִי בָא מִצְרַיִם אֶל עַמֶּךָ,</p>

<p>חֲדָשׁוֹת אַשְׁמִיעֵם וּבְצוּרוֹת לֹא יָדָעוּ,</p>

<p>אֹמַר אֶל דַּכְּאֵי רוּחַ, אֶל עוֹשִׂים בַּחֹמֶר:</p>

<p>אֱלֹהֵי אֲבוֹתֵיכֶם נִרְאָה לִי חֹרֵבָה,</p>

<p>מִלַּבַּת אֵשׁ דִּבֶּר בִּי אֶת קוֹלוֹ שָׁמַעְתִּי:</p>

<p>לֵךְ מִצְרַיִם אֶל עַמִּי וּדְרוֹר תִּקְרָא לָמוֹ,</p>

<p>אֱמוֹר לַאֲסוּרִים: צֵאוּ, לַכּוֹשְׁלִים: אַמֵּצוּ,</p>

<p>דַּבֵּר מִשְׁפָּט אֶת פַּרְעֹה וּגְאוֹנוֹ הַכְנִיעַ,</p>

<p>עַל פִּיךָ יִשַּׁק עַמִּי, יֵצְאוּ גַּם יָבוֹאוּ,</p>

<p>חִקְרֵי לֵב כָּמוֹהֶם הֲלִדְבָרַי יִשְׁמָעוּ,</p>

<p>הֲלֹא יַבִּיטוּ יִרְאוּ בִי, אֵלַי יֹאמֵרוּ:</p>

<p>הֲגַם אַתָּה בַּנְּבִיאִים? לִקְדוֹשִׁים דָּמִיתָ?</p>

<p>הֲזֹאת תִּפְעַל, אַתָּה? הֲכָזֹאת יִפְעַל גָּבֶר?</p>

<p>אֶל יָמִים רִאשׁוֹנִים מֶה הָיָה אִם נִשְׁאָלָה:</p>

<p>מִי צִוָּה עַל הַנִּפְלָאוֹת, נַעֲשׂוּ מִקֶּדֶם?</p>

<p>כֻּלָּם מַעֲשֵׂה אֱלֹהִים הָיוּ, יֹאמְּרוּ לָנוּ;</p>

<p>הֲכָאֵלֶּה, בָּאוּ מִיַּד גִּבּוֹרֵי כֹחַ,</p>

<p>תָּבֹאנָה עַתָּה בִּפְקֻדַּת שׁוֹכֵן בֵּית חֹמֶר,</p>

<p>מִפִּי אֱנוֹשׁ עוֹלֵל הָיָה, יוֹנֵק שָׁדָיִם?</p>

<p>נוֹרָאוֹת כָּאֵלֵּה מֵאָדָם לֹא שָׁמָעְנוּ.</p>

<p>אִם אֵל חָפֵץ בָּנוּ, רוֹצֶה בִּישׁוּעָתֵנוּ,</p>

<p>גָּאוֹן וָגֹבַהּ יַעְדֶּה, הוֹד גַּם הָדָר יַעַט,</p>

<p>גָּפְרִית וָאֵשׁ יַמְטִיר מִשָּׁמָיו עַל צָרֵינוּ,</p>

<p>אַבְנֵי בָרָד יַשְׁלִיךְ מֵאוֹצְרוֹת הָרָקִיעַ,</p>

<p>וּבְקוֹל יַרְעֵם עֲלֵיהֶם וּבְרָקָיו יֵלֵכוּ,</p>

<p>כִּסֵּא פַרְעֹה יַהֲפוֹךְ, מִבְצָרָיו יֵהָרֵסוּ,</p>

<p>כִּי לַייָ הַמְּלוּכָה, אָז צָרִים יַכִּירוּ,</p>

<p>אָז יָרִים קֶרֶן עַמּוֹ וּבִשְׁמוֹ נָגִילָה.</p>

<p>אִם אֵל נִרְאָה אֵלֶיךָ, צִיר שָׁלוּחַ אָתָּה,</p>

<p>סַפֶּר לָנוּ גָּדְלוֹ, הַגֵּד מַה שֵּׁם שׁוֹלְחֶךָ,</p>

<p>אֵל נָא! אִם כֹּה יִשְׁאָלוּ, מָה אֹמַר אֵלֵימוֹ?</p>

<p>נֶאְדָר בַּקֹּדֶשׁ נָא מִלָּה בִּלְשׁוֹנִי שִׂימָה&quot;.</p>

<br />
</blockquote>

<blockquote>
<p>יְיָ אוֹהֵב<sup>[</sup><a href="#fn:22" id="fnref:22" title="see footnote" class="footnote"><sup>22</sup></a><sup>]</sup> צַדִּיקִים, מִי טוֹב כָּמוֹךָ!</p>

<p>קוֹל דַּךְ תִּשְׁמַע וּמִפִּי תָם יֶעֱרַב לָךְ שִׂיחַ,</p>

<p>עַל כֹּל תַּעֲנֶה וּבְכָל מַעֲנֶה דַּעַת תּוֹרֶנּוּ.</p>

<p>מַה יָּשִׁיב גֶּבֶר וּמַה יִּשְׁאַל עוֹד, יָדָעְתָּ,</p>

<p>אַךְ תַּחֲרִישׁ לוֹ עַד יִשְׁאַל, עֲדֵי יִפְצֶה פִיהוּ,</p>

<p>כִּי לָךְ יִנְעַם קוֹל אָדָם, אִם מִתּוֹם לֵב יַעַל,</p>

<p>רַב מֵאֲשֶׁר יִנְעַם קוֹל בֵּן אֶל אָזְנֵי אָבִיהוּ.</p>

<p>גַּם צָרַת לִבּוֹ תִרְאֶה אֵל, אַךְ תַּעֲלִים עַיִן,</p>

<p>עַד יִלָּחֵם הוּא עִם צוֹרְרֵי נַפְשׁוֹ מִבַּיִת,</p>

<p>יַעֲרוֹך לִקְרַאת פַּחַד, לִקְרַאת כָּל רַעְיוֹן רוּחַ,</p>

<p>לִקְרַאת כָּל מַחְשְׁבוֹתָיו הַקּוֹשְׁרוֹת עָלָיו קָשֶׁר,</p>

<p>כִּי יָעֹז עֲלֵיהֶן וּבְכָל מַאֲמַצֵּי כֹחַ</p>

<p>יִתְחַזֵּק בֵּאלֹהָיו וּלְמַעֲנוֹ יַעַשׂ חָיִל,</p>

<p>אָז תֵּפֶן אֵלַיו, עֶזְרוֹ תִּשְׁלַח לוֹ מִקֹּדֶשׁ,</p>

<p>אָז שָׁלוֹם יִהְיֶה לוֹ מִצּוֹרְרֵי נַפְשׁוֹ בָיְתָה,</p>

<p>אָז שָׁלוֹם יִהְיֶה לוֹ מִפַּחַד אוֹיֵב חוּצָה.</p>

<p>בֵּין אֵל וּבֵין משֶׁה כָּל זֹאת רָאֹה רָאִינוּ,</p>

<p>עֵת עָנָהוּ יָדַע מָה עוֹד יִשְׁאַל מִמֶּנּוּ.</p>

<p>רָאָה צָרַת לִבּוֹ, אֶל מֶה עֵינָיו תִּצְפֶּינָה,</p>

<p>לִרְעוֹת עַם בִּגְאוֹן שֵׁם אֱלֹהָיו עֹז יַעֲטֶנּוּ,</p>

<p>תֵּת עָלָיו הוֹד מַלְכוּת וָעֹז חָפֵץ עוֹשֵׂהוּ,</p>

<p>עַל כָּל אֵלֶּה כִּי אֶהְיֶה עִמָּךְ הִבְטִיחָהוּ,</p>

<p>רַק עַד יִגְבַּר חַיִל חֲסָדָיו הִתְאַפָּקוּ,</p>

<p>וּמַה בִּלְבַב משֶׁה לִפְנֵי אֵל הִגִּיד פִּיהוּ,</p>

<p>אַךְ מִיִּרְאַת שַׁדַּי בִּלְשׁוֹנוֹ הִכְחִידָהוּ,</p>

<p>כִּי אֵיךְ מַה שֵּׁם אֱלֹהֶיךָ הָעָם יִשְׁאָלוּ,</p>

<p>הֲלֹא גַּם טֶרֶם בָּאוּ הַמְבַשְּׂרִים מִצְרַיְמָה,</p>

<p>יָדְעוּ זִקְנֵי עָם כִּי נוֹרָא שֵׁם אֱלֹהֵימוֹ,</p>

<p>וּבְאֵל שַׁדַּי מִלְּפָנִים נִרְאָה לַאֲבוֹתֵימוֹ?</p>

<p>מָרַת נַפְשׁוֹ יָדַע לִבּוֹ, מַה לָּהּ שׁוֹאֶלֶת,</p>

<p>כִּי מוֹפְתִים תִּשְׁאַל לָהּ, נִפְלָאוֹת לֹא נִשְׁמָעוּ,</p>

<p>מִמַּעֲלָלָיו יַכִּירוּ גֶבֶר, בָּם שֵׁם יַעַשׂ,</p>

<p>גָּם אֵל בַּעֲלִילוֹתָיו יַעֲשֶׂה לּוֹ שֵׁם תִּפְאֶרֶת,</p>

<p>וּשְׁמוֹ כִּי יַאְדִּיר בָּאָרֶץ עַמִּים יִרְגָּזוּ,</p>

<p>אָז עַל מִצְרַיִם וּמַלְכָּם תִּפּוֹל אֵימָתָה,</p>

<p>גַּם אֲסִירֵי הַתִּקְוָה לִדְבָרָיו יַאֲמִינוּ,</p>

<p>אֵלֶּה יִתְּנוּם לַהֲלוֹךְ, אֵלֶּה אַחֲרָיו יֵלֵכוּ,</p>

<p>אָז יִשְׂמַח לִבּוֹ, צִיר נֶאֱמָן אֶל שׁוֹלְחוֹ יֶהִי,</p>

<p>וּבְטוּב טַעַם דִּבֵּר, כִּי הָעָם יִשְׁאָלוּהוּ,</p>

<p>מַלְאָך שָׁלוּחַ! הַגִּידָה מַה שֵּׁם שׁוֹלְחֶךָ?</p>

<p>מַה מּוֹפֵת יִפְעַל לַעֲשׂוֹת בּוֹ שֵׁם בָּאָרֶץ,</p>

<p>כִּי נִשְׁמַע אֵלֶיךָ, כִּי יִשְׁמַע לָךְ הַמֶּלֶךְ?</p>

<p>יָדַע עָנָו כִּי אֵל חוֹפֵשׂ כָּל חַדְרֵי בָטֶן</p>

<p>וּבְטֶרֶם מִלָּה בִלְשׁוֹנוֹ כֻּלָּהּ יוֹדֵעַ,</p>

<p>אָמַר חָסִיד, חוֹקֵר כָּל לֵב אוּלַי יַעֲנֵנִי:</p>

<p>אִם זֹאת מִמְּךָ יִשְׁאָלוּ, שָׂא אֵלַי כַּפֶּיךָ,</p>

<p>וּבְטֶרֶם תִּקְרָא, מִסֵּתֶר רַעַם אֶעֱנֶךָ,</p>

<p>אַתָּה הָחֵל צַו, וּלְקוֹלְךָ אִם לֹא יִשְׁמָעוּ,</p>

<p>אֶת הַשֶּׁמֶשׁ אַחְשִׁיךְ עֲלֵיהֶם בַּצָהֳרַיִם,</p>

<p>אַרְצָם תִּרְעַש מִתַּחַת, חוֹמוֹתָם תִּפּוֹלְנָה.</p>

<p>אֵשׁ עִם אַבְנֵי אֶלְגָּבִישׁ תֵּרַדְנָה מִמַּעַל,</p>

<p>אוֹ דֶּבֶר אֲצַוֶּה, עַם וּמֶלֶךְ אוֹבִידָה.</p>

<p>כֵּן חִכָּה לֵב משֶׁה, אִוְּתָה נַפְשׁוֹ לִשְׁמוֹעַ,</p>

<p>עַל דַּעְתּוֹ אֹמֶר וָפֶלֶא יַחְדָּו יִכּוֹנוּ</p>

<p>עִם אִמְרֵי פִיו, אִם לֹא יַרְעֵם אֵל מִשָּׁמַיִם,</p>

<p>טֶרֶם כִּלָּה דַבֵּר חֶלְקוֹ בֵּין חַלְלֵי חָרֶב.</p>

<p>אַךְ לֹא כַּאֲשֶׁר הִשְׂכִּיל משֶׁה יָעַץ עוֹשֵׂהוּ,</p>

<p>כִּי דַרְכֵי אֵל ומִפְעָלָיו מִדַּרְכֵי גֶבֶר</p>

<p>רַב מִגֹּבַהּ שָׁמַיִם עַל אֶרֶץ גָּבָהוּ</p>

<p>חָפֵץ אֵל הוֹדִיעַ עֻזּוֹ עַל אַדְמַת צֹעַן,</p>

<p>אַךְ זֹאת לֹא חָפֵץ, כִּי פִּתְאוֹם יָצָא הָרֶשֶׁף,</p>

<p>כִּי עִם רֵאשִׁית דִּבְרֵי עַבְדּוֹ אוֹתוֹת תָּבֹאנָה,</p>

<p>כִּי אֵל שׁוֹקֵל עֲלִילוֹתָיו עַל מֹאזְנֵי צֶדֶק,</p>

<p>וִיְכַלְכְּלֵם בַּמִּשְׁפָּט, חוֹק יָשִׂים אֶל מַעְשֵׂהוּ,</p>

<p>כַּאֲשֶׁר מֵרֶגַע עֲלוֹת שַׁחַר עַד צֵאת שֶׁמֶשׁ</p>

<p>קַו לָקָו יִרֶב הָאוֹר עַד יִשְׁלַם הַבֹּקֶר,</p>

<p>וּמִבּוֹא הַשֶּׁמֶשׁ עַד כּוֹכָבִים יָהֵלּוּ,</p>

<p>קַו לָקָּו יִמְעַט הָאוֹר עַד תֶּחְשַׁךְ הָאָרֶץ,</p>

<p>כֵּן יָפוּ פַּעֲמֵי נִפְלָאוֹת אֵל וּלְאַט תִּצְעַדְנָה,</p>

<p>מִצַּעַד אֶל צַעַד יִמְעַט אוֹר פּוֹעֲלֵי אָוֶן,</p>

<p>מִצַּעַד אֶל צַעַד יִרֶב אוֹר עוֹשֵׂי צֶדֶק,</p>

<p>יַד עֶלְיוֹן תַּעֲשֶׂה זֹאת! לִתְבוּנָתוֹ אֵין חֵקֶר!</p>

<p>מַה תִּרְאֶה עֵינוֹ, רָחוֹק רָחוֹק, מִי יִרְאֶנּוּ?</p>

<p>מַה יָּבִין הוּא, עָמוֹק עָמוֹק, מִי יִמְצָאֶנּוּ?</p>

<p>מֵאֲשֶׁר שׁוֹרְרוּ אֲנָשִׁים מִפְעָלָיו שָׂגָאוּ,</p>

<p>יוֹרֵם אֶל יִשְׁרֵי לֵב וַחֲסָדָיו יִתְבּוֹנָנוּ,</p>

<p>גַּם אֶל נֶאֱמַן בֵּיתוֹ דַּרְכֵי טוּבוֹ יוֹדִיעַ,</p>

<p>וִילַמְּדֵהוּ<sup>[</sup><a href="#fn:23" id="fnref:23" title="see footnote" class="footnote"><sup>23</sup></a><sup>]</sup> אָרְחוֹת דִּינָיו עַל מֶה הָטְבָּעוּ,</p>

<p>אַךְ עַד כֹּה חָפֵץ הַעְלִים עֲצָתוֹ מִמֶּנּוּ,</p>

<p>וּבְמַעְנֵהוּ רַק זֹאת הִגִּיד לוֹ וַיְבִינֵהוּ,</p>

<p>כִּי מִיּוֹם<sup>[</sup><a href="#fn:24" id="fnref:24" title="see footnote" class="footnote"><sup>24</sup></a><sup>]</sup> בּוֹאוֹ מִצְרַיִם עַד צֵאת עַם קֹדֶשׁ,</p>

<p>יִהְיוּ יָמִים בָּם יַפְצִיר מֶלֶךְ, יַרְבֶּה מֶרִי,</p>

<p>עַד קֵץ הַיָּמִים אָז נִפְלְאוֹת אֵל יַכְרִיעוּהוּ,</p>

<p>אַךְ בַּמֶּה יוּכַל קוּם לִפְנֵי מוֹשֵׁל פּוֹשֵׁעַ</p>

<p>טֶרֶם יַעֲבוֹר מוֹעֵד זֶה, עַד לֹא כָלָה זַעַם,</p>

<p>וּמַה יַּעֲשֶׂה לִפְנֵי הָעָם, בַּעֲבוּר יַאֲמִינוּ,</p>

<p>כִּי נָבִיא נֶאֱמָן הוּא לַיְיָ אֱלֹהֵימוֹ,</p>

<p>זֹאת הֶעְלִים מִמֶּנּוּ, לֹא הִגִּיד לוֹ הַפָּעַם,</p>

<p>עַד יָשׁוּב<sup>[</sup><a href="#fn:25" id="fnref:25" title="see footnote" class="footnote"><sup>25</sup></a><sup>]</sup> יִשְׁאַל, כִּי אָז<sup>[</sup><a href="#fn:26" id="fnref:26" title="see footnote" class="footnote"><sup>26</sup></a><sup>]</sup> חֲדָשׁוֹת יַרְאֶנּוּ,</p>

<p>כִּי כֵן דֶּרֶךְ אֵל, רַק עַל מִשְׁאַל פִּיו יַעֲנֶנּוּ,</p>

<p>אֶל מַצֶפּוּן לִבּוֹ, אֶל מַה יַגִּיד, עוֹד לֹא יִפֶן,</p>

<p>וּכְיַלְדֵי שַׁעְשׁוּעִים חַכְמֵי לֵב לוֹ נֶחְשָׁבוּ,</p>

<p>כַּאֲשֶׁר אָב חָכָם עִם אִמְרֵי בֵן יִשְׁתַּעְשֵׁעַ,</p>

<p>עַל כָּל דָּבָר יוֹצֵא מִפִּיו יָשִׁיב טוּב טַעַם.</p>

<p>כֵּן עָנָה אֵל אֶת עַבְדּוֹ, שֵׁם קָדְשׁוֹ לִמְּדָהוּ,</p>

<p>הוֹדִיעוֹ אֶת לֹא הוֹדִיעַ לָאִישׁ מִקֶּדֶם,</p>

<p>קוֹרוֹת תֵּבֵל עַד אַחֲרִית הַיָּמִים הֶרְאָהוּ.</p>

<p>אִם הָאֱלֹהִים אֶת סוֹדוֹ לָעֲנָוִים יוֹדִיעַ,</p>

<p>אַף כִּי לִבְחִירוֹ זֶה, גֶּבֶר לֹא קָם כָּמוֹהוּ,</p>

<p>כָּל סָתוּם גִּלָּה לוֹ, תַּעֲלוּמוֹתָיו הוֹרָהוּ,</p>

<p>נוֹרָאוֹת הִשְׁמִיעוֹ וּבְצוּרוֹת בַּל נוֹדָעוּ.</p>

<br />
</blockquote>

<blockquote>
<p>הוּא שָׁאַל מֵאֱלֹהָיו: מַה שִּׁמְךָ הוֹדִיעֵנִי!</p>

<p>וַיְיָ<sup>[</sup><a href="#fn:27" id="fnref:27" title="see footnote" class="footnote"><sup>27</sup></a><sup>]</sup> אֱלֹהִים מֵהַר קָדְשׁוֹ עָנָהוּ,</p>

<p>אֶהְיֶה אֲשֶׁר אֶהְיֶה הוּא שֵׁם קָדְשִׁי לָנֶצַח,</p>

<p>מִשְּׁמִי הַנִּכְבָּד הַזֶּה אֶת גָּדְלִי יָבִינוּ,</p>

<p>מַה נוֹרָא הוֹדוֹ, מִי יִקָּרֵא בוֹ כָּמוֹנִי,</p>

<p>זוּלָתִי אוֹמֵר אֶהְיֶה אֵיפֹה תִּמְצָאוּהוּ,</p>

<p>הֲיֶשְׁנו בַּמְּרוֹמִים אוֹ בָּאָרֶץ מִתָּחַת?</p>

<p>לֹא בָנוּ הוּא, יֹאמְרוּ שָׁמַיִם, תֹּאמַר אָרֶץ,</p>

<p>אִם יֹאמַר אִישׁ הָיִיתִי, יֹאמַר הֹוֶה אֲנִי,</p>

<p>הֲגַם יֹאמַר אֶהְיֶה? וּמִי זֶה יַעַרְבֶנּוּ?</p>

<p>רֶגַע אֶשּׁוֹף בּוֹ יִיבָשׁ הֱיוֹתוֹ צִוִּיתִי,</p>

<p>אִם תָּחַתִּיּוֹת וּמְרוֹמִים בִּדְבַר פִּי נִבְרָאוּ,</p>

<p>מִי מִצִּבְאוֹתֵימוֹ אוֹ מִי מִצֶּאֱצָאֵימוֹ,</p>

<p>יִבְטַח עַל הַיָּמִים הַבָּאִים לֹא לוֹ הֵמָּה?</p>

<p>לִי הֵם, כִּי אֲנִי אֵל, לִי חֲסִין יָהּ, לִי נֶצַח,</p>

<p>אֲנִי אֶהְיֶה גַּם כָּל אֲשֶׁר אֶהְיֶה אוּכָלָה,</p>

<p>אֶהְיֶה עַד עוֹלָם אֶהְיֶה עַד בִּלְתִּי שָׁמַיִם,</p>

<p>אֵל לִקְדוֹשִׁים מִמַּעַל, לִלְאוּמִים מִתָּחַת,</p>

<p>אֶהְיֶה שׁוֹפֵט, אֶהְיֶה מַשְׁפִּיל וּמוֹשִׁיעַ,</p>

<p>עַל כֵּן אֲנִי אֶל כָּל חֵפֶץ עֵת הֱכִינוֹתִי,</p>

<p>וּמוֹעֲדִים קָרָאתִי לַתּוּשִׁיּוֹת צָפַנְתִּי,</p>

<p>תַּעְלוּמוֹת חָכְמָה בָּם וּתְבוּנוֹת עַד אֵין חֵקֶר,</p>

<p>אֲשֶׁר אֶהְיֶה יִהְיֶה וַעֲצָתִי אֲקִימֶנָּה,</p>

<p>אֶהְיֶה יוֹסֵר עַמִּי לִזְקֵנֶיךָ אָמַרְתִּי</p>

<p>כַּאֲשֶׁר דִּבַּרְתִּי כֵּן הָיָה, רָאוּ עֵינֶיךָ,</p>

<p>אֶהְיֶה גוֹאֲלָם מִיַּד צַר, הַיּוֹם הוֹדַעְתִּיךָ,</p>

<p>כַּאֲשֶׁר דִּבַּרְתִּי כֵּן יִהְיֶה, מַהֵר אַרְאֶךָּ,</p>

<p>אֶהְיֶה לָהֶם כָּאוֹיֵב אִם בָּגוֹד יִבְגֹדוּ,</p>

<p>כַּאֲשֶׁר יָעַצְתִּי יִהְיֶה וּמְנַאֲצַי יִרְאוּהוּ,</p>

<p>אֶהְיֶה לָהֶם כַּטַּל אִם מֵרָעָה יָשׁוּבוּ,</p>

<p>גַּם זֹאת הָיֹה יִהְיֶה, כָּל קֹוָי לֹא יֵבוֹשׁוּ,</p>

<p>וּכְאֵלֶּה אֶהְיֶה אֲשֶׁר אֶהְיֶה עַד אֵין חֵקֶר,</p>

<p>כִּי כֹּל אוּכַל, דָּבָר לֹא יִפָּלֵא מִמֶּנִּי,</p>

<p>הַגֵּד תַּעְלוּמוֹת אֵלֶּה אֶל זִקְנֵי עַמֶּךָ,</p>

<p>וּלְעַם כֻּלּוֹ תֹּאמַר, אֶהְיֶה אוֹתִי שׁוֹלֵחַ.</p>

<br />
</blockquote>

<blockquote>
<p>וַיּוֹסֶף<sup>[</sup><a href="#fn:28" id="fnref:28" title="see footnote" class="footnote"><sup>28</sup></a><sup>]</sup> לֵאמֹר לוֹ: יַעַן כִּי עַבְדִּי אַתָּה,</p>
</blockquote>

<blockquote>
<p>גַּם אֶת שֵׁם קָדְשִׁי הַנּוֹרָא לָךְ אוֹדִיעַ,</p>

<p>לֹא בוֹ נוֹדַעְתִּי מִלְּפָנִים אֶל אֲבוֹתֶיךָ,</p>

<p>יהוה הוּא שְׁמִי לִתְהִלָּה וּלְתִפְאָרֶת,</p>

<p>עֵד הוּא כִּי הַהוֹיִם כֻּלָּם רַק בִּי יַעֲמֹדוּ,</p>

<p>לֹא אֲנִי בָם, לֹא לִי יִתֵּנוּ, לִי לֹא יוֹסִיפוּ,</p>

<p>עֵד הוּא כִּי אֲנִי רִאשׁוֹן מֵעוֹלָם הָיִיתִי,</p>

<p>עֵד הוּא כִּי כָל עֵת וּבְכָל מָקוֹם הֹוֶה אֲנִי,</p>

<p>עֵד כִּי אֲנִי אַחֲרוֹן, לָעַד אֶהְיֶה לָנֶצַח,</p>

<p>עֵד<sup>[</sup><a href="#fn:29" id="fnref:29" title="see footnote" class="footnote"><sup>29</sup></a><sup>]</sup> כִּי מֵרֵאשִׁית עַד אַחֲרִית אֲנִי בָרָאתִי,</p>

<p>אֵין עוֹד מִלְּבַדִי וַאֲנִי הַמְּחַיֶּה כֻּלָּמוֹ,</p>

<p>כַּאֲשֶׁר<sup>[</sup><a href="#fn:30" id="fnref:30" title="see footnote" class="footnote"><sup>30</sup></a><sup>]</sup> הָאוֹתִיוֹת הָאֵלֶּה אַרְבַּעְתָּנָה,</p>

<p>בָּם זִכְרוֹן הוֹדִי בָּם מוֹרָאִי הִתְוֵיתִי,</p>

<p>גַּם בִּמְקוֹם לֹא יִרְאוּם לֹא יִשְׁמָעוּם שָׁם הֵמָּה,</p>

<p>בִּלְעָדָן לֹא נִשְׁמַע קוֹל, בִּלְעָדָן אֵין אֹמֶר,</p>

<p>כֵּן אֵל מִסְתַּתֵּר אָנִי, עַיִן לֹא תִרְאֵנִּי,</p>

<p>וּבְכָל מָקוֹם תִּשְׂאוּ עֵינֵיכֶם שָׁם אָנִי,</p>

<p>בַּשָּׁמַיִם לָרוּם וּבָאָרֶץ לָעֹמֶק,</p>

<p>לֹא יָקוּם דָּבָר זוּלָתִי כִּי אֲחַיֶּנּוּ,</p>

<p>וּכְדַבֶּרְךָ עִם הָעָם כֹּל מִפִּי שָׁמַעְתָּ,</p>

<p>כִּי תַגִּיד לָהֶם בִּשְׁמִי יְיָ תַּזְכִּירֵנִי,</p>

<p>וֶאֱמוֹר לָהֶם: יְיָ אֵין נוֹרָא כָמוֹהוּ,</p>

<p>הוּא אֱלֹהֵי אֲבוֹתֵיכֶם, הוּא בָחַר בָּמוֹ,</p>

<p>אֱלֹהֵי אַבְרָהָם אַחֲרֵי זָקֵן הִרְבָּהוּ,</p>

<p>אֱלֹהֵי יִצְחָק כָּעוֹלָה כָּלִיל קִדְּשָׁהוּ,</p>

<p>וֵאלֹהֵי יַעֲקֹב עַל מַלְאָךְ הֱשִׂירָהוּ,</p>

<p>אַף הוּא הַבּוֹחֵר בִּי וַאֲלֵיכֶם יִשְׁלָחֵנִי,</p>

<p>כִּי זֶה שְׁמִי<sup>[</sup><a href="#fn:31" id="fnref:31" title="see footnote" class="footnote"><sup>31</sup></a><sup>]</sup> לְעֹלָם גַּם בָּאָרֶץ אַאֲדִירֶנּוּ,</p>

<p>כָּל הַמְּשַׁבְּחִים מַעֲשָׂי וּגְבוּרוֹתַי יַגִּידוּ,</p>

<p>אֶת עֲלִילוֹתַי בָּהֶם שֵׁם קָדְשִׁי הִגְדַּלְתִּי,</p>

<p>כַּאֲשֶׁר יַזְכִּירוּ, אוֹ אֶת נִפְלְאוֹתַי יָשִׂיחוּ,</p>

<p>יֹאמְרוּ! יְיָ פָּעַל זֹאת, לוֹ עֹז יִתֵּנוּ,</p>

<p>גַּם שֵׁם זֶה זִכְרִי לְדוֹר דוֹר, אֶת הוֹדִי יוֹדִיעַ,</p>

<p>כָּל קוֹרֵא אֶל אֵל אֵלִים, אֶל אֵל אֵין כָּמוֹהוּ,</p>

<p>אֶל אֵל הַמְּרוֹמָם עַל כָּל מַהֲלָל לוֹ יִתֵּנוּ,</p>

<p>שֵׁם יְיָ יִקְרָא, בּוֹ מִכֹּל יַבְדִּילֵנִי,</p>

<p>אִם מֵהוֹדוֹ כִּי רַב פֶּה אֱנוֹשׁ יַעֲלִימֶנּוּ,</p>

<p>לִבּוֹ יָכִין אֵלָיו בִּצְפוּנָיו יַעֲרִיצֶנּוּ,</p>

<p>מֵאֲשֶׁר יָקַרְתָּ משֶׁה וּבְעֵינַי נִכְבַּדְתָּ,</p>

<p>אֶת סוֹדִי לָךְ גִּלִּיתִי וּשְמִי הוֹדַעְתִּיךָ.</p>

<br />
</blockquote>

<blockquote>
<p>עַתָּה<sup>[</sup><a href="#fn:32" id="fnref:32" title="see footnote" class="footnote"><sup>32</sup></a><sup>]</sup> לֵךְ אֶל מִצְרַיִם אֶל זִקְנֵי עַמֶּךָ</p>

<p>אָסְפֵם שָׁם אֵלֶיךָ, הַגֵּד לָהֶם סוֹדֶךָ,</p>

<p>וֶאֱמוֹר: יְיָ נִרְאָה אֵלַי הַר חוֹרֵבָה,</p>

<p>הוּא אֱלֹהֵי אֲבוֹתֵיכֶם, אֵל עוֹשֵׂה פֶלֶא,</p>

<p>אֱלֹהֵי אַבְרָהָם יִצְחָק גַּם יַעֲקֹב: וַיֹּאמֶר:</p>

<p>&quot;תַּמוּ מִסְפַּר הַדּוֹרוֹת מֵרֵאשִׁית אָמַרְתִּי!</p>

<p>פָּקֹד פָּקַדְתִּי אֶתְכֶם, עַתָּה תִוָּשֵׁעוּ,</p>

<p>כָּל הָרַע הֶעָשׂוּי לָכֶם יוֹם יוֹם רָאִיתִי</p>

<p>וָאֹמַר אַעֲלֶה אֶתְכֶם מֵעָנִי מִצְרַיִם</p>

<p>אֶל אֶרֶץ הַכְּנַעֲנִי אֶרֶץ רַחֲבַת יָדַיִם&quot;.</p>

<p>אַנְשֵׁי דַעַת כָּמוֹהֶם יִשְׁמְעוּ אֶל קוֹלֶךָ,</p>

<p>אָז אֶל פַּרְעֹה מֶלֶךְ מִצְרַיִם יַחְדָּו לֵכוּ,</p>

<p>וּבְהֵיכָלוֹ מוֹרָאִי וּכְבוֹדִי סַפֵּרוּ,</p>

<p>נִפְלָאוֹת עָשִׂיתִי לַאֲבוֹתֵיכֶם מִקֶּדֶם,</p>

<p>אֵיךְ מֵעֵבֶר הַנָּהָר הֵבֵאתִים לִכְנַעַן,</p>

<p>וַאֲנִי יְיָ לָהֶם לֵאלֹהִים הָיִיתִי,</p>

<p>וּבְרִית עוֹלָם כִּבְרִית מֶלַח עִמָּם כָּרַתִּי,</p>

<p>וּלְזַרְעָם אַחֲרֵיהֶם הַבְּרִית לָעַד נֶאֱמֶנֶת,</p>

<p>וֶאֱמוֹר לוֹ: &quot;אֱלֹהֵי הָעִבְרִיִים הָאֵלֶּה</p>

<p>מִמְּעוֹן קָדְשׁוֹ הוֹפִיעַ, הוּא נִקְרָה עָלֵינוּ,</p>

<p>לָלֶכֶת אֵלֶיךָ מוֹשֵׁל אֶרֶץ צִוָּנוּ,</p>

<p>וּלְהַגֵּד לָךְ בִּשְׁמוֹ כִּי הָעָם לוֹ יָחֹגּוּ,</p>

<p>עַתָּה מַלְכֵּנוּ לַעֲשׂוֹת כָּזֹאת הַנִּיחֵנוּ,</p>

<p>דֶּרֶךְ יָמִים שְלשָׁה אֶל הַמִּדְבָּר נֵלֵכָה,</p>

<p>לַעֲבוֹד אֶת אֱלֹהֵינוּ, לִזְבּוֹחַ לוֹ זָבַח&quot;,</p>

<p>יָדַעְתִּי כִּי פַרְעֹה יַאֲטֵם אָזְנוֹ מִשְּׁמוֹעַ,</p>

<p>כִּי לִבּוֹ כִמְטִיל בַּרְזֶל הִכְבִּיד עָלָיו אָוֶן,</p>

<p>אוֹהֵב רַע מִטּוֹב, בּוֹזֶה חָכְמָה, שׂוֹנֵא דָעַת,</p>

<p>גַּם אִם תַּרְבֶּה דַבֵּר לוֹ אֵינֶנּוּ שׁוֹמֵעַ,</p>

<p>לֹא יִתֵּן אֶתְכֶם לַהֲלוֹךְ, יָבוּז אֶל מִלֶּיךָ,</p>

<p>גַּם שֵׁבֶט גַּם נִגְעֵי בְנֵי אָדָם לֹא יוֹעִילוּ,</p>

<p>אֶל הָאֱוִיל הַזֶּה הָסֵר אִוַּלְתּוֹ מִמֶּנּוּ,</p>

<p>וּבְיָדִי<sup>[</sup><a href="#fn:33" id="fnref:33" title="see footnote" class="footnote"><sup>33</sup></a><sup>]</sup> הַחֲזָקָה לוּ אָבִיא עָלָיו דֶּבֶר,</p>

<p>יֹאמַר מִקְרֶה הוּא, אוֹ יֹאמַר פִּסְלִי עָשָׂהוּ,</p>

<p>בַּעַר הוּא לֹא יָדַע אֵל גַּם לֹא יֵדָעֶנּוּ.</p>

<p>אַךְ אִם הִקְשָׁה לִבּוֹ מִצוּר, נָחוּשׁ שָׂמָהוּ,</p>

<p>אוֹצִיא מֵאוֹצְרוֹתַי פַּטִּישׁ הַמְּפוֹצֵץ סָלַע,</p>

<p>כִּי אָבִיא עָלָיו רָעוֹת רַבּוֹת בַּל נוֹדָעוּ,</p>

<p>אֶת יָדִי אֶשְׁלָחָה וּבְאוֹתוֹתַי אַכֶּנּוּ,</p>

<p>רָשָׁע יִרְאֶה יִכְעַס, לִבּוֹ יִמַּס מִפַּחַד,</p>

<p>בִּינָתוֹ תִּסְתַּתָּר, חָכְמָתוֹ תֵרֵד מַטָּה.</p>

<p>שׁוּר בַּמַּרְאֶה הָאוֹתוֹת הַקָּשׁוֹת הָאֵלֶּה,</p>

<p>הֱבִיאָם עַל פַּרְעֹה וַהֲמוֹנוֹ הֲכִינוֹתִי,</p>

<p>כֻּלָּם יַשִּׂיגוּם וּרְשָעִים בַּל יִכָּנֵעוּ,</p>

<p>עַד כִּי בֶן פַּרְעֹה וּבְכוֹרֵי אַרְצוֹ יָמוּתוּ,</p>

<p>וּבְקֶרֶב הַמּוּמָתִים נִפְלְאוֹתַי אָשִׂימָה,</p>

<p>אָז יֵרַךְ לֵב מֶלֶךְ, מִצְרַיִם יִבָּהֵלוּ,</p>

<p>מֵחֶזְיוֹנוֹת רָעוֹת מִפִּי בָנִים יִשְׁמָעוּ,</p>

<p>כִּי לִי אַתֶּם, כִּי עַמִּי אַתֶּם, אָז יָבִינוּ,</p>

<p>יוֹדוּךָ כִּי צִיר נֶאֱמָן אַתָּה אֶל שׁוֹלְחֶיךָ,</p>

<p>אָז יִשְׁתַּחֲווּ לָכֶם וּבְקוֹל מַר יִתְחַנֵּנוּ,</p>

<p>קוּמוּ שָׂרֵי אֱלֹהִים מֵאַרְצֵנוּ צֵאוּ,</p>

<p>וּכְצֵאת עֲבָדִים רֵיקָם לֹא אַתֶּם תֵּצֵאוּ,</p>

<p>אֶל עֵינֵי צָרֵיהֶם אֶת חֵן הָעָם אֶתֵּנָה,</p>

<p>אֶת בִּגְדֵיהֶם הַחֲמוּדוֹת אוֹתָם יַלְבִּישׁוּ,</p>

<p>וּכְלֵי כֶסֶף וּכְלֵי זָהָב מֵהֶם יִשְׁאָלוּ,</p>

<p>עַל בָּנִים עַל בָּנוֹת חֵיל צָרֵיהֶם יִטְעָנוּ,</p>

<p>אֶת כָּל מַחְמַד עֵינָם יִקְחוּ, אַחַר יֵלֵכוּ.</p>

<br />
</blockquote>

<blockquote>
<p>אִמְרֵי<sup>[</sup><a href="#fn:34" id="fnref:34" title="see footnote" class="footnote"><sup>34</sup></a><sup>]</sup> עֶלְיוֹן אִם מִצּוּף וּדְבַשׁ לוֹ מָתָקוּ,</p>

<p>אִם תַּנְחוּמוֹתָיו אֶת לִבּוֹ לִמְאֹד הִרְנִינוּ,</p>

<p>עוֹד רוּחו סוֹעֵר בּוֹ, עוֹד לֹא הִתְאַזָּר חָיִל,</p>

<p>הִתְרָאוֹת בָּעֲדִי זֶה לִפְנֵי אֶחָיו מִצְרַיִם,</p>

<p>כִּי אָמַר: אִם עַל מִשְׁאַל פִּי רַב טוֹב עָנָנִי,</p>

<p>עַל מִשְׁאַל לִבִּי חֵן וָחֶסֶד לֹא מָצָאתִי,</p>

<p>מוֹפֵת לֹא נָתַן לִי, עוֹד לִבִּי בִי לֵב גֶּבֶר,</p>

<p>אִם רֵיקָם אָבוֹא וּכְאַחַד הָעָם יִרְאוּנִי,</p>

<p>עַל מֶה יִבְטָחוּ כִּי מֵאֵל שֻׁלַּחְתִּי הֵנָּה</p>

<p>גַּם לִפְנֵי אֱלֹהָיו הֶגְיוֹן לִבּוֹ הִבִּיעַ,</p>

<p>אֵל נָא! לוּלֵי עַנְוָתְךָ תַּרְבֵּנִי מָה אָנִי,</p>

<p>הִנֵּה הִשְׁקִיתַנִּי מִנַּחַל עֲדָנֶיךָ,</p>

<p>וּמִמֶּשֶׁךְ חָכְמָה הַטּוֹבָה מִכָּל חֵפֶץ,</p>

<p>אֶת נַפְשִׁי הַצְּמֵאָה כַּגַּן רָוֶה הִרְוֵיתָ,</p>

<p>מַה כִּבַּדְתַּנִּי כִּי לִי גִלִּיתָ סוֹדֶךָ,</p>

<p>וַאֲנִי עָפָר וָאֵפֶר בַּמֶּה אֲכַבֶּדְךָ,</p>

<p>אִם אֶלֶף עוֹלוֹת אַעֲלֶה לָךְ עַל מִזְבָּחֶךָ,</p>

<p>מָה הֵם, לָךְ בַּהֲמוֹת שָׂדָי, כָּל חַיְתוֹ יָעַר,</p>

<p>הַאוֹמַר זֹאת אָשִׁיב לָךְ עַל כָּל חֲסָדֶיךָ,</p>

<p>אֶת רַגְלַי אֶשָּׂא, אָרוּץ אֶל אַחַי מִצְרַיְמָה,</p>

<p>וַאֲדַבְּרָה אִתָּם אֶת הַדְּבָרִים לִי דִבַּרְתָּ,</p>

<p>כִּי הַקְשֵׁב טוֹב מֵעוֹלוֹת וּשְׁמוֹעַ מִזָּבַח,</p>

<p>מַה יִּתְרוֹן לַמֵּרוּץ הַזֶּה אֶל אִישׁ כָּמוֹנִי,</p>

<p>הֵן לֹא יַאֲמִינוּ לִי, דּוֹבֵר זָרוֹת יַחְשְׁבוּנִי,</p>

<p>זִקְנֵי עַם יֹאמְרוּ לִי, אִם חָכְמָה יֶהְגֶּה פִיךָ,</p>

<p>אִם שִׂפְתוֹתֶיךָ כִּגְחָלִים דַּעַת תַּבַּעְנָה,</p>

<p>אֶל אָהֳלֵי חַכָמִים בָּאתָ, שָׁם זֹאת שָׁמַעְתָּ,</p>

<p>כַּאֲשֶׁר גַּם הֵם מֵאֲבוֹתָם כָּאֵלֶּה שָׁמָעוּ,</p>

<p>וּמִי יַאֲמִין כִּי מִפִּי אֵל תּוֹרָה לָקָחְתָּ?</p>

<p>אוֹ מַה יוֹעִיל כִּי נָגִיד עֲלֵיהֶם שַׂמְתַּנִּי,</p>

<p>גַּם זֹאת לֹא יַאֲמִינוּ וּלְקוֹלִי לֹא יִשְׁמָעוּ,</p>

<p>כִּי אֲצַוֵּם אֶת סִבְלוֹת מִצְרַיִם עֲזֹבוּ,</p>

<p>הָכִינוּ לָכֶם וּלְכוּ אַחֲרַי הַמִּדְבָּרָה,</p>

<p>אֶל חוֹלֵם יִדְמוּנִי, אֶל אִישׁ רוֹעֶה רוּחַ,</p>

<p>כִּי יֹאמְרוּ לִי אִם יְיָ דִּבֶּר נִשְׁמָעָה,</p>

<p>כִּי אֵין חֵקֶר לִגְדֻלַּת אֱלֹהִים יָדַעְנוּ,</p>

<p>אַךְ בַּמֶּה נֵדַע כִּי מִפִּיו כָּל זֹאת שָׁמַעְתָּ?</p>

<p>עַל דַּעְתֵּנוּ לֹא נִרְאָה יְיָ אֵלֶיךָ,</p>

<p>לוּ דִבֶּר בָּךְ הָאֱלֹהִים, אֶת כָּל זֹאת הֶרְאֶךָ,</p>

<p>וּלְהָרִים קֶרֶן נִבְחַרְתָּ, נָגִיד שָׂמֶךָ,</p>

<p>מַדּוּעַ דַּל כֹּחַ אַתָּה, אֱנוֹשׁ כָּמוֹנוּ,</p>

<p>הַרְאֵה בִקְהַל עַם כִּי כֹחַ אֵלִים כֹּחֶךָ,</p>

<p>אָז אַחֲרֶיךָ נָרוּצָה יַד נִתֵּן תַּחְתֶּךָ.</p>

<br />
</blockquote>

<blockquote>
<p>רָצָה<a href="#fn:35" id="fnref:35" title="see footnote" class="footnote"><sup>35</sup></a>] אֱלֹהִים זֹאת וּכְרֶגַע נָתַן אֹמֶר,</p>

<p>מַה זֶּה בְּיָדֶךָ? הֶעָדָיו הִתְבּוֹנַנְתָּ?</p>

<p>וַיֹּאמֶר מַטֶּה, וּמֶה עוֹד בּוֹ אֶתְבּוֹנָנָה?</p>

<p>וַיֹּאמֶר לוֹ הָאֱלֹהִים לֹא כַּאֲשֶׁר דִּמִּיתָ,</p>

<p>הַשְׁלִיכֵהוּ פֹה אָרְצָה וַחֲדָשׁוֹת אַרְאֶךָּ,</p>

<p>וַיַּשְׁלִיכֵהוּ, וַיְהִי נָחָשׁ מֵפִיץ פַּחַד,</p>

<p>וַיִּירָא משֶׁה כִּי אָמַר לִשְׁאוֹל הִקְשֵׁיתִי,</p>

<p>וַיָּנָס מִפָּנָיו בַּל עֲקֵבוֹ יִשְּׁכֶנּוּ,</p>

<p>וַיֹּאמֶר לוֹ אֲלֹהִים אַל תִּירָא מִמֶּנּוּ,</p>

<p>לֹא בַעֲבוּר כִּי חָטָאתָ לִּי אוֹת זֶה צִוִּיתִי,</p>

<p>כִּי אִם בַעֲבוּר יִרְאֶה הָעָם מָה רַב כֹּחֶךָ,</p>

<p>בּוֹ יַאֲמִינוּ כִּי יְיָ נִרְאָה אֵלֶיךָ,</p>

<p>הוּא אֱלֹהֵי אֲבוֹתָם אֲשֶׁר עָשָׂה פֶלֶא,</p>

<p>עִם אַבְרָהָם עִם יִצְחָק עִם יַעֲקֹב מִקֶּדֶם,</p>

<p>קוּם וּשְׁלַח יָדֶךָ, כִּי בִזְנָבוֹ תֹּאחֲזֶנּוּ.</p>

<p>וַיַּעַשׂ כֵּן, וּבְכַפּוֹ שָׁב לִהְיוֹת מַטֵּהוּ</p>

<p>הַמּוֹפֵת הַזֶּה כִּמְדַּבֵּר אֶל אִישׁ הַדַּעַת,</p>

<p>הָבֵן משֶׁה כִּי מַטֵּה אֱלֹהִים מַטֶּךָ,</p>

<p>פַּעַם מַטֵּה חוֹבֵל הוּא, פַּעַם מַטֵּה נוֹעַם,</p>

<p>בּוֹ תַבְהִיל רִשְׁעֵי אָרֶץ, תֹּאחֲזֵם אֵימַת מָוֶת,</p>

<p>וּכְמִנָּחָשׁ עַל דֶּרֶךְ מִפָּנָיו יָנוּסוּ,</p>

<p>בּוֹ תָחֹן עַנְוֵי אֶרֶץ וּתְחַלְּצֵם מִלַּחַץ.</p>

<p>מַטֵּה עֹז יִהְיֶה לָמוֹ מִסְעָד וּמִשְׁעֶנֶת.</p>

<p>בּוֹ הָפַךְ הַיְאוֹר לְדַם, בּוֹ הוֹצִיא מִצּוּר מָיִם.</p>

<br />
</blockquote>

<blockquote>
<p>וַיּוֹסֶף<sup>[</sup><a href="#fn:36" id="fnref:36" title="see footnote" class="footnote"><sup>36</sup></a><sup>]</sup> הָאֱלֹהִים אוֹת שֵׁנִי, וַיְּצַוֵּהוּ,</p>

<p>עַתָּה אֱלֵי חֵיקֶךָ הָבֵא אֶת יָדֶךָ,</p>

<p>וַיְבִיאָהּ אֶל חֵיקוֹ וַיּוֹצִיאָהּ מִשָּׁמָּה,</p>

<p>וַיֶּחְרַד כִּי הָיְתָה מְצֹרַעַת כַּשֶּׁלֶג,</p>

<p>וַיֹּאמֶר הָשֵׁב יָדְךָ שֵׁנִית אֶל חֵיקֶךָ,</p>

<p>וַיּוֹצִיאָהּ וַתִּטְהָר, כִּי כִבְשָׂרוֹ שָׁבָה,</p>

<p>בַּעֲבוּר יִרְאוּ כִּי גַם בָּאָדָם מֶמְשַּׁלְתֶּךָ,</p>

<p>כִּי תַטֶּה אֶת יָדֶךָ לַשְׁפִּיל פּוֹעֲלֵי אָוֶן,</p>

<p>עַל נָדִיב תִּשְׁפּוֹךְ בּוּז, רוֹזְנִים תַּעֲשֶׂה כַתֹּהוּ,</p>

<p>וִימִינְךּ כִּי תִשְׁלַח לַעֲזוֹר אֶת פּוֹעֲלֵי צֶדֶק,</p>

<p>רוֹמְמוֹת אֵל לָהּ, הַחַלָּשׁ יֹאמַר גִּבּוֹר אָנִי,</p>

<p>אִם לֹא יַאֲמִינוּ אֶל אוֹת הָרִאשׁוֹן עָשִׂיתָ,</p>

<p>אֶל הָאוֹת הָאַחְרוֹן כִּי יַבִּיטוּ יַאֲמִינוּ,</p>

<p>אִם לֹא יַאֲמִינוּ גַּם לִשְׁתֵּי אוֹתוֹת הָאֵלֶּה,</p>

<p>כִּי יֹאמְרוּ לָךְ גַּם אוֹתוֹת אֵלֶּה לֹא יַסְפִּיקוּ,</p>

<p>אֶל צִיר כָּמוֹךָ שֻׁלַּח לַהֲפוֹךְ כִּסֵּא מֶלֶךְ,</p>

<p>וּלְהַשְׁחִית הָאָרֶץ מַמְלָכָה עִם יוֹשְׁבֶיהָ,</p>

<p>הַתְּצַו גַּם עַל רָעָב עַל חֶרֶב אוֹ עַל דֶּבֶר,</p>

<p>הָרֵם קוֹל עַל עַפְרוֹת תֵּבֵל אוֹ עַל הַמַּיִם.</p>

<p>הֲגַם מוֹסְדוֹת הָאָרֶץ יֹאמְרוּ לָךְ הִנֵּנוּ?</p>

<p>גַּם זֹאת יֵדְעוּ מֵאוֹת הַשְּׁלִישִׁי לָךְ אֶתֵּנָה,</p>

<p>קַח מִמֵּימֵי הַיְאוֹר וּלְעֵינֵיהֶם תַּעֲשֶׂנּוּ,</p>

<p>אֶת כָּל אֲשֶׁר תִּקַּח מַיִם יִהְיוּ בַכֶּלִי,</p>

<p>שְׁפּוֹךְ אוֹתָמוֹ אָרְצָה דַּם יִהְיוּ בַיַבָּשֶׁת,</p>

<p>אָז יָבִינוּ כּי גַּם הָאֵיתָנִים תַּכְרִיעַ,</p>

<p>כִּי אִם הַמַּיִם כֻּלָּם אֶל דַּם יֵהָפֵכוּ,</p>

<p>אָז יִמַּח כָּל הַיְּקוּם בַּצִמָּאוֹן יָמוּתוּ,</p>

<p>יִתּוֹם הֶחָצִיר לַבְּהֵמָה, יִתּוֹם הַלֶּחֶם,</p>

<p>בַּהֲפוֹךְ הַמַּיִם, לִשְׁמָמָה תִּהְיֶה הָאָרֶץ.</p>

<br />
</blockquote>

<blockquote>
<p>מֵאוֹתוֹת<sup>[</sup><a href="#fn:37" id="fnref:37" title="see footnote" class="footnote"><sup>37</sup></a><sup>]</sup> רַבּוֹת אֵלֶּה מִלֵּא בָם יָדֵיהוּ,</p>

<p>הֶאֱמִין משֶׁה כִּי יִרְאוּם הָעָם בּוֹ יַאֲמִינוּ,</p>

<p>כִּי יְיָ עוֹשֶׂה זֹאת רוֹאֵיהֶם יַכִּירוּ,</p>

<p>מַעֲנֶה לָשׁוֹן לִשְׁאַל יוֹתֵר לֹא לוֹ הִשְׁאִירוּ,</p>

<p>כִּי מַה יִּשְׁאַל? אִם אוֹתוֹת מֵאָה אוֹ אֶלֶף,</p>

<p>מַה נָּקֵל כִּי יַעֲשֵׂם אֵל עוֹשֶׂה כֹל מֵאַיִן.</p>

<p>אַךְ עַד כֹּה רוּחַ מַלְכוּתוֹ עָלָיו לֹא עָבָרָה,</p>

<p>עַד כֹּה עֹז לֹא מָצְאָה נַפְשׁוֹ, לֹא אֻזָּר חָיִל,</p>

<p>לָכֵן לָלֶכֶת בַּדֶּרֶךְ שִׁלְּחוֹ עוֹשֵׂהוּ,</p>

<p>רַגְלָיו כָּאֲסוּרוֹת, הַרְאוֹת מִשְׂרָה חָדַל כֹּחַ,</p>

<p>קַלּוּתוֹ נָגֶד עֵינָיו, רוּחוֹ תִּלְחָצֶנּוּ,</p>

<p>כָּל הַיּוֹם תִּתְפַּלָּא בוֹ, כָּל הַיּוֹם דּוֹבֶרֶת,</p>

<p>&quot;הַאֲנִי מִקְּדוֹשִׁים בָּאָרֶץ אֹמֶץ אוֹסִיפָה?</p>

<p>אִם פִּי יָמִית רָשָׁע וִיחַיֶּה מָרֵי נָפֶשׁ,</p>

<p>כִּסֵּא גִבּוֹר אַשְׁמִיד, קֶרֶן דַּלִים אָרִימָה,</p>

<p>אָשִׂים שֵׁם עוֹלָם, יוֹשְׁבֵי אִיִּים בִּי יָשִׂיחוּ,</p>

<p>יֹאמְרוּ: זֶה הָאִישׁ מַרְעִישׁ גּוֹיִם מַרְגִּיז אָרֶץ?</p>

<p>הֲכֹל זֹאת הֵטִיל אֱלֹהִים עַל אִישׁ כָּמוֹנִי,</p>

<p>עַל רוּחַ נִשְׁבָּרָה הֵטִיל כָּל זֶה הַסַּעַר?</p>

<p>אֵיךְ, רוּחִי תֹאמַר בִּי גַּם מֵאָדָם קָטֹנְתָּ,</p>

<p>וַיְיָ אוֹמֵר אֵלַי מִכֻּלָּם גָּדַלְתָּ?</p>

<p>מָה אוֹמַר עוֹד לָאֵל כָּל מִשְׁאֲלוֹתַי תַּמּוּ,</p>

<p>אָז בִּקֵּשׁ לוֹ חֲדָשׁוֹת שָׂם מוּמוֹ מַחְסֵהוּ,</p>

<p>אֶל אֱלֹהָיו הִתְחַנֵּן וַיַּעַן וַיֹּאמֶר!</p>

<p>&quot;אִם טֶרֶם בַּבֶּטֶן נוֹצַרְתִּי הִקְדַּשְׁתַּנִי,</p>

<p>לִהְיוֹת צִיר בַּגּוֹיִם וּלְנָבִיא לָךְ שַׂמְתַּנִּי,</p>

<p>לָמָּה מֵאָז לֹא שַׂמְתָּ אֶת פִּי חַד כַּחֶרֶב,</p>

<p>וּלְשׁוֹנִי כַּחֵץ וּשְׂפָתַי חֵן חֵן תַּבַּעְנָה,</p>

<p>כִּי אָז יֶעֱרַב שִׂיחִי, מִלַּי אֹזֶן יִפְתָּחוּ,</p>

<p>בִּי אֲדֹנָי! הַבֵּט אֶת מִי אַתָּה שׁוֹלֵחַ,</p>

<p>עֲרַל שָׂפָה וּכְבַד פֶּה וּלְשׁוֹנוֹ כָבֵדָה,</p>

<p>הֲלִשְפּוֹט מֶלֶךְ עַז, אִישׁ כָּמוֹנִי בָחַרְתָּ,</p>

<p>יַעֲרוֹך מִלִּין נֶגֶד דּוֹבֵר עַזּוּת כָּמוֹהוּ?</p>

<p>וּלְדַבֵּר בִּקְהַל עַם וּבַלְּאוּמִים יוֹכִיחַ?</p>

<p>גַּם מִתְּמוֹל גַּם מִשִּׁלְשׁוֹם דַּבֵּר בַּל יָדַעְתִּי,</p>

<p>מַדּוּעַ לַעֲשׂוֹת מוֹפְתִים כֹּחַ מִלֵּאתַנִּי,</p>

<p>וּלְדַבֵּר צַחוֹת אוֹת עִמָּדִי לֹא עָשִׂיתָ,</p>

<p>כִּי עוֹד מוּמִי בִי, לֹא אָמַרְתָּ אֶרְפָּאֶךָ,</p>

<p>כִּבַּדְתַּנִי גַּם גִּלִּיתָ לִי אֶת סוֹדֶךָ,</p>

<p>וּמֵאָז דַּבֶּרְךָ מֶה הָיִיתִי עוֹד אָנִי&quot;.</p>

<br />
</blockquote>

<blockquote>
<p>גַּם תַּחֲנוּנָיו<sup>[</sup><a href="#fn:38" id="fnref:38" title="see footnote" class="footnote"><sup>38</sup></a><sup>]</sup> אֵלֶּה נִרְצוּ לִפְנֵי רַב חֶסֶד,</p>

<p>לֹא יַחְשׁוֹב אֵל עָוֹן אִם אִתּוֹ יִשְׁפֹּט גָּבֶר,</p>

<p>אִם לִבּוֹ נָכוֹן עִמּוֹ רוּחוֹ לוֹ נֶאֱמֶנֶת,</p>

<p>וּבְדַבְּרוֹ מִשְׁפָּט צִדְקַת אֵל נַפְשׁוֹ יוֹדַעַת.</p>

<p>אַף כָּל עֲבָדָיו הַנְּבִיאִים זֶה דַרְכָּם לָמוֹ,</p>

<p>מִשְׁפָּט דּוֹבְרִים אוֹתוֹ, אַךְ לֹא אֵלָיו יָרִיבוּ,</p>

<p>וִיחַכּוּ לוֹ, אִם טוּב טַעַם יַעֲנֵם יוֹדוּהוּ,</p>

<p>אִם סוֹדוֹ יַעְלִים מֵהֶם, יַד לַפֶּה יָשִׂימוּ,</p>

<p>גַּם אֶת עַבְדּוֹ משֶׁה נִחַם אֵל וַיַּעֲנֵהוּ,</p>

<p>מִי שָׂם פֶּה לָאָדָם אוֹ מִי אִלֵּם שָׂמָהוּ,</p>

<p>אוֹ חֵרֵשׁ אוֹ עִוֵּר אוֹ מִי יָשִׂים פִּקֵּחַ?</p>

<p>הֲלֹא אָנֹכִי יְיָ עוֹשֶׂה כָל אֵלֶּה,</p>

<p>מֵאַחַת דִּבֶּר אֱלֹהִים רַבּוֹת שָׁמַעְנוּ,</p>

<p>כִּי כֹה אָמַר אֵלָיו מַה תִּצְּעַק עַל מוּמֶךָ,</p>

<p>אִם עַיִן פֶּה וְאֹזֶן בָּאָדָם בָּרָאתִי,</p>

<p>הָסֵר עָרְלַת שָׂפָה מַה נָּקֵל לִי עֲשׂהוּ,</p>

<p>וּדְבָרִי אִם אֶשֶׁלַח כָּרֶגַע אֶרְפָּאֶךָ,</p>

<p>אַךְ שִׂימְךָ עֲרַל שָׂפָה וּכְבַד פֶּה חָפַצְתִּי,</p>

<p>עִם רֵעֲךָ כִּי תָשִׂיחַ בִּכְבֵדוּת תַּעֲנֶנּוּ,</p>

<p>לֹא כֵן דִּבְּרוֹת קָדְשִׁי אִם מִפִּיךָ יֵצֵאוּ,</p>

<p>תּוֹרוֹתַי כִּי תַגֵּד וּכְדַבֶּרְךָ עִם מֶלֶךְ,</p>

<p>אָשִׂים פִּיךָ דּוֹבֵר צַחוֹת, קוֹלְךָ כַּנֵּבֶל,</p>

<p>וּלְשׁוֹנְךָ עֵט סוֹפֵר, חֵן חֵן עַל שִׂפְתוֹתֶיךָ,</p>

<p>אִמְרוֹתֶיךָ כַּחִצִּים לֵב אֶבֶן תִּפְלַחְנָה,</p>

<p>זֹאת אֶעֱשֶׂה בַּעֲבוּר יֵדְעוּ כָּל שׁוֹמְעֵי מִלֶּיךָ,</p>

<p>כִּי רוּחִי דּוֹבֵר בָּךְ, אֱלֹהֶיךָ יוֹרֶךָ,</p>

<p>עַתָּה עַבְדִי אַל תִּזְעָק עוֹד, לֵךְ אֶל דַּרְכֶּךָ,</p>

<p>אָנֹכִי אֶהְיֶה עִם פִּיךָ, דַּבֵּר אוֹרֶךָּ.</p>

<br />
</blockquote>

<blockquote>
<p>לֵב משֶׁה שָׁב אָחוֹר, בָּא עֵת כִּי יִבְלוֹם פִּיהוּ,</p>

<p>מֵאֵין מִלָּה בִלְשׁוֹנוֹ לַמִּשְׁפָּט יַעֲנֶנָּה,</p>

<p>לַעֲשׂוֹת אֶת מִצְוַת אֱלֹהָיו נַפְשׁוֹ חָפֵצָה,</p>

<p>לוּלֵי לִבּוֹ נִלְחַם בּוֹ, מֵחֲדָרִים אֵימָתָה,</p>

<p>אוֹמֵר אֵלָיו: &quot;אִם לִנְשׂוֹא מִשְׂרָה לֹא נוֹצָרְתִּי,</p>

<p>אֵיך אֶשָּׂא מִשְׂרָה זֹאת לֹא נוֹצַר לָהּ לֵב גֶּבֶר?</p>

<p>הֲיֻתַּן מַשָּׂא כִּכָּר עַל שִׁכְמַת הַיֶּלֶד?</p>

<p>גַּם יִרְאָתִי נִפְלָאת לִי עַל כֵּן הֱצִיקַתְנִי,</p>

<p>וּבְצַר לִי אַאֲמִין כִּי חַתְחַתִּים בַּדָּרֶךְ,</p>

<p>כִּי אִם יְיָ אָמַר לִי אֶהְיֶה אִתֶּךָ,</p>

<p>לָמָּה אִירָא? אֵיךְ לֹא אֶהְיֶה כַכְּפִיר בּוֹטֵחַ?</p>

<p>אֵין זֶה, כִּי אִם בַּדֶּרֶךְ אֵלֵךְ אִכָּשֵׁלָה,</p>

<p>בֵּין גַּלֵּי יַם אֶעֱבוֹר, בֵּין לַהֲבֵי אֵשׁ אֵלֵכָה,</p>

<p>הַאֶצְדַק כִּי אַאֲשִׁים נַפְשִׁי עַל כִּי יָרֵאָה?</p>

<p>לֹא רַב כֹּחִי מִכֹּחַ יִשְׂרָאֵל אָבִינוּ,</p>

<p>גַּם הוּא כַּאֲשֶׁר שָׁב אֶל חֶבְרוֹן אֶל בֵּית אָבִיהוּ,</p>

<p>הֵיטֵב אֵיטִיב עִמָּךְ הִבְטִיחַ לוֹ עוֹשֵׂהוּ,</p>

<p>וַיִּירָא פֶּן אֵם עַל בָּנִים עֵשָׂו יַכֶּנּוּ,</p>

<p>יַעַן מֶה יָרֵא. אֵיךְ לֹא נִשְׁעַן עַל קוֹנֵהוּ?</p>

<p>יַעַן עֹז אֵל וּשְׂשׂוֹן יִשְׁעוֹ מָצָא מִקֶּדֶם,</p>

<p>בִּהְיוֹתוֹ נוֹדֵד וּבְבֵית אוֹיְבָיו בּוֹ הֵתַלּוּ,</p>

<p>לֹא מָצָא עַתָּה, רוּחוֹ הַטּוֹב סָר מִמֶּנּוּ,</p>

<p>כָּמוֹהוּ כָּמוֹנִי מִקְרֶה אֶחָד לִשְׁנֵינוּ,</p>

<p>לָמָה עוֹדֶנִּי נַעַר אִישׁ גִּבּוֹר הָרַגְתִּי,</p>

<p>וּלְבַדִּי הָמוֹן רַב עַזֵּי מֶצַח הִפְחַדְתִּי,</p>

<p>לִירוֹא בַּל יָדַעְתִּי, כִּי אֵל עֹז הִלְבִּישַׁנִּי,</p>

<p>כֹּחַ יְיָ מָלֵאתִי אָז וּבוֹ בָּטַחְתִּי,</p>

<p>עַתָּה לַעֳשׂוֹת נוֹרָאוֹת מֵאֱלֹהַי נִקְרֵאתִי,</p>

<p>סָר כֹּחִי מֵעָלַי, אֹמֶץ לֵב לֹא מָצָאתִי,</p>

<p>עַל כֵּן צַר לִי, גַּם יָרֵא אָנֹכִי לָלֶכֶת,</p>

<p>וּלְבַקֵּשׁ לִי הַגְּדוֹלוֹת הָאֵלֶה נִכְלַמְתִּי&quot;.</p>

<p>אֶל הֶגְיוֹן לִבּוֹ לֹא פָנָה אֵל, לֹא עָנָהוּ,</p>

<p>בַּעֲבוּר נַסּוֹת אוֹתוֹ וּלְבַעֲבוּר יַגְדִיל כֹּחַ,</p>

<p>יָדַע אֱלֹהִים כִּי יִרְאַת אֵל בּוֹ מוֹשֶׁלֶת,</p>

<p>וּבְאַחֲרִית תִּגְבַּר עַל כֹּל, גַּם עַל אֵימַת מָוֶת,</p>

<p>וּמִמּוֹרָא אֱלֹהָיו כִּי יֹאמַר הִנֵּנִי,</p>

<p>אָז גַּם אֵל יַעֲנֵהוּ הִנֵּנִי! עֲזַרְתִּיךָ!</p>

<br />
</blockquote>

<blockquote>
<p>מַחֲרִישׁ<sup>[</sup><a href="#fn:39" id="fnref:39" title="see footnote" class="footnote"><sup>39</sup></a><sup>]</sup> מִשְׁתָּאֶה עָמַד, מִתְבּוֹנֵן מַה יַּעַן,</p>

<p>וּכְגֶבֶר אֵין אֱיָל, לַעֲנוֹת בַּל יוֹדֵעַ,</p>

<p>אָז קָרָא מִמֵּצָר אֶל אֱלֹהָיו, וַיֹּאמֶר:</p>

<p>&quot;בִּי אֲדֹנָי! לָמָּה עַתָּה כָזֹאת יָעַצְתָּ,</p>

<p>לִקְרֹא אִישׁ כָּמוֹנִי לַעֲשׂוֹת מַלְאֲכוּתֶךָ,</p>

<p>הֲמִפִּי עוֹלֵל וְיוֹנֵק תִּיסַד עֻזֶּךָ,</p>

<p>יוֹסֵר גּוֹיִם! גַּם מֵאָז נוֹרָאוֹת עָשִׂיתָ,</p>

<p>אַךְ אֶת מִי שָׁלַחְתָּ? מִי בָּאוּ בִדְבָרֶיךָ?</p>

<p>אֶרְאֶלֵּי מָרוֹם! מַלְאָכִים גִּבּוֹרֵי כֹחַ!</p>

<p>מַעְיְנוֹת תְּהוֹם רַבָּה בִּדְבַר מִי נִבְקָעוּ?</p>

<p>וַאֲרֻבּוֹת הַשָּׁמַיִם בִּדְבַר מִי נִפְתָּחוּ?</p>

<p>מִי הֵפִיץ מִבִּקְעַת שִׁנְעָר כָּל פּוֹעֲלֵי אָוֶן?</p>

<p>מִי שָׁלַח יָד בִּסְדוֹם, בַּעֲמוֹרָה וּבְנוֹתֶיהָ?</p>

<p>מִי נִגַּע אֶת פַּרְעֹה? מִי הֶחֱלָה אֶת אֲבִימֶלֶךְ?</p>

<p>חִתַּת לָבָן מִי צִוָּה? לֵב עֵשָׂו מִי הִכְנִיעַ?</p>

<p>הַאִם לַעֲשׂוֹת מוֹפְתִים אֵלֶּה קָרָאתָ גָּבֶר?</p>

<p>יַד אָדָם לֹא עָשָׂם, מִצְוַת פִּיו לֹא נִשְׁמָעָה,</p>

<p>אַף כִּי נוֹרָאוֹת מֵאֵלֶּה אֲשֶׁר הִשְׁמַעְתַּנִּי,</p>

<p>בָּם תִּשְׁפּוֹט גּוֹי וֵאלֹהָיו, בָּם תָּפִיץ צָרֶיךָ,</p>

<p>בָּהֶם עַד כּוֹכָבִים תָּרִים קֶרֶן עַמֶּךָ,</p>

<p>עַמִּים כִּי יִשְׁמָעוּן, יִירְאוּ מֵאוֹתוֹתֶיךָ,</p>

<p>יֹאמְרוּ, כָּמֹהֶם מִימֵי קֶדֶם לֹא שָׁמַעְנוּ,</p>

<p>לַעֲשׂוֹת אֵלֶּה תִּבְחַר גָּבֶר, גֶּבֶר כָּמוֹנִי?</p>

<p>נָא קוּמָה אֱלֹהִים וַעֲשֵׂה לָךְ שֵׁם תִּפְאֶרֶת,</p>

<p>וּבְיַד שָׁלַחְתָּ מִנִּי עַד, תִּשְׁלַח גַּם עָתָּה&quot;.</p>

<br />
</blockquote>

<blockquote>
<p>לָרִיק<sup>[</sup><a href="#fn:40" id="fnref:40" title="see footnote" class="footnote"><sup>40</sup></a><sup>]</sup> בִּקֵּשׁ זֹאת וּלְרָצוֹן לֹא לוֹ הָיָתָה,</p>

<p>אָמוֹר אֶל אֵל מַה תַּעֲשֶׂה, אָמוֹר מַה יָעַצְתָּ,</p>

<p>הֲיִסְכּוֹן אֶל כָּל חַי? מִי זֶה יוּכַל עֲשׂוֹהוּ?</p>

<p>מַחְשִׁיךְ עֲצַת עֶלְיוֹן, בּוֹטֶה מִלִּין אֵין דַּעַת,</p>

<p>כִּי עֲצָתוֹ עֲמוּקָה מִתְּהוֹם, מִי יִדְלֶנָּה,</p>

<p>גַּם אַף יְיָ חָרָה בוֹ, קָשׁוֹת עָנָהוּ:</p>

<p>&quot;הַלְמַעַן תִּמְנַע מֵהֲלוֹךְ תָּפֵר מַה יָעַצְתִּי?</p>

<p>לִי עֵצָה וּגְבוּרָה וַעֲצָתִי אֲקִימֶנָּה,</p>

<p>הַמַּלְאָך הַגּוֹאֵל עַמִּי מִגֵּיא צַלְמָוֶת,</p>

<p>אָדָם יִהְיֶה וּבְיָדוֹ אַכֶּה אֹיְבַי לֶחִי,</p>

<p>אַל יֹאמַר לִבֶּךָ יַעַן אַפּוֹ הֶחֱרֵיתִי,</p>

<p>יִבְחַר אֱלֹהִים לוֹ אִישׁ חַיִל טוֹב מִמֶּנִּי,</p>

<p>כִּי אַחַת דִּבַּרְתִּי אַתָּה מַלְאָכִי תֶהִי,</p>

<p>אַתָּה תוֹצִיא אֶת עַמִּי מֵאֶרֶץ מִצְרַיִם,</p>

<p>לֹא אֶעֱזָבְךָ עַד אֶת כָּל מוֹצָא פִי מִלֵּאתָ,</p>

<p>אַךְ אָמַרְתִּי גַּם נָבִיא תִּהְיֶה וַאֲכַבֶּדְךָ,</p>

<p>חֵן אֶצּוֹק עַל שִׂפְתוֹתֶיךָ, צַחוֹת אֶל פִּיךָ,</p>

<p>יַעַן הִפְצַרְתָּ וַאֲשֶׁר לֹא נָכוֹן דִּבַּרְתָּ,</p>

<p>קָרָאתִי אִישׁ כּוֹנַנְתִּיו שַׂמְתִּיו לִנְבִיאֶךָ,</p>

<p>אָחִיךָ הַלֵּוִי הוּא, אֶת אַהֲרֹן יָדַעְתִּי,</p>

<p>הוּא יַגִּיד לָעָם הַדְּבָרִים תָּשִׂים אֶל פִּיהוּ.</p>

<p>מַה נִּכְבָּד אָחִיךָ! ישֶׁר לִבּוֹ אָהַבְתִּי,</p>

<p>כַּאֲשֶׁר גִּלִּיתִי אָזְנוֹ, כִּי נָגִיד שַׂמְתִּיךָ,</p>

<p>וָאֲצַוֶּה אוֹתוֹ כִּי לֵאלֹהִים לוֹ יַחְשְׁבֶךָ,</p>

<p>וּכְשׁוֹמֵעַ מִפִּי, כֵּן יִשְׁמַע תּוֹרַת פִּיךָ,</p>

<p>לֹא רָעָה עֵינוֹ בָךְ, כִּי לִבּוֹ רַק שָׂמֵחַ,</p>

<p>כַּצְבִי רָץ עַל הֶהָרִים יוֹצֵא לִקְרָאתֶךָ,</p>

<p>לִרְאוֹת הוֹדֶךָ, לִשְׂמוֹחַ בִּגְדוּלָתֶךָ,</p>

<p>עַל כֵּן הוּא וּבָנָיו מִשְׁפְּטֵי עַמִּי יַגִּידוּ,</p>

<p>כָּעָם כַּמֶּלֶךְ מַה יַעֲשׂוּ, לָהֶם יִשְׁאָלוּ,</p>

<p>עַל פִּי מִשְׁפַּט הָאוּרִים עַל לִבָּם יִשָּׂאוּ,</p>

<p>כִּי שִׁפְלֵי רוּחַ אָהַבְתִּי, כָּבוֹד יִתְמֹכוּ.</p>

<p>כַּאֲשֶׁר יִלָּוֶה אֵלֶיךָ אַהֲרֹן אָחִיךָ,</p>

<p>מַה טּוֹב מַה נָּעִים יִהְיֶה שֶׁבֶת אַחִים יַחַד!</p>

<p>לִשְׁנֵי הַמְּאוֹרוֹת הַגְּדוֹלִים אֶתְכֶם דִּמִּיתִי,</p>

<p>וַאֲנִי אֶהְיֶה עִם פִּיךָ, גַּם אֶהְיֶה עִם פִּיהוּ,</p>

<p>וּמַה תַּעֲשׂוּן אוֹרְכֶם, כִּי מִי מוֹרֶה כָמוֹנִי!</p>

<p>עַתָּה משֶׁה שׁוּבָה אֶל מִדְיָן עִם צֹאנֶךָ,</p>

<p>שָׁם הוֹחֵל עָלַי כִּי עוֹד אֲדַבְּרָה אִתֶּךָ,</p>

<p>גַּם אֶת הַמַּטֶּה הַזֶּה תִּקַּח עַל יָדֶךָ,</p>

<p>בּוֹ תַעֲשֶׂה אֶת הָאוֹתוֹת אֲשֶׁר אֲצַוֶּךָ&quot;.</p>

<br />
</blockquote>

<blockquote>
<p>כִּשְׁמוֹעַ משֶׁה, כִּי קָצַף אֵל עָלָיו קֶצֶף,</p>

<p>נִחַם מֵאֲשֶׁר דִּבֶּר, בּשֶׁת פָּנָיו כִּסָּתְהוּ,</p>

<p>חָלִילָה לּוֹ הַפְצֵר עוֹד, חָדַל הִתְמַהְמֵהַּ,</p>

<p>כָּל עַצְמוֹתָיו תֹּאמַרְנָה דַּבֵּר אֵל, נִשְׁמָעָה,</p>

<p>מָלֵא יִרְאַת אֱלֹהָיו לִבּוֹ נָתַן אֹמֶר:</p>

<p>&quot;אִם גֵּוִי לַמַּכִּים וּבְפָנַי אִם יָרוֹקוּ,</p>

<p>בָּזֹאת אֶתְנֶחָם, כִּי אִמְרֵי פִי אֵל שָׁמַרְתִּי,</p>

<p>וַאֲיַחֲלָה לוֹ מֵאוֹיְבִי כִּי עָז יַצִּילֵנִי.</p>

<p>כִּי לֹא חִנָּם דִּבֵּר בִּי,לֹא לָרִיק יִשְׁלָחֵנִי,</p>

<p>כִּי אֶהְיֶה עִמָּךְ כַּחוֹתָם עַל לֵב אָשִׂימָה&quot;.</p>

<p>כַּאֲשֶׁר הִתְחַזֵּק בֵּאלֹהָיו לֵאמֹר הִנֵּנִי,</p>

<p>וּמִיִּרְאַת אֵל הִשְׁלִיךְ אֶת נַפְשׁוֹ מִנֶּגֶד.</p>

<p>מָצָא כֹחַ חָדָשׁ, צוּר עוֹשֶׂה כֹּל בֹּו חִדְּשָׁהוּ,</p>

<p>כִּי נָתַן עָלָיו רוּחַ מַלְכוּת, הוֹד עָטָהוּ,</p>

<p>אָז נֶהְפַּךְ לִבּוֹ, עַל פַּחְדּוֹ אָמַר אַיֵּהוּ.</p>

<p>אִם רִאשׁוֹן אֶל מַלְכֵי יִשְׂרָאֵל כֵּן קָּרָהוּ,</p>

<p>כִּי אֶל הַכֵּלִים נֶחְבָּא כַּאֲשֶׁר הִמְלִיכוּהוּ,</p>

<p>וּבְיוֹם אֵיד, רוּחַ אֱלֹהִים עָלָיו צָלָחָה,</p>

<p>וַיְהִי אַמִּיץ לֵב, אֵין בַּגִּבּוֹרִים כָּמוֹהוּ,</p>

<p>אַף כִּי אִישׁ דָּגוּל מֵרִבְבוֹת אַנְשֵׁי קֹדֶשׁ,</p>

<p>רָם הוֹדוֹ, עַל הוֹד כָּל נָבִיא, עַל הוֹד כָּל מֶלֶךְ,</p>

<p>אִם הוּא בִּגְאוֹן אֱלֹהָיו יִשְׁפּוֹט עוֹשֵׂי רֶשַׁע,</p>

<p>יִלְעַג עַל הָמוֹן רַב, יִלְעַג עַל סוּס וָרֶכֶב,</p>

<p>גַּם כִּסְאוֹת גִּבּוֹרִים כַּתֹּהוּ לוֹ נֶחְשָׁבוּ,</p>

<p>יַעַן מִנְּעוּרָיו רַק הַשְׁפֵּל רוּחוֹ מַעֲשֵׂהוּ,</p>

<p>עָנָו מִכָּל אָדָם לֹא הִתְגַּדֵּל עַל רֵעַ,</p>

<p>בַּמֶּה יֵדַע כָּל עוֹד עַנְוָתוֹ בוֹ מָשָׁלָה,</p>

<p>כִּי גַאֲוָתוֹ הָרְצוּצָה כָּמוֹהָ עָצֵמָה,</p>

<p>אִם מִשְּׁפַל שִׁבְתָּהּ אֵל לַחָפְשִׁי יוֹצִיאֶנָּה,</p>

<p>לִהְיוֹת אֶל יוֹם נָקָם מַעְדָּה גָאוֹן וָגֹבַהּ,</p>

<p>לִבְצֹר רוּחַ נָגִיד וּלְדַכֵּא רִשְׁעֵי אָרֶץ.</p>

<p>עַתָּה כִּי לָבַשׁ גֵּאוּת, לָבַשׁ עֹז וָחַיִל,</p>

<p>רָאָה כִּי גַּם גַּאֲוָתוֹ לוֹ לִצְבִי תִפְאֶרֶת,</p>

<p>מוּל אֲחוֹתָהּ הָרַכָּהּ כַּלְּבִיאָה עוֹמֶדֶת,</p>

<p>וּכְהָר יוֹרֵק אֵשׁ מוּל פֶּלֶג מָלֵא מַיִם,</p>

<p>לַעֲשׂוֹת תּוּשִׁיּוֹת וּמוֹעֵצוֹת חוֹבְרוֹת הֵנָּה,</p>

<p>כַּמַּיִם וָאֵשׁ לַמְּלָאכָה יַחְדָיו יִכּוֹנוּ,</p>

<p>זֹאת לוֹ לָחֹן עֲנָוִים, זֹאת לַעֲמוֹד בַּפֶּרֶץ,</p>

<p>זֹאת תַּשְׁכִּיחַ מִמֶּנּוּ עֶרְכּוֹ עַל רֵעֵהוּ,</p>

<p>וּלְבָבוֹ לֹא יָרוּם גָּם מֵאֶבְיוֹן בַּשַּׁעַר,</p>

<p>זֹאת תַּשְׁכִּיחַ מִמֶּנּוּ עֶרֶךּ בּוֹזֵי צֶדֶק,</p>

<p>וּכְלֹא אָדָם גַּם מַלְכֵי אֶרֶץ לוֹ נֶחְשָׁבוּ,</p>

<p>חֲבוּקוֹת הֵן כִּשְׁתֵּי רֵעוֹת אַחַת אֶל אַחַת,</p>

<p>וּבְהֵיכְלֵי הַגְּדוֹלִים לַעֲשׂוֹת חַיִל תַּעֲמֹדְנָה.</p>

<p>לָכֵן כַּאֲשֶׁר זֶה הָאִישׁ משֶׁה הֶחְלִיף כֹּחַ,</p>

<p>וּגְאוֹן אֱלֹהָיו כַּעֲדִי זָהָב עֲנָקַתְהוּ,</p>

<p>אָמַר: נָקָם אֶלְבַּשׁ חֶרְפַּת עַמִּי אָסִירָה,</p>

<p>וּכְצֵאת מַלְאַךְ אֱלֹהִים לִפְנֵיהֶם אֵצֵאָה,</p>

<p>כִּי אֱלֹהַי מָעֻזִּי, מַה יַעֲשֶּׂה לִי גָבֶר,</p>

<p>לִבִּי שָׂם כַּחַלָּמִישׁ מִי זֶה יַעְתִּיקֶנּוּ,</p>

<p>דָּבָר לֹא בִקֵּשׁ עוֹד, רַק שָׂא נָא אֵל וּרְצֵנִי,</p>

<p>עַל חֶטְאוֹ הִתְוַדָּה וַיִּשְׁתַּחוּ וַיֵּלֶךְ.</p>

<br />
</blockquote>

<div class="footnotes">
<hr />
<ol>

<li id="fn:1">
<p>) <strong>כעטוף וגו'</strong>. השיר הזה מתחיל מן ומשה היה רועה
את צאן יתרו וגו' (שמות ג&#8216; א&#8217;) עד וילך משה וישב אל יתר חותנו (שם ד'
י&quot;ח): <a href="#fnref:1" title="return to body" class="reversefootnote">&#160;&#8617;</a></p>
</li>

<li id="fn:2">
<p>) <strong>כי זה וכו'</strong>. עד סוף המאמר (שמות ג&#8216;  א&#8217;): <a href="#fnref:2" title="return to body" class="reversefootnote">&#160;&#8617;</a></p>
</li>

<li id="fn:3">
<p>) <strong>ידע וכו'</strong>. מבואר שיר ג': <a href="#fnref:3" title="return to body" class="reversefootnote">&#160;&#8617;</a></p>
</li>

<li id="fn:4">
<p>) <strong>מדבר הערב</strong>. (דיא אראבישע וויסטע) כי הר סיני  בין מדין למצרים: <a href="#fnref:4" title="return to body" class="reversefootnote">&#160;&#8617;</a></p>
</li>

<li id="fn:5">
<p>) <strong>שם וגו'</strong>. (שמות ג&#8216; ב&#8217;): <a href="#fnref:5" title="return to body" class="reversefootnote">&#160;&#8617;</a></p>
</li>

<li id="fn:6">
<p>) <strong>לא וגו'</strong>. זה פירוש מדוע לא יבער הסנה, ולא אמר  מדוע אין הסנה אכל. ויתבאר ההבדל בסוף החוברת הזאת סימן א': <a href="#fnref:6" title="return to body" class="reversefootnote">&#160;&#8617;</a></p>
</li>

<li id="fn:7">
<p>) <strong>המראה וגו'</strong>. (שם ג&#8216; ג&#8217;): <a href="#fnref:7" title="return to body" class="reversefootnote">&#160;&#8617;</a></p>
</li>

<li id="fn:8">
<p>) <strong>כראות</strong> (שם ג&#8216; ד&#8217;). <a href="#fnref:8" title="return to body" class="reversefootnote">&#160;&#8617;</a></p>
</li>

<li id="fn:9">
<p>) <strong>ויאמר</strong> (שם ג&#8216; ה&#8217;). <a href="#fnref:9" title="return to body" class="reversefootnote">&#160;&#8617;</a></p>
</li>

<li id="fn:10">
<p>) <strong>ויאמר וגו'</strong> (שם ג&#8216; ו&#8217;). <a href="#fnref:10" title="return to body" class="reversefootnote">&#160;&#8617;</a></p>
</li>

<li id="fn:11">
<p>) <strong>ובמשכיות וגו'.</strong> זה פירוש פניו, הכולל פני
הגוף, שהן חמשה חושים חיצונים שבפני האדם, וחמשה כחות פנימיות שהן פני
הנפש, וביארנוהו בספרנו מוסר השכל חלק ב' (פרק א&#8216; ב&#8217;): <a href="#fnref:11" title="return to body" class="reversefootnote">&#160;&#8617;</a></p>
</li>

<li id="fn:12">
<p>) <strong>כן</strong> לבשה מלפנים וכו', זה פירוש ויירא ויאמר  מה נורא המקום הזה (בראשית כ&#8220;ח י&#8221;ז): <a href="#fnref:12" title="return to body" class="reversefootnote">&#160;&#8617;</a></p>
</li>

<li id="fn:13">
<p>) <strong>ובעיני וכו'</strong>. מבואר בשיר ראשון: <a href="#fnref:13" title="return to body" class="reversefootnote">&#160;&#8617;</a></p>
</li>

<li id="fn:14">
<p>) <strong>אני</strong> יוצר עין וכו&#8216;. זה פירוש ראה ראיתי וגו&#8217;,  מקור עם עבר: <a href="#fnref:14" title="return to body" class="reversefootnote">&#160;&#8617;</a></p>
</li>

<li id="fn:15">
<p>) <strong>לכן</strong> עתה וגו'. זה פירוש ועתה הנה צעקת בני  ישראל בא אלי: <a href="#fnref:15" title="return to body" class="reversefootnote">&#160;&#8617;</a></p>
</li>

<li id="fn:16">
<p>) <strong>כי</strong> מושל וכו' עד סוף המאמר. והוא פירוש והוצא  את עמי בני ישראל ממצרים, כי יהיה הנגיד יוצא ובא לפניהם: <a href="#fnref:16" title="return to body" class="reversefootnote">&#160;&#8617;</a></p>
</li>

<li id="fn:17">
<p>) <strong>ותקטן וגו&quot;</strong>. זהו פירוש וכי אוציא את בני  ישראל ממצרים (שם שם): <a href="#fnref:17" title="return to body" class="reversefootnote">&#160;&#8617;</a></p>
</li>

<li id="fn:18">
<p>) <strong>תחנוניו וגו'</strong> עד סוף המאמר (שמות ג'  י&quot;ב): <a href="#fnref:18" title="return to body" class="reversefootnote">&#160;&#8617;</a></p>
</li>

<li id="fn:19">
<p>) <strong>גם אות וגו'</strong> (שם שם) פירוש וזה לך האות כי  אנכי שלחתיך: <a href="#fnref:19" title="return to body" class="reversefootnote">&#160;&#8617;</a></p>
</li>

<li id="fn:20">
<p>) <strong>גם לא וגו'</strong> (שם שם) זה פירוש בהוציאך את העם  ממצרים וגו' והוא פירוש עמוק בדברי הכתוב, יבינהו המבין בשירנו: <a href="#fnref:20" title="return to body" class="reversefootnote">&#160;&#8617;</a></p>
</li>

<li id="fn:21">
<p>) <strong>אם</strong> אמנם וגו' עד סוף המאמר (שמות ג' פסוק  י&quot;ג): <a href="#fnref:21" title="return to body" class="reversefootnote">&#160;&#8617;</a></p>
</li>

<li id="fn:22">
<p>) <strong>יי</strong> אוהב וכו&#8216;. עד סוף המאמר יבאר בו המשורר
פירוש ואמרו לי מה שמו, וכמו שרמזנו בפתיחת החוברת הזאת, ועוד נדבר על
פירוש מלת <strong>שם</strong> בסופה סימן ג&#8217;: <a href="#fnref:22" title="return to body" class="reversefootnote">&#160;&#8617;</a></p>
</li>

<li id="fn:23">
<p>) <strong>וילמדהו</strong> וכו'. יתבאר בשיר השמיני בחוברת  השלישית: <a href="#fnref:23" title="return to body" class="reversefootnote">&#160;&#8617;</a></p>
</li>

<li id="fn:24">
<p>) <strong>כי</strong> מיום וכו' (שמות ג' י&quot;ט): <a href="#fnref:24" title="return to body" class="reversefootnote">&#160;&#8617;</a></p>
</li>

<li id="fn:25">
<p>) <strong>עד ישוב וגו'</strong> (שמות ד&#8216; א&#8217;): <a href="#fnref:25" title="return to body" class="reversefootnote">&#160;&#8617;</a></p>
</li>

<li id="fn:26">
<p>) <strong>כי אז וגו'</strong> (שם שם פסוק ב&#8216; עד ט&#8217;): <a href="#fnref:26" title="return to body" class="reversefootnote">&#160;&#8617;</a></p>
</li>

<li id="fn:27">
<p>) <strong>ויי וגו'</strong> עד סוף המאמר (שמות ג' י&quot;ד) והשיר  יפרש בדרך נשגב שם אהיה אשר אהיה. וחדשות ידבר: <a href="#fnref:27" title="return to body" class="reversefootnote">&#160;&#8617;</a></p>
</li>

<li id="fn:28">
<p>28) <strong>ויוסף</strong> וכו&#8216; עד סוף המאמר (שמות ג' ט&quot;ו)  והשיר יפרש שם בן ד&#8217; אותיות: <a href="#fnref:28" title="return to body" class="reversefootnote">&#160;&#8617;</a></p>
</li>

<li id="fn:29">
<p>) <strong>עד</strong> כי מראשית, אם ינוקד בנקודת בנין הכבד  והוא ענין נכבד: <a href="#fnref:29" title="return to body" class="reversefootnote">&#160;&#8617;</a></p>
</li>

<li id="fn:30">
<p>) <strong>כאשר</strong> וכו&#8216;. ארבע אותיות <strong>אהו&quot;י</strong> שהן נחים
נסתרים, ומהן חוברו שתי השמות שלמד ה&#8217; ב&quot;ה למשה, והוא ענין
נשגב: <a href="#fnref:30" title="return to body" class="reversefootnote">&#160;&#8617;</a></p>
</li>

<li id="fn:31">
<p>) <strong>כי</strong> זה שמי, השיר יבאר ההבדל שבין <strong>שם</strong> ובין  <strong>זכר</strong>, ויתבאר עוד בסוף החוברת סימן ד;: <a href="#fnref:31" title="return to body" class="reversefootnote">&#160;&#8617;</a></p>
</li>

<li id="fn:32">
<p>) <strong>עתה</strong> וכו'. עד סוף המאמר (שמות ג' מן פסוק ט&#8220;ו  עד כ&#8221;ב): <a href="#fnref:32" title="return to body" class="reversefootnote">&#160;&#8617;</a></p>
</li>

<li id="fn:33">
<p>) <strong>ובידי</strong> וכו&#8216;. עד תרד מטה, זה פירוש ולא ביד  חזקה, ושלחתי את ידי וכו&#8217;. והמבין יבין: <a href="#fnref:33" title="return to body" class="reversefootnote">&#160;&#8617;</a></p>
</li>

<li id="fn:34">
<p>) <strong>אמרי</strong> עליון וגו' עד סוף המאמר (שמות ד&#8216; פסוק  א&#8217;): <a href="#fnref:34" title="return to body" class="reversefootnote">&#160;&#8617;</a></p>
</li>

<li id="fn:35">
<p>) <strong>רצה</strong> אלהים וגו' עד סוף המאמר (שמות ד&#8216; פסוק  ב&#8217; ג&#8216; ד&#8217; ה'): <a href="#fnref:35" title="return to body" class="reversefootnote">&#160;&#8617;</a></p>
</li>

<li id="fn:36">
<p>) <strong>ויוסף וגו'</strong>. עד סוף המאמר (שמות ד&#8216; פסוק ו&#8217;  ז&#8216; ח&#8217; ט'): <a href="#fnref:36" title="return to body" class="reversefootnote">&#160;&#8617;</a></p>
</li>

<li id="fn:37">
<p>) <strong>מאותות וגו'</strong> עד סוף המאמר (שמות ד&#8216; פסוק  י&#8217;): <a href="#fnref:37" title="return to body" class="reversefootnote">&#160;&#8617;</a></p>
</li>

<li id="fn:38">
<p>) <strong>גם תחנוניו וגו'</strong> עד סוף המאמר (שמות ד' פסוק  י&#8220;א י&#8221;ב): <a href="#fnref:38" title="return to body" class="reversefootnote">&#160;&#8617;</a></p>
</li>

<li id="fn:39">
<p>) <strong>מחריש וגו'</strong>. עד סוף המאמר (שמות ד' פסוק  י&quot;ג): <a href="#fnref:39" title="return to body" class="reversefootnote">&#160;&#8617;</a></p>
</li>

<li id="fn:40">
<p>) <strong>לריק וגו'</strong>. עד סוף המאמר (שמות ד' פסוק י&#8220;ד  ט&#8221;ו ט&#8220;ז י&#8221;ז): <a href="#fnref:40" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/33328">https://benyehuda.org/read/33328</a></div></body></html>