<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>מֵעֵבֶר לַיָּמִים</title>
	<meta name="author" content="מתתיהו שוהם"/>
</head>
<body>

<h1 id="מֵעֵבֶרלַיָּמִיםמתתיהושהם">מֵעֵבֶר לַיָּמִים / מתתיהו שהם</h1>

<br>

<p><strong>א</strong></p>

<br>

<h2 id="עַלסַףהָאַרְבָּעִים">עַל סַף הָאַרְבָּעִים</h2>

<blockquote>
<p>וּבְיוֹם אֶחָד מִמִּסְפַר יָמֶיךָ,</p>
</blockquote>

<blockquote>
<p>בְּהַצְהִיב צַמֶּרֶת בַּגְרוּתְךָ בָּרִאשוֹנָה –</p>
</blockquote>

<blockquote>
<p>מְעֻטָּר שְׁנוֹת הַבִּינָה –</p>
</blockquote>

<blockquote>
<p>וְנִפְתַּעְתָּ פִּתְאֹם לָדַעַת,</p>
</blockquote>

<blockquote>
<p>שֶׁכָּל הַהֵשֵׂגִים שֶׁסִּגַּלְתָּ לְךָ</p>
</blockquote>

<blockquote>
<p>בִּשְׁלַל הַפִּרְזוֹנִים וּבְמִשְעוֹלֵי שְׁלָפִים,</p>
</blockquote>

<blockquote>
<p>בִּנְכָסִים וּבְמַדָּעִים,</p>
</blockquote>

<blockquote>
<p>עַד אֵלֶּה כִבּוּשֶׁיךָ הַטְּמִירִים,</p>
</blockquote>

<blockquote>
<p>הַוַּדָאִיִים כִּמְעָט,</p>
</blockquote>

<blockquote>
<p>שֶׁרְכָשָׁתַם נַפְשְׁךָ לְלֹא הַפְגֵּן דְּגָלִים,</p>
</blockquote>

<blockquote>
<p>בְּכִסּוּפֵי הִתְבּוֹדְדוּת</p>
</blockquote>

<blockquote>
<p>וּבְהִזְדַּוְּגוּת חֲרֵדָה לְעַרְעֲרֵי מִין הָאָדָם –</p>
</blockquote>

<blockquote>
<p>כִּי כָּל אֵלֶּה – אֵלֶּה – קִנְיָנְךָ כֻּלּוֹ –</p>
</blockquote>

<blockquote>
<p>אֵינוֹ שָׁוֶה</p>
</blockquote>

<br>  

<blockquote>
<p>בַּחַיִּים, שֶׁהָפְקְדוּ אֶצְלְךָ וְאָבְדוּ אֵי-שָׁם,</p>
</blockquote>

<blockquote>
<p>שֶׁאִי-אֶפְשָׁר לִרְאוֹתָם עוֹד וּלְתָפְשָׂם</p>
</blockquote>

<blockquote>
<p>בְּעַד קְנֵה צוֹפֵי-רְקִיעִים מִמּוֹנְטְ-וִילְסוֹן,</p>
</blockquote>

<blockquote>
<p>וְשֶׁלֹּא, שֶׁלֹּא יָשוּבוּ - - -</p>
</blockquote>

<blockquote>
<p>וְסֵרַבְתָּ לְתַכְלִית חֶשְׁבּוֹן,</p>
</blockquote>

<blockquote>
<p>שֶׁדִּמִּיתָ לְהִתְחַסֵּן וּלְהִתְרַבְרֵב בּוֹ</p>
</blockquote>

<blockquote>
<p>בִּפְנֵי הָעֲלוּמִים הַמִּתְחַדְּשִׁים מֵעֵבֶר לְיָמֶיךָ –</p>
</blockquote>

<blockquote>
<p>וְסָלַדְתָּ מִזִּקְנָה זוֹ, הַמִּתְהַדֶּרֶת</p>
</blockquote>

<blockquote>
<p>בְּלֶקֶט נִסְיוֹנוֹת חַיֵּי אָדָם,</p>
</blockquote>

<blockquote>
<p>וּמִתְקַשֶּטֶת בְּקִמְטֵי שֵׁיבָה הַמִּתַּלְמִים</p>
</blockquote>

<blockquote>
<p>כְּאִלּוּ נָהִיר לָהֶם כִּוּוּן דַּרְכֵי פִתְרוֹן,</p>
</blockquote>

<blockquote>
<p>וּמְפַצֶּלֶת בְּתַעַר כֶּסֶף שְׁחוֹר רַקּוֹתֶיךָ,</p>
</blockquote>

<blockquote>
<p>וְשֶעָמְדָה לְךָ בְּיֹקֶר שְׁנוֹת חַיֶּיךָ –</p>
</blockquote>

<blockquote>
<p>וְנִפְתַּעְתָּ קוֹבֵל, מִתְמַרְמֵר, מַתְרִיס,</p>
</blockquote>

<blockquote>
<p>כִּי אֵין לְפָנֶיהָ רַק אוֹתָה חִידַת הָעֲלוּמִים,</p>
</blockquote>

<blockquote>
<p>שֶׁנִּתַּשְּׁשָׁה, נִתְדַּהֲתָה בְשִׁלְהֵי צָהֳרֶיךָ</p>
</blockquote>

<blockquote>
<p>וְרוֹחֶשֶת מֵרִמַּת סְפֵקוֹת וְהִרְהוּרִים –</p>
</blockquote>

<blockquote>
<p>וּבְכָל מִטְעָנָהּ הָרַב אֵינָה שָׁוָה</p>
</blockquote>

<blockquote>
<p>בְּיוֹם אֶחָד שֶׁל נְעוּרִים,</p>
</blockquote>

<blockquote>
<p>קַל-רֶגֶל, בַּזְבְּזָן וּגְלוּם חֶשְׁבּוֹן,</p>
</blockquote>

<blockquote>
<p>הַפּוֹרֵק אֶת סִבְלוֹתָיו לְחוֹף-מָחָר</p>
</blockquote>

<blockquote>
<p>מְנַקֵּד אֵי-שָׁם מִשֶּׁפַע הַזְּמַנִּים,</p>
</blockquote>

<blockquote>
<p>וּלְמֶרְחַקִּים מִתְרוֹנְנִים,</p>
</blockquote>

<blockquote>
<p>מִתְרוֹנְנִים מִנַּצַח נְעוּרִים שֶׁלֹּא יָסוּף –</p>
</blockquote>

<blockquote>
<p>בִּכְחֹל, בְּזֶמֶר וּבְבִזְבּוּז</p>
</blockquote>

<blockquote>
<p>לֹא יָסוּף - - -</p>
</blockquote>

<br>

<p><strong>ב</strong></p>

<br>

<h2 id="אוֹרֵחַ">אוֹרֵחַ</h2>

<blockquote>
<p>לָלֶכֶת בִּרְחוֹבוֹת תֵּבֵל אֶחָד אוֹרַח,</p>
</blockquote>

<blockquote>
<p>שֶׁיֵּשׁ לוֹ כָּאן מַכָּר וְשָם אִילָן רַב צֵל –</p>
</blockquote>

<blockquote>
<p>וּבְמֶחֱזַת דְּרָכִים לָשִׂישׂ עַל כָּל הֵד, עַל כָּל רֵיחַ –</p>
</blockquote>

<blockquote>
<p>לָחוּד: אֵי אֶתְאַכְסֵן הַיּוֹם, אֵי לֵב אַשְׁכִּיב עִם לֵיל?</p>
</blockquote>

<br> 

<blockquote>
<p>לִשְׁמֹעַ רֹן תְּמוֹלִים פּוֹזֵם עַל סַף כָּל דֶּלֶת,</p>
</blockquote>

<blockquote>
<p>לִלְכֹּד כָּל רֶטֶט שֶׁנִּקְלָט בְּזִיז חַלּוֹן –</p>
</blockquote>

<blockquote>
<p>כְּהֵלֶך שֶׁגָּלַף אָזְנוֹ אֶל כָּל הֲמִית בַּחֶלֶד,</p>
</blockquote>

<blockquote>
<p>אֶל כָּל חֶדְוָה וּמְרִי, קוֹבְלִים בֵּמְרַאֲשוֹתָי מָלוֹן.</p>
</blockquote>

<br> 

<blockquote>
<p>כֹּה נֵטֶל נְדוּדִים אַפְשִיל כְּבֵד עִצָּבוֹן וָזֶמֶר</p>
</blockquote>

<blockquote>
<p>וְהוֹד כָּל נוֹף וּפֶלֶא הָאִשָּה וְגוֹרַל הָאִיש –</p>
</blockquote>

<blockquote>
<p>וְאִם אֵי שָׁמָּה גֶּבֶר יְבֻקַּש לְאַהֲבָה וּמֶמֶר,</p>
</blockquote>

<blockquote>
<p>וְאִם אָח לְסֵבֶל רָב – אֲנִי, קַל טִלְטוּלִים, אָחִיש</p>
</blockquote>

<br> 

<blockquote>
<p>עַד בַּיִת, בֵּיתִי-לִי, אָקִים בְּיוֹם שְׁפֹל הַבֶּרֶךְ,</p>
</blockquote>

<blockquote>
<p>עֲיֵף מַעְגַּל בַּגְרוּת וְחֶמֶד וִיגוֹנִים –</p>
</blockquote>

<blockquote>
<p>מֵעֵבֶר וּמִמּוּל יִסְגֹּר אָז אַחֲרוֹן כָּל דֶּרֶך</p>
</blockquote>

<blockquote>
<p>עַל הוֹד רְחוֹבוֹת תֵּבֵל וּשְאוֹן תְּמוֹלֵי מְלוֹנִים.</p>
</blockquote>

<br> 

<p><strong>ג</strong></p>

<br>

<h2 id="מַרְגּוֹעַ">מַרְגּוֹעַ</h2>

<blockquote>
<p>לָשֶׁבֶת עַל סַף, עַל אֶדֶן חַלּוֹן, עַל סְדָן אִילָן:</p>
</blockquote>

<blockquote>
<p>בַּתְּחִלָּה – לִסְקֹר בִרְחֹש תְּלוּלִית נְמָלִים וּבִקְרֹן פְּרָחִים,</p>
</blockquote>

<blockquote>
<p>וּלְשַׂבֵּעַ מַבָּט מִמְּלוֹא לִבְלוּב עַרְמוֹן וּלְהַרְעִיבוֹ לְהֶמְשֵׁך דְּרָכִים –</p>
</blockquote>

<blockquote>
<p>לָשֶׁבֶת מוּל אַרְבַּע קְצָווֹת עַל אוֹרָן וְצִלָּן.</p>
</blockquote>

<blockquote>
<p>וְלִצְפּוֹת – פִּתְאֹם לִצְפּוֹת – אֶל שֶׁקֶף הַקְּצָווֹת:</p>
</blockquote>

<blockquote>
<p>הוֹי, מַלְכוּת כָּל הוֹד – בְּרֹן כַּרְמִיל וּתְכֵלֶת, כָּל זִיו וִיקָר!&#8230;</p>
</blockquote>

<blockquote>
<p>וְזָכוֹר, זָכוֹר, בֶּן-אָדָם – אִיקוֹנִין הַבּוֹרֵא – שֶׁהַמֶּלְכוּת עִקָּר,</p>
</blockquote>

<blockquote>
<p>וְטָפֵל שְׁאוֹן כָּל הִתְנַצְחוּת, פְּגוּמִים כָּל שִׁקּוּל וְכִבּוּש
וְכָבוֹד.</p>
</blockquote>

<br>  

<blockquote>
<p>לְגַמּאֵ, לִמְתֹּחַ הֱיוֹתְךָ – לְגַוְּנָהּ לָעֲבָרִים:</p>
</blockquote>

<blockquote>
<p>לָקֳבָל כָּל בָּרִי, שֶׁנִשְׁתַּפֵּר שוּב בְּהֵרְיוֹן חִידָה,</p>
</blockquote>

<blockquote>
<p>לְקֳבָל כָּל עוֹלָמוֹת-בְּרֵאשִית שְׁקוּפִים, אַלִּימֵי מִדָּה –</p>
</blockquote>

<blockquote>
<p>לְאַרְבַּעַת הָאֳפָקִים הַמְּפֻלָּשִׁים לְלֹא תַּרְמִית מְצָרִים.</p>
</blockquote>

<br> 

<p><strong>ד</strong></p>

<br>

<h2 id="הַיּוֹםגּוֹסֵס">הַיּוֹם גּוֹסֵס</h2>

<blockquote>
<p>הֲלוּצִינַצִיָּה.</p>
</blockquote>

<blockquote>
<p>הִתְלַכְּדוּ כֹה אֳפָקִים, תְּהוֹם-שַׁלְהֶבֶת הִתְקַמְּרָה</p>
</blockquote>

<blockquote>
<p>וַתְּשַלְשֵל דָּלְיֵי-בְרֵאשִית לִמְשׁוֹת מֵהֶחָלָל</p>
</blockquote>

<blockquote>
<p>כַּדּוּר-אֶרֶץ מִתְעַרְסֵל בְּמִקְלַע קַרְנֵי שְׁקִיעָה.</p>
</blockquote>

<br>  

<blockquote>
<p>בִּמְרוֹמֵי-בְלִימָה פָּתַח הָאֵלֶם שְׁעָרָיו הַמְתֻלָּעִים</p>
</blockquote>

<blockquote>
<p>וַיַּזְמִין כָּל מִי שְׁנִתְעַיֵּף לְהִתְאַחֵז</p>
</blockquote>

<blockquote>
<p>בְּמֵצַר שָׁרָשָׁיו – וּלְקַצְוֵי-אָן תְּלוּשִים יַעֲרֹג&#8230;</p>
</blockquote>

<br> 

<blockquote>
<p>מַה סָּלְדָה נַפְשִׁי מֵאֵין-חוֹף: עֲסִיסֵי הָאֲדָמָה</p>
</blockquote>

<blockquote>
<p>אֲפָפוּהָ עוֹד וַחֲמִימוּת רֵיחָה – וַתִּתְכַּנֵּף נַפְשִׁי</p>
</blockquote>

<blockquote>
<p>בְּסֻבְּכֵי שְׁלֹש צַמָּרוֹת מְלַבְלְבוֹת מוּל חַלּוֹנִי - - -</p>
</blockquote>

<br>  

<blockquote>
<p>הוֹי, כִּי פֶּתַע הַשְּׁקִיעָה תָקְעָה צִפָּרְנֶיהָ הַמְּכֻרְכָּמוֹת</p>
</blockquote>

<blockquote>
<p>בִּבְלוֹרִית שְׁלֹשֶׁת אִילָנַי וַתְכַרְסֵם עֹז מַצַּבְתָּם,</p>
</blockquote>

<blockquote>
<p>וַתְּפַרְקֵד צִלָּם, וַתְּנגַבְּחֵם וַתַּפְשִׁילֵם אֶל עָל:</p>
</blockquote>

<br> 

<blockquote>
<p>וְהִנֵּה נִתְּקוּ, נִשְׁתַּלְפוּ לְשֶׁקֶט הָאַפְלוּל</p>
</blockquote>

<blockquote>
<p>וַיְתַמְּרוּ גִזְעָם לְמָטָּה&#8230; מִסָּבִיב פָּשְׁתָה</p>
</blockquote>

<blockquote>
<p>עַל דַּרְכֵי הָעֶרֶב עֲיֵפוּת: לֹא לָתוּר וְלֹא לִפְתֹר&#8230;</p>
</blockquote>

<br> 

<blockquote>
<p>וַיְהִי אָז כְּאִלּוּ לֹא הֶאֱמִינוּ עוֹד בְּאַדְמָתָם,</p>
</blockquote>

<blockquote>
<p>רַק צֶלֶם הִבְרִיכוּ אֶל חֵיקָה בְּקִדַּת פְּרִידָה</p>
</blockquote>

<blockquote>
<p>וַיַאֲבִירוּ לִמְחוֹזָם וְעַנְפֵיהֶם סְמוּרִים בִּיקוֹד.</p>
</blockquote>

<br> 

<blockquote>
<p>וְקַצָּץ-פֶּלִאי הַמְּגַרְזֵן בְּיַעֲרוֹת עַנְנֵי-חֲלוֹף</p>
</blockquote>

<blockquote>
<p>שָׁט לִקְרָאתָם – וּבַעֲקֵבוֹ עַכָּבִיש-לֵיל</p>
</blockquote>

<blockquote>
<p>כְּבֻלְמוּס-תֹּהוּ יַעֲלֹק כָּל זִיו, כָּל הֵד לַיְקוּם – – –</p>
</blockquote>

<br> 

<blockquote>
<p>הָהּ, אֵלִי! עַד שֶׁיָפוּחַ יוֹם חָדָשׁ, מִי יִתְחַזֵּק</p>
</blockquote>

<blockquote>
<p>נֶגֶד אֳפָקִים מְאֻכָּלִים וּמַחֲשַכִּים רְעֵבִים, חוֹסְלִים</p>
</blockquote>

<blockquote>
<p>כָּל קַיָּם, הַשָׂשׂ לְשׂבַע הֱיוֹתוֹ וְהִשָּׁתְלוֹ?&#8230;</p>
</blockquote>

<br>  

<blockquote>
<p>כִּי אִם אֵלֶּה אִילָנֵי הָאֵיתָנִים, מָעוֹז כָּל נוֹף,</p>
</blockquote>

<blockquote>
<p>לֹא הָיוּ גַם הֵמָּה כָּל עַצְמָם, כִּי אִם מִשְׂחָק בְּדוּי-יוֹם</p>
</blockquote>

<blockquote>
<p>לֹא הָיוּ רַק אֶרֶג-אֶפַע, רַק עִנְקֵי-מִקְסָם:</p>
</blockquote>

<br> 

<blockquote>
<p>אָז אֵיפֹה, מָתַי וְאֵיך הָיְתָה-חָיְתָה נַפְשִׁי,</p>
</blockquote>

<blockquote>
<p>מִמִּטְוֵה כָּל רִקְמָתַיִם עֲדִינָה, קְלִילָה,</p>
</blockquote>

<blockquote>
<p>קְלוּעַת זִיו מִסְתוֹרִין, פִּרְפּוּרֵי הֵדִים וְגַוָּנִים?&#8230;</p>
</blockquote>

<br> 

<blockquote>
<p>גָּסַס הָאֹפֶק&#8230; דֻּבְלְלוּ צְלָלִים&#8230; קַר וּמְעֻרְטָל</p>
</blockquote>

<blockquote>
<p>הַיְקוּם הִרְכִּין עָרְפּוֹ, הִתְחַבֵּא וְאֶל נַפְשׁוֹ חָמָק –</p>
</blockquote>

<blockquote>
<p>וּבְחֶרְדַּת הַחִדָּלוֹן הִתְפָּלַּלְנוּ לְמוֹפֵת וּפְדוּת:</p>
</blockquote>

<br> 

<blockquote>
<p>אֱלֹהִים! יְהִי אוֹר וְחֹסֶן אַלּוֹנִים וְנַפְתּוּלֵי אָדָם,</p>
</blockquote>

<blockquote>
<p>וְהֵרוֹן וָלֶדֶת וְסִבְלוֹת וְשׂבַע אֲדָמוֹת –</p>
</blockquote>

<blockquote>
<p>פֶּן יִשְׂכַּל הַנֵּצַח אֶת זְמַנָּיו וְיִגְהַר לָמוּת – – –</p>
</blockquote>

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/3804">https://benyehuda.org/read/3804</a></div></body></html>