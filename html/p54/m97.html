<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>מִכְתָּב</title>
	<meta name="author" content="מתתיהו שוהם"/>
</head>
<body>

<blockquote>
<p>לֹא נָפַל דָּבָר, אָח – הַדְּבָרִים כַּאֲשֶׁר הֵמָּה:</p>

<p>אֱלֹהִים בְּאֵין-סוֹפוֹ יָצֵל לִקְטֹן-רְמָשִׂים;</p>

<p>וְעוֹד זֶה עִם זֶה נֶאֱבָקִים – וְאֶת לִבּוֹ אִיש לֹא יָשִׂים</p>

<p>לְגוֹרַל אָדָם בְּתַחֲרוּת אֱלֹהִים וּבְהֵמָה.
<br><br />
וּדְבַר הַמִּכְתָּב פָּשוּט: לְפַכֵּח קְצָת שִׁמָמוֹן,</p>

<p>וּלְהַדְלִיק פָּנָס זָהָב שֶׁל נִשְׁכָּחוֹת –</p>

<p>וְלִשְׁכֹּחַ: תְּמוֹל לִרְאוֹת בִּקְרָב-בּוֹקְסֶרִים מִכָּל אֳרְחוֹת</p>

<p>לַקַּמְפּוֹן נָהֲרוּ בְקִנְאַת-מִצְוָה רִבְבוֹת הָמוֹן.
<br><br />
וְעַל אוֹדוֹת שֶׁשָּׁאַלְתָּ לְטֹרַח וְתוֹחֶלֶת,</p>

<p>וְדֶרֶך וֵאלֹהִים וּגְאֻלָּה – אַךְ הַבְלֵי זְקֵנִים תִּטֹּר;</p>

<p>וּרְאֵה בְאֶנְצִיקְלוֹפֶּדְיָה: רַדְיוֹ, חַשְׁמַל, קִיטוֹר&#8230;</p>

<p>וְאָמְנָם יֵשׁ לְעַיֵין קְצָת גַּם בַּקֹּהֶלֶת.
<br><br />
וּבַאֲשֶׁר אָח נֶאֱמָן אַתָּה עוֹד זֹאת לְךָ תֵּדָע:</p>

<p>בְּעַד-כָּל-שֶׂסִּלְּפָה נַפְשִׂי פֹּה וְעָוְתָה,</p>

<p>בְּכָל יוֹם וָרֶגַע שָׁלֵו אֶצְעַד לִקֱרַאת הַמָּוְתָה,</p>

<p>וּבְכָל זְמָן וּמַזָּל אֲנִי מְזֻמָּן שוּב לְלֵדָה.
<br> </p>
</blockquote>

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/97">https://benyehuda.org/read/97</a></div></body></html>