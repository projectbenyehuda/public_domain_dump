<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>הַמַּחֲזֶה</title>
	<meta name="author" content="חנה בלומה סולץ"/>
</head>
<body>

<br />

<blockquote>
<p>הַמַּחֲזֶה יֵצֵא מִמְּקוֹר חֲתוּלָתוֹ,</p>

<p>וּבְעַפְעַפֵּי &#8220;הַשַּׁחַר&#8221; יִבָּחֵן:</p>

<p>מִי יִתֵּן, וְתֹאַר וְתַכְלִית יְסוֹדָתוֹ</p>

<p>בְּעֵינֵי הַמְּבַקֵּר הַנָּאוֹר יִתָּכֵן!</p>
</blockquote>

<br />

<p>מאת</p>

<p>חנה בלומע בת רש&quot;ל סאלץ</p>

<p>מווילנא</p>

<blockquote>
<br />
</blockquote>

<blockquote>
<br />
</blockquote>

<blockquote>
<p><strong>1</strong></p>
</blockquote>

<blockquote>
<p>שְׁנֵי מַרְאוֹת בַּמַּחֲזֶה רָאִיתִי</p>

<p>הֲמוֹן עַם רַב סְבִיבָם נָהָרוּ,</p>

<p>גַּם אֹזֶן קַשֶּׁבֶת נָטִיתִי</p>

<p>וָאַקְשִׁיב אֶת אֲשֶׁר נִדְבָּרוּ;</p>

<br />
</blockquote>

<blockquote>
<p><strong>2</strong></p>
</blockquote>

<blockquote>
<p>וְכֵן פִּתְאוֹם הִקְשַׁבְתִּי קוֹל הֲמוּלָה</p>

<p>וָאֵרֶא מֶרְכָּבָה יְקָרָה,</p>

<p>בֶּחָרוּץ וָכֶסֶף הִיא כְלוּלָה,</p>

<p>הִיא תִמְשֹׁךְ כָּל־עַיִן בְּזָהֳרָהּ;</p>

<br />
</blockquote>

<blockquote>
<p><strong>3</strong></p>
</blockquote>

<blockquote>
<p>הִיא תֶהֱמֶה, הִיא תַעֲבֹר בִּמְרוּצָה,</p>

<p>פְּנֵי מְנַהֲלָהּ לֹא הִכַּרְתִּי אָז,</p>

<p>רַק אַדַּרְתּוֹ בְזָהָב מְשֻׁבָּצָה</p>

<p>וְיָדָיו מְפַזְּרוֹת כֶּסֶף וּפָז.</p>

<br />
</blockquote>

<blockquote>
<p><strong>4</strong></p>
</blockquote>

<blockquote>
<p>וּמַחֲנֶה רַבָּה סָבִיב תָּרוּץ,</p>

<p>כָּל עֵין אָדָם מְפִיצָה חֵמָה,</p>

<p>כָּל זְרוֹעַ נְטוּיָה לִקְרַאת חָרוּץ,</p>

<p>בְּכָל פָּנִים בּוּז שׁוֹד וָאֵימָה;</p>

<br />
</blockquote>

<blockquote>
<p><strong>5</strong></p>
</blockquote>

<blockquote>
<p>זֶה פּוֹחֵז, זֶה יִרְהַב, זֶה מְפַחֵד,</p>

<p>מַדְחֶה רֵעוֹ – יָעֹז בְּהַוָּתוֹ</p>

<p>רְפֵה אוֹן יְגֹרָשׁ, הוֹן תָּם יִלָּכֵד,</p>

<p>וְהֶעָרִיץ יַשִּׂיג מַטָּרָתוֹ.</p>

<br />
</blockquote>

<blockquote>
<p><strong>6</strong></p>
</blockquote>

<blockquote>
<p>אִם אָזְלַת יָדוֹ לְהַשִּׂיג כָּסֶף,</p>

<p>יִתְקַע אֶל – תָּם וְהוֹנוֹ יַחְטֹף,</p>

<p>אוֹ יֶאֱרַב לְרֵעוֹ בְעַרְפְּלֵי נָשֶׁף,</p>

<p>וְאָז גַּם קַו חַיָּתוֹ יִקְטֹף;</p>

<br />
</blockquote>

<blockquote>
<p><strong>7</strong></p>
</blockquote>

<blockquote>
<p>בְּחֶרֶב שְׁלוּפָה יִצְעַד לְמֶרְכָּבָה,</p>

<p>הוּא לֹא יִשָּׂא פְּנֵי אָח וְחָבִיב,</p>

<p>יִדְחֶה וְיִטְרֹף, וְיַעֲשֹׁק בְּיָד רְחָבָה,</p>

<p>וְכָל הָעָם כּוֹרְעִים לוֹ מִסָּבִיב;</p>

<br />
</blockquote>

<blockquote>
<p><strong>8</strong></p>
</blockquote>

<blockquote>
<p>בָּמַת כָּבוֹד יַעֲלֶה, וְיַרְבֶּה תְפִלָּה,</p>

<p>וְיִשְׁפֹּךְ בּוּז עַל עָוֹן פְּלִילִי,</p>

<p>וַעֲשׁוּקָיו יִזְעֲקוּ, יְסַלְּדוּ בְחִילָה,</p>

<p>וְיָדָיו נוֹטְפוֹת דָּם חַכְלִילִי!! –</p>

<br />
</blockquote>

<blockquote>
<p><strong>9</strong></p>
</blockquote>

<blockquote>
<p>רַק תַּהֲפּוּכוֹת פֹּה תִשְׂתָּרֵעַ:</p>

<p>שָׁם הוֹלֵךְ אִישׁ וְכָפוּף רֹאשׁוֹ,</p>

<p>פָּנָיו דַּלִּים, אֵין לוֹ שׁוּם רֵעַ,</p>

<p>לַחְמוֹ נִקּוּד, בָּלוּי לְבוּשׁוֹ;</p>

<br />
</blockquote>

<blockquote>
<p><strong>10</strong></p>
</blockquote>

<blockquote>
<p>בַּלָּאט הוּא יְלַקֵּט בֵּין אוֹפַנִּים,</p>

<p>יָרִים כָּל פְּרוּטָה וַאֲגֻרָה,</p>

<p>יַפְשִׁיט מְעִיל דַּל, יְבַלַּע הוֹן קְצִינִים,</p>

<p>מֵכִין לְנוֹשָיו אַחֲרִית מָרָה,</p>

<br />
</blockquote>

<blockquote>
<p><strong>11</strong></p>
</blockquote>

<blockquote>
<p>וְהוֹן רַב בְּשַׂקּוֹ הַנִּרְקָב נִמְצָא,</p>

<p>מַה לּוֹ וּלְזֹאת אִם שְׁמוֹ יְחֻלָּל,</p>

<p>אִם כְּנוֹשֵׁךְ וְכֵלַי יִרְוֶה שִׁמְצָה?</p>

<p>הֵן דַּי לוֹ, כִי בְעָשְׁרוֹ מְהֻלָּל!</p>

<br />
</blockquote>

<blockquote>
<p><strong>12</strong></p>
</blockquote>

<blockquote>
<p>שָׁם הָלְאָה תָשִׂיחַ וְתָרִיעַ</p>

<p>לַהֲקַת עֲלָמִים, שׁוֹחֲרֵי חָכְמָה,</p>

<p>אִמְרֵי שֶׁפֶר לְשׁוֹנָם תַּבִּיעַ,</p>

<p>בְּנִיבָם יַחְקְרוּ עִמְקֵי מְזִמָּה;</p>

<br />
</blockquote>

<blockquote>
<p><strong>13</strong></p>
</blockquote>

<blockquote>
<p>בְּרֶגֶשׁ יָרִימוּ דֶגֶל חָכְמָה,</p>

<p>מְשַׁבְּחִים חֻקֵּי אֱמֶת וָחֹפֶשׁ,</p>

<p>וְעַל כָּל תַּחְבּוּלוֹת שֶׁקֶר וְעָרְמָה –</p>

<p>הֵם יַבִּיטוּ בִשְׁאָט נָפֶשׁ.</p>

<br />
</blockquote>

<blockquote>
<p><strong>14</strong></p>
</blockquote>

<blockquote>
<p>וּבְכֵן עוֹד יְנַהֲלֵם אוֹר הַדַּעַת,</p>

<p>וְצִדְקָתָם מִתְקַיֶּמֶת,</p>

<p>וְהֵם כֻּלָּם עוֹשִׂים אֲגֻדָּה אַחַת –</p>

<p>לְבָעֵר הָרָע וְלִסְמוֹךְ הָאֱמֶת;</p>

<br />
</blockquote>

<blockquote>
<p><strong>15</strong></p>
</blockquote>

<blockquote>
<p>אַךְ פִּתְאוֹם נָשְׂאוּ אֶת עֵינֵיהֶם</p>

<p>וַיִּרְאוּ מֶרְכָּבָה זְהוּבָה,</p>

<p>וּמְהוּמָה הִתְלַקְּחָה בֵינֵיהֶם,</p>

<p>וּפַס אַחֲוָתָם הַנְּדִיבָה.</p>

<br />
</blockquote>

<blockquote>
<p><strong>16</strong></p>
</blockquote>

<blockquote>
<p>מִקֶּסֶם זָהָב וְיִפְעָתָהּ</p>

<p>נִפְעֲמָה בָּם דַּעְתָּם הַנָּאוָה,</p>

<p>גַּם טַהֲרַת לִבּוֹתָם נִשְׁבָּתָה,</p>

<p>וְקִנְאָה פָּרְצָה כְאֵשׁ לֶהָבָה.</p>

<br />
</blockquote>

<blockquote>
<p><strong>17</strong></p>
</blockquote>

<blockquote>
<p>הִנֵּה נִשְׁכְּחוּ גַם אֲמָרִים צְרוּפִים</p>

<p>לִתְהִלַּת אֱמֶת וּלְטוֹב אַחֵימוֹ,</p>

<p>עַמּוּדֵי צִדְקָם הֵן רוֹפָפִים,</p>

<p>וּמִלְחֶמֶת פָּז תִּשְׁטְפֵמוֹ.</p>

<br />
</blockquote>

<blockquote>
<p><strong>18</strong></p>
</blockquote>

<blockquote>
<p>בְּעַד שֶׁקֶל כֶּסֶף כְּבָר הֵמִירוּ</p>

<p>אֶת־אֲמִתַּת דְּבָרָם וְרֹם כְּבוֹדָם,</p>

<p>וּבְעַד שֶׁקֶל כֶּסֶף בּוֹר יִכְרוּ</p>

<p>גַּם לְרֵעֵיהֶם וְאַנְשֵׁי סוֹדָם!</p>

<br />
</blockquote>

<blockquote>
<p><strong>19</strong></p>
</blockquote>

<blockquote>
<p>וּבְכֵן כֻּלָּם מְשֻׁעְבָּדִים לְכֶתֶם,</p>

<p>הוּא יְחַלֵּק מִשְׂרָה וָעֹשֶר,</p>

<p>הוּא יִלְכֹּד נְפָשׁוֹת בְּמַרְאֵה קֶסֶם,</p>

<p>יְשָׁרֵשׁ רִגְשֵׁי אֱמֶת וָיֹשֶר:</p>

<br />
</blockquote>

<blockquote>
<p><strong>20</strong></p>
</blockquote>

<blockquote>
<p>הֵן אֶגְלֵי דָם וּפַלְגֵי דְמָעוֹת</p>

<p>אֶת־נַחְלַת עֲשִׁירִים יַרְטִיבוּ,</p>

<p>וְעַל יְסוֹדֵי שֶׁקֶר, שׁוֹד וְרַמָּאוֹת</p>

<p>רֻבָּם הֵיכְלֵי שֵׁן הִצִּיבוּ;</p>

<br />
</blockquote>

<blockquote>
<p><strong>21</strong></p>
</blockquote>

<blockquote>
<p>שַׁאֲגַת זְדוֹנִים, אֶנְקַת אֻמְלָלִים</p>

<p>לֵב כָּל שׁוֹמֵע יַכְאִיבוּ</p>

<p>פְּעֻלַּת כֶּסֶף, וְרֹעַ מַעֲלָלִים</p>

<p>לֵב כָּל־הַמַּבִּיט יַעֲצִיבוּ!</p>

<br />
</blockquote>

<blockquote>
<p><strong>22</strong></p>
</blockquote>

<blockquote>
<p>וַאֲנִי בְּשַׁעֲרוּרִיָּה אֶתְבּוֹנֵן,</p>

<p>וְעוֹד תַּכְלִית מְבוּכָה לִי כְמוּסָה,</p>

<p>אַךְ פִּתְאוֹם קוֹל רַךְ וּמִתְחַנֵּן,</p>

<p>קָרָא: פְּנוּ הֵנָּה, בְּנֵי תְמוּתָה!</p>

<br />
</blockquote>

<blockquote>
<p><strong>23</strong></p>
</blockquote>

<blockquote>
<p>וָאֵרֶא פִּתְאוֹם חָזוּת נְעִימָה,</p>

<p>לְפָנַי: מֶרְכָּבָה נִפְלָאָה,</p>

<p>הִיא תְרַחֵף וְתֵדֶא עַל־פְּנֵי אֲדָמָה,</p>

<p>וְעֶרְכָּהּ לֹא בְכֶתֶם מְסֻלָּאָה.</p>

<br />
</blockquote>

<blockquote>
<p><strong>24</strong></p>
</blockquote>

<blockquote>
<p>לֹא כֶסֶף, וְלֹא זָהָב יְעַטְּרֶנָּה,</p>

<p>הִיא לֹא תַעֲשִׁיר אֶת מְבַקְּשֶׁיהָ,</p>

<p>רַק טַהֲרַת קֹדֶשׁ תַכְתִּירֶנָּה,</p>

<p>וְאוֹר עֵדֶן תָּפִיץ סְבִיבֶיהָ.</p>

<br />
</blockquote>

<blockquote>
<p><strong>25</strong></p>
</blockquote>

<blockquote>
<p>פְּנֵי מְנַהֲלָהּ לֹא נֶעֶטְפוּ בְמַסְוֶה,</p>

<p>עֵינָיו מְפִיקוֹת אוֹר בַּר לֵבָב,</p>

<p>פָּנָיו מְעִידִים דַּעְתּוֹ הַשָּׁוֶה,</p>

<p>וְכָאֵלֶּה יְמַלֵּל בְּחֵן שְׂפָתָיו:</p>

<br />
</blockquote>

<blockquote>
<p><strong>26</strong></p>
</blockquote>

<blockquote>
<p>&quot;פְּנוּ אֵלַי בְּנֵי תְמוּתָה! אֱמֶת הוּא שְׁמִי,</p>

<p>עַל דִּבְרָתִי יְאֻמָּן גָּבֶר,</p>

<p>כִּי מִמְּקוֹר זַךְ יִזַּל צוּף נְאוּמִי,</p>

<p>בְּדַרְכִּי אֵין עִקְּשׁוּת וָשָׁבֶר;</p>

<br />
</blockquote>

<blockquote>
<p><strong>27</strong></p>
</blockquote>

<blockquote>
<p>מַטְמוּנֵי דַעַת נִגְלוּ לְפָנָי,</p>

<p>עַד מֶחְקְרֵי דִין אַעֲמִיק לִקְחִי,</p>

<p>רָזֵי אֵל לֹא נֶעֶלְמוּ מֵעֵינָי,</p>

<p>וְכָל הַטֶּבַע מַגִּיד שִׁבְחִי,</p>

<br />
</blockquote>

<blockquote>
<p><strong>28</strong></p>
</blockquote>

<blockquote>
<p>הֵן רוּחַ שְׁקֵטָה וְדֵעָה יְשָׁרָה,</p>

<p>אַשְׁפִּיעַ מֵעָל לִמְבַקְּשַׁי,</p>

<p>נֶחָמָתִי תְחַזְּקֵם גַּם בְּיוֹם עֶבְרָה,</p>

<p>גְּאוֹן צִדְקָם תְּשַׁבֵּר עֹז מְכַחְשַׁי!</p>

<br />
</blockquote>

<blockquote>
<p><strong>29</strong></p>
</blockquote>

<blockquote>
<p>אַל תִּשְׁעוּ לְקוֹל שֶׁקֶר וּבַדָּיו,</p>

<p>הָבוּ נָא אֶחֱזוּ בַאֲשׁוּרָי</p>

<p>וּמְסִלַּת צֶדֶק לִדְרֹךְ יַחְדָּו,</p>

<p>וְרוֹם וְנַחַת תַּשִּׂיגוּ בְעֶזְרָי&quot;!!</p>

<br />
</blockquote>

<blockquote>
<p><strong>30</strong></p>
</blockquote>

<blockquote>
<p>וַתִּדֹּם אֱמֶת, תַּם נִיב שְׂפָתֶיהָ.</p>

<p>אַךְ הָהּ! כְּקוֹל קוֹרֵא בַמִּדְבָּר,</p>

<p>כֵּן נֶאֱבַד מִבְחַר דִּבְרוֹתֶיהָ,</p>

<p>כִּי בְשׁוֹט פָּז מַטֵּה אֱמֶת נִשְׁבָּר!</p>

<br />
</blockquote>

<blockquote>
<p><strong>31</strong></p>
</blockquote>

<blockquote>
<p>הָהּ! כִּי לַהַב כֶּסֶף וּתְשׁוּקַת</p>

<p>זָהָב תְּעַוֵּר עֵינֵי כָּל אִישׁ,</p>

<p>וְאוֹר אֱמֶת לֹא יַגִּיהַּ אֶת־חֶשְׁכַּת</p>

<p>עוֹלָם, וְעִקְּשׁוּת צָעִיר וְיָשִׁישׁ!</p>

<br />
</blockquote>

<blockquote>
<p><strong>32</strong></p>
</blockquote>

<blockquote>
<p>נַעֲוֵיתִי מִשְּׁמוֹעַ קוֹל הַב, הַב,</p>

<p>רַעַם נֶשֶׁךְ, וְהֶמְיַת חוֹטֵף,</p>

<p>נִבְהַלְתִּי מֵרְאוֹת מִשְׂרַת רַהַב,</p>

<p>וְלִבִּי פָג, וְרוּחִי הִתְעַטֵּף.</p>

<br />
</blockquote>

<blockquote>
<p><strong>33</strong></p>
</blockquote>

<blockquote>
<p>פִּתְאוֹם קָם הַסַּעַר לִדְמָמָה.</p>

<p>הַחֶרֶב שָׁבָה אֶל – נְדָנָהּ,</p>

<p>וַעֲיֵפִים מֵעֲמַל הַמִּלְחָמָה.</p>

<p>נָפְלוּ (כָּל חַי) בְּחַבְלֵי שֵׁנָה.</p>

<br />
</blockquote>

<blockquote>
<p><strong>34</strong></p>
</blockquote>

<blockquote>
<p>אֶת נָגְהָהּ כְּבָר אָסְפָה הַחַמָּה,</p>

<p>תֵּבֵל נָחָה בְּצֵל מַחֲשַׁכִּים,</p>

<p>הַלְּבָנָה הוֹפִיעָה מִמְּרוֹמָהּ,</p>

<p>וְכוֹכָבִים נָגְהוּ בַּשְּׁחָקִים.</p>

<br />
</blockquote>

<blockquote>
<p><strong>35</strong></p>
</blockquote>

<blockquote>
<p>וְהִנֵּה, פִּתְאוֹם קוֹל אָיוֹם וְנוֹרָא</p>

<p>הִשְׁבִּית אֶת – דּוּמִיַּת שַׁלְוָה,</p>

<p>וָאַבִּיט מֵרָחוֹק וָאֵרָא</p>

<p>מַרְאֵה פָּז, הַקּוֹרֵא בְּגַאֲוָה:</p>

<br />
</blockquote>

<blockquote>
<p><strong>36</strong></p>
</blockquote>

<blockquote>
<p>יִחְיֶה שָׂטָן! הֶאָח, פְּנֵי שַׁחַת!</p>

<p>הָרִיעוּ וּתְנוּ לִי שֶׁבַח!</p>

<p>כִּי אַשְׂכִּיל לָצוּד נְפָשׁוֹת בַּפַּחַת,</p>

<p>וְאַפְלִיא לְגָרוֹת רִיב וָטֶבַח!</p>

<br />
</blockquote>

<blockquote>
<p><strong>37</strong></p>
</blockquote>

<blockquote>
<p>אַךְ אוֹצִיא מֶרְכַּבְתִּי בַּשָּׁעַר,</p>

<p>אַךְ אוֹשִׁיט יָדִי מְלֵאָה פָּז,</p>

<p>וְכֹל יֶהֱמֶה לִקְרָאתִי בַסָּעַר!</p>

<p>וְחֵרֵשׁ וְאִלֵּם אֵלַי יֶחְפָּז!</p>

<br />
</blockquote>

<blockquote>
<p><strong>38</strong></p>
</blockquote>

<blockquote>
<p>לְהַשְׁפִּיל קֶרֶן אִישׁ זָמַמְתִּי!</p>

<p>וּמִי יָפֵר אֵת מַחְשַׁבְתִּי?</p>

<p>עוֹד מְעַט וּמַטָּרָתִי הִשַּׂגְתִּי!</p>

<p>עוֹד מְעַט וְגֵאוּת אִישׁ הֵסַרְתִּי!</p>

<br />
</blockquote>

<blockquote>
<p><strong>39</strong></p>
</blockquote>

<blockquote>
<p>עוֹד מְעַט וְאֵין מוֹתַר אִישׁ מִבְּהֵמָה:</p>

<p>הֵן כְּפֶרֶא יִרְבַּץ עַל טַרְפּוֹ,</p>

<p>וְרַק אֵבוּסָהּ תֵּדַע הַבְּהֵמָה,</p>

<p>כֵּן מְגַמַּת כָּל אִישׁ רַק בְּכַסְפּוֹ.</p>

<br />
</blockquote>

<blockquote>
<p><strong>40</strong></p>
</blockquote>

<blockquote>
<p>לָכֵן בְּכַבְלֵי פָּז אֶאֱסוֹר רְצוֹן אִישׁ,</p>

<p>בְּחֶזְיוֹנוֹת שָׁוְא אַתְעֶה שִׂכְלוֹ,</p>

<p>נִדְבַת רוּחוֹ בַּר לְבָבוֹ אָמִישׁ,</p>

<p>וְאָז גִּיל וְנָקָם אֶלְבּוֹשׁ בְּנָפְלוֹ!</p>

<br />
</blockquote>

<blockquote>
<p><strong>41</strong></p>
</blockquote>

<blockquote>
<p>שִׂישׂוּ נָא אֵיפוֹא כָּל מוֹרְדֵי אוֹר!</p>

<p>אִבְלִי חֶמְלָה! צְדָקָה סִפְדִי!</p>

<p>כִּי נְאוֹת שַׁלְוָה וּתְמִימוּת אֶעֱקֹר!</p>

<p>וְאֶרֶץ תִּרְגַּז תַּחַת יָדִי!!</p>

<br />
</blockquote>

<blockquote>
<p><strong>42</strong></p>
</blockquote>

<blockquote>
<p>פֹּה כָּלוּ דִבְרֵי קָשׁוֹת וְסָרָה,</p>

<p>אֲשֶׁר הִרְעִים בְּרַעַשׁ מַרְאֵה פָז.</p>

<p>וַיַּעַן מַרְאֵה אֱמֶת, וַיִּקְרָא:</p>

<p>&quot;הָה אַיֵּה סָר הוֹדִי מֵאָז?</p>

<br />
</blockquote>

<blockquote>
<p><strong>43</strong></p>
</blockquote>

<blockquote>
<p>הֵן בְּגָבְהֵי שָׁמַיִם גָּדַלְתִּי,</p>

<p>וְנָגְהֵי אוֹר קֹדֶשׁ כִּתְּרוּנִי,</p>

<p>רוּחַ טָהוֹר וְעֵדֶן שָׁאַפְתִּי,</p>

<p>וְנֵזֶר הוֹד וְהָדָר עִטְּרוּנִי!</p>

<br />
</blockquote>

<blockquote>
<p><strong>44</strong></p>
</blockquote>

<blockquote>
<p>עַל שַׂרֵי מַעְלָה אֵל רוֹמְמָנִי,</p>

<p>צִבְאוֹת אֵל סָרוּ לְמִשְׁמַעְתִּי,</p>

<p>גַּם לְיוֹעֵץ פֶּלֶא אֵל הֲקִימָנִי,</p>

<p>וְדֵעוֹת נֶאֱמָנוֹת הוֹדָעְתִּי,</p>

<br />
</blockquote>

<blockquote>
<p><strong>45</strong></p>
</blockquote>

<blockquote>
<p>אַךְ פִּתְאוֹם לָרֶדֶת צֻוֵּיתִי,</p>

<p>וּלְאֶרֶץ שְׁפֵלָה שֻׁלַּחְתִּי,</p>

<p>לְהַטִּיף שָׁם זַךְ לִקְחִי נִקְרֵאתִי,</p>

<p>וָאָחִישׁ אֶל – מְחוֹז מִשְׁמַרְתִּי;</p>

<br />
</blockquote>

<blockquote>
<p><strong>46</strong></p>
</blockquote>

<blockquote>
<p>אַךְ אוֹיָה, כִּי בְּבוּז וְשִׂנְאָה גְלוּיָה</p>

<p>יָצָא הָעוֹלָם לִקְרָאתִי,</p>

<p>פָּז וְשֶׁקֶר יָשׂוֹרוּ בְּכָל קִרְיָה,</p>

<p>וְאֵין נֹטֶה אֹזֶן לְאִמְרָתִי;</p>

<br />
</blockquote>

<blockquote>
<p><strong>47</strong></p>
</blockquote>

<blockquote>
<p>וְכֵן אַלְפֵי שָׁנִים אָנוּד בְּדוּדָה,</p>

<p>וְאֶשְׂבַּע תַּמְרוּרִים בֶּחָלֶד;</p>

<p>תַּעֲתוּעֵי אִישׂ אֶחֱזֶה בִּרְעָדָה,</p>

<p>בּוּז אֶנְחוֹל מִשָּׂב וְיָלֶד;</p>

<br />
</blockquote>

<blockquote>
<p><strong>48</strong></p>
</blockquote>

<blockquote>
<p>בְּרֹאשִׁי אָנוּד לְתֵבֵל נִבְעָרָה,</p>

<p>כִּי כְמוֹ גָמוּל יִשְׂחַק בָּאֵשׁ</p>

<p>וְיֶאֱסֹף בְּחָפְנָיו לַהֶבֶת מְדוּרָה</p>

<p>כֵּן בְּפָז אִישׁ יָגִיל וְיִנָּקֵשׁ</p>

<br />
</blockquote>

<blockquote>
<p><strong>49</strong></p>
</blockquote>

<blockquote>
<p>שְׁעֵה אֵיפוֹא, אֵל, שְׁמַע נָא לְקוֹל שַׁוְעִי:</p>

<p>אוֹ הַעֲלֵנִי שָׁמַיְמָה חִישׁ,</p>

<p>אוֹ תַקְשִׁיב נָא, תֵּבֵל, לְצוּף נִיבִי</p>

<p>וּמֹצָא פִי יִשְׁמֹר נָא אִישׁ!</p>

<br />
</blockquote>

<blockquote>
<p><strong>50</strong></p>
</blockquote>

<blockquote>
<p>כֵּן דִּבְּרָה אֱמֶת בְּתוּגָה וָכָעַס,</p>

<p>וְהִנֵּה מִסִּתְרֵי רָקִיעַ</p>

<p>נִשְׁמַע קוֹל חָזָק, וְקוֹרֵא: הַס הַס!</p>

<p>וְהֶמְיַת הַמַּרְאוֹת הִשְׁקִיעַ.</p>

<br />
</blockquote>

<blockquote>
<p><strong>51</strong></p>
</blockquote>

<blockquote>
<p>וַיּוֹסֶף הַקּוֹל לְדַבֵּר בְּשָׁאוֹן:</p>

<p>&quot;חִזְקִי אֱמֶת, עוֹד רוֹמְמוּת תַּשִּׂיגִי,</p>

<p>עוֹד יִקָּפֵד חוֹג כָּזָב וְגָאוֹן,</p>

<p>וְאַתָּה &#8220;פָּז&#8221; שְׁמַע, בִּינָה הֲגִיגִי.</p>

<br />
</blockquote>

<blockquote>
<p><strong>52</strong></p>
</blockquote>

<blockquote>
<p>&quot;לִכְלֵי זַעַם נִבְחַרְתָּ בְּיַד אֵל,</p>

<p>כִּי בְּכוּר זָהָב לְאֻמִּים יִצְרֹפוּ,</p>

<p>וְאַךְ מִמְּשׁוּבָתָהּ תָּשׁוּב תֵּבֵל,</p>

<p>וְעֹז וְגֵא פָז בְּסוּפָה יַחְלוֹפוּ.</p>

<br />
</blockquote>

<blockquote>
<p><strong>53</strong></p>
</blockquote>

<blockquote>
<p>הַבְלִיגִי, אֵיפוֹא אֱמֶת תַּמָּתִי,</p>

<p>כַּתְּרִי זְעֵיר, וְתָקוּם מֶמְשַׁלְתֵּךְ,</p>

<p>עֶרְכֵּךְ יָבִין עַמִּי סְגוּלָתִי,</p>

<p>וְעוֹד תַּעֲדִי נֵזֶר תִּפְאַרְתֵּךְ!</p>

<br />
</blockquote>

<blockquote>
<p><strong>54</strong></p>
</blockquote>

<blockquote>
<p>עוֹד יָרוּם קֶרֶן אֻמְלָל וְנִדָּח!</p>

<p>עוֹד תָּרֹן הָאֱמֶת וּתְמִימוּת!</p>

<p>עוֹד אוֹר צֶדֶק יָהֵל וְלֹא יִדְעָךְ!</p>

<p>וְחֶלֶד תַּגִּיעַ רוֹם שְׁלֵמוּת!!&#8230;</p>

<br />
</blockquote>

<p>התפרסם ב&#8220;הוספה להשחר&#8221;, חוברת שמינית תרמ&quot;ב, עמ' 1–10</p>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/53633">https://benyehuda.org/read/53633</a></div></body></html>