<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>תוכחה</title>
	<meta name="author" content="שמואל דוד לוצטו"/>
</head>
<body>

<p>על בקשת הכבוד המדֻמה</p>

<p>תקע&quot;ו</p>

<blockquote>
<p>תָּם-לֵבָב וֶאֱמוּנָה אֹמֶן,</p>

<p>צֶדֶק, יֹשֶׁר, בָּר-כַּפַּיִם,</p>

<p>עַל-סוּסִים קַלִּים כָּרוּחַ</p>

<p>נוּסוּ נוּסוּ הַשָּׁמַיִם;</p>

<p>כִּי כַדֹּמֶן-וּכְמוֹ-נֵפֶל</p>

<p>פֹּה בַשֵּׁפֶל-נֶחְשַׁבְתֶּם.</p>

<br />
</blockquote>

<blockquote>
<p>מַה לָּכֶם וּלְאַנְשֵׁי-חָלֶד?</p>

<p>שָׂב וָיֶלֶד יֵלֶךְ קֶרִי,</p>

<p>זֶרַע מֶרִי פָרַץ פָרֶץ,</p>

<p>מִן הָאָרֶץ גֹּרַשְׁתֶּם.</p>

<br />
</blockquote>

<blockquote>
<p>הֵעָלוּ מִמִּשְׁכַּן-קֹרַח,</p>

<p>דַּרְכֵי-צֶדֶק וֶאֱמוּנָה.</p>

<p>מַה-תִּהְיוּ עָלָיו לָטֹרַח?</p>

<p>לָרוּץ אֹרַח חִישׁוּ נָא.</p>

<br />
</blockquote>

<blockquote>
<p>הִנֵּה הַשֶּׁקֶר קָם וַיּוֹצֵא פֶרַח,</p>

<p>וַיָּצֶץ צִיץ, וַיַּעַל;</p>

<p>וַיּגְמֹל עָוֶל, שֹׁד, חָמָס וָרֶשַׁע,</p>

<p>חַטָּאת, עָוֹן וָפֶשַׁע.</p>

<p>שָׂב, טַף, אִשָּה וָגֶבֶר,</p>

<p>זֶרַע שֵׁם, חָם וָיֶפֶת, וּבְנֵי עֵבֶר,</p>

<p>גֹמֶר, מָגוֹג וָהֹדוּ,</p>

<p>שָׂרִים וּבְנֵי הַמְּלֶאכֶת,</p>

<p>עַל-דַּלְתוֹת הַמִּרְמָה יוֹם יוֹם יִשְׁקֹדוּ,</p>

<p>וּשְׂפַת-צֶדֶק וֶאֱמֶת אַרְצָה מֻשְׁלֶכֶת.</p>

<p>כָּל-בַּיִת, <strong>עִיר וָפֶלֶךְ</strong></p>

<p>יִמָּלֵא דִבְרֵי-הֶבֶל וְשְׂפַת-יֶתֶר;</p>

<p>חָנֵף נָבָל עַוָּל הוּא יִמְלָךְ-מֶלֶךְ,</p>

<p>אֵלָיו יֻתַּן הַכֶּתֶר;</p>

<p>וּבְנֵי הַצֶּדֶק וּבְנֵי תֹם וָיֹשֶׁר</p>

<p>לֹא יַשִּׂיגוּן לָעַד כָּבוֹד וָעֹשֶׁר;</p>

<p>כִּי אֵין בִּשְׂפָתָם חֵן: כִּי מָה הַחֹנֶף?</p>

<p>אֵינֶנוּ רַק <strong>חֵן פֶּה</strong>; וָאֵיךְ יִמְצָאוּ</p>

<p>רָצוֹן וָחֵן, אִם הַחֹנֶף יִשְׂנָאוּ?</p>

<br />
</blockquote>

<blockquote>
<p>אֶל דִּבְרֵי-שָׁוְא אֵין חֵקֶר</p>

<p>מֵאַשְׁמֹרֶת הַבֹּקֶר עַד-הָעֶרֶב;</p>

<p>כִּי עִיר מִקְלַט הַשֶּׁקֶר,</p>

<p>אֶל כָּל-גֶּבֶר חַלָּשׁ עָצְמָה הוּא יֶרֶב;</p>

<p>וּלְהַעֲשִׁיר עָנִי יוֹדֵעַ,</p>

<p>וּבְרִיחֵי בַרְזֶל גֵּדֵּעַ.</p>

<br />
</blockquote>

<blockquote>
<p>אָמְנָם אָמְנָם אַתֶּם דַּרְכֵי הַצֶּדֶק,</p>

<p>כִּי תִשְׂנָאוּן תַּרְמִית, חֹנֶף וָבָצַע,</p>

<p>אַתֶּם כִּמְשׂוּכַת חֶדֶק,</p>

<p>תַּרְבּוּ חַבּוּרוֹת פָּצַע.</p>

<br />
</blockquote>

<blockquote>
<p>כָּל-שִׁבָּרוֹן, כָּל-בֶּדֶק,</p>

<p>רַק בַּשֶׁקֶר טוֹב לִבְטוֹחַ,</p>

<p>רַק בַּשָּׁוְא אִישִׁים יִבְטָחוּ:</p>

<p>הוּא אַבִּיר, הוּא אַמִּיץ כֹּחַ,</p>

<p>וִידִידָיו בַּכּל יִצְלָחוּ;</p>

<p>אַשְׁרֵיהֶם כִּי לֹא יִרְעָבוּ,</p>

<p>לֹא יִדְאָבוּ, לֹא יִכְאָבוּ.</p>

<br />
</blockquote>

<blockquote>
<p>מִקָּדְקֹד הָאָדָם עַד הָרַגְלַיִם,</p>

<p>כָּל-עֶצֶם, כָּל-בָּשָׂר, כָּל-גִּיד, כָּל-עֹרֶק,</p>

<p>לַאֲלַפִים, לִרְבָבוֹת ולְרִבּוֹתַיִם,</p>

<p>עַבְדֵי תַרְמִית כֻּלָּמוֹ;</p>

<p>כֻּלָּם כָּל-עֵת יוּכָלוּ</p>

<p>אַחַר הַשָּׁוְא יֵלֵכוּ,</p>

<p>יִכְסָלוּ וַיֶהְבָּלוּ,</p>

<p>וּבְמִשְׁמַרְתָּם תָּמִיד כֻּלָּם יָקוּמוּ,</p>

<p>אָמְנָם הָרֹאשׁ רֹאשׁ אֶל מַלְכוּת הֶהָבֶל,</p>
</blockquote>

<blockquote>
<p>כִּי כֵן מִצְוַת אִיזָבֶל.<a href="#fn:1" id="fnref:1" title="see footnote" class="footnote"><sup>1</sup></a></p>

<br />
</blockquote>

<blockquote>
<p>לַזְרִיחַ כַּחַמָּה אֶת-אוֹר פָּנֵימוֹ,</p>

<p>עַתָּה עַל-קָדְקֹדָם יָשִׁיתוּ סֹלֶת;</p>

<p>וּלְהוֹרִיד כַּמִּשְׁפָּט אֶת-תַּלְתַּלֵּימוֹ</p>

<p>(תִּפְאֶרֶת הַגֻּלְגֶּלת) – הֵן יִקָּחוּ</p>

<p>בַּרְזֶל בָּאֵשׁ מֻלְבָּן, וּנְיָר קָרוּעַ</p>

<p>לִקְרָעִים עַד אֵין חֵקֶר, כָּיָּדוּעַ</p>

<p>כִּי כֵן אִשָּׁה וָגֶבֶר</p>

<p>שַׂעְרוֹת הָרֹאשׁ יִשְׂרֹפוּ וִיקַוֵּצוּ.</p>

<p>וּלְבַד מִזֹּאת, מִבְחַר שֶׁמֶן מִרְקַחַת</p>

<p>עַל קָדְקֹדָם יִתֵּנוּ;</p>

<p>עוֹד עַל רֹאשָׁמוֹ קֹבַע,</p>

<p>מַרְאֵהוּ וּדְמוּתוֹ כִּדְמוּת קַלַּחַת.</p>

<p>נָשִׁים לֹא-זֹאת לָהֵגָּה,</p>

<p>אֵין כֹּבַע עַל רֹאשָׁמוֹ;</p>

<p>אַךְ אַף-גַּם-זֹאת גַּם-הֵנָּה</p>

<p>בָּרֹאשׁ כָּל-מַחְשַׁבְתָּמוֹ,</p>

<p>וּבְיֹפִי הַשֵּׂעָר הֵן תִּתְפָּאַרְנָה;</p>

<p>וּכְעַיִר, סוּס וָפֶרֶד,</p>

<p>אֶת-הַזָּנָב תַּגְדֵֵּלְנָה;</p>

<p>אַךְ פֶּן עַל-עָרְפָּן יֵרֶד,</p>

<p>כַּחֶבֶל יִשָּׁלֵשׁ; אַחַר כַּסֵּפֶר</p>

<p>אֶת הַזָּנָב תָּגֹלְּנָה</p>

<p>בִּתְמוּנוֹת מִשְׁתַּנּוֹת, כַּאֲשֶׁר תִּלְמַדְנָה</p>

<p>אִשָּׁה מֵרֵעוֹתֶיהָ;</p>

<p>עַל-הַזָּנָב הַזֶּה יֻתַּן מַסְרֶקֶת</p>
</blockquote>

<blockquote>
<p>מִבֵּית הַצָּב, אוֹ קֶרֶן,<a href="#fn:2" id="fnref:2" title="see footnote" class="footnote"><sup>2</sup></a></p>
</blockquote>

<blockquote>
<p>וִיהִי רֹאשָׁהּ מַגִּיעַ הַשָׁמָיְמָה.</p>

<br />
</blockquote>

<blockquote>
<p>אִם מִשַּׂעְרַת רֹאשָׁן יִשַּׁל לָאָרֶץ,</p>

<p>אוֹיָה! אוֹי מֶה הָיָה! הָהּ! תֵאָנַחְנָה.</p>

<p>אַךְ בִּתְבוּנָה וָשֵׂכֶל,</p>

<p>לִגְדּוֹר כַּאֲשֶׁר תּוּכַלְנָה אֶת-הַפָּרֶץ,</p>

<p>סַמִּים מִן-הַגִּלְעָד וַהֲדַס תִּקַּחְנָה,</p>

<p>אוֹ שֶׁמֶן הַפִּשְׁתָּה, וּבְכֵן תִּמְשַׁחְנָה</p>

<p>רֹאשָׁן עֶרֶב וָבֹקֶר,</p>

<p>אוּלַי יִגְדַּל שַׂעְרָן כִּזְקַן הַתָּיִשׁ.</p>

<p>אִם גַּם אַחַר הַטֹּרַח</p>

<p>לֹא צִמֵּחַ שַׂעְרָן, רַק חָסוֹר יֵלֶךְ,</p>

<p>שַׂעְרוֹת אִשָּׁה אַחֶרֶת</p>

<p>עַל קָדְקֹדָן בִּתְבוּנָתָן תִּתֵּנָּה;</p>

<p>וִיהִי מָה, מִי-יֵדַע? אַךְ הַתִּפְאֶרֶת</p>

<p>כֻּלָּה תִּהְיֶה לָהֵנָּה, כֵּן הַמֶּלֶךְ</p>

<p>תַּחַת צֵל הֵיכָלוֹ שָׁלֵו, שָׂמֵּחַ,</p>

<p>אִם צִבְאוֹתָיו תִּגְבַּרְנָה יִשְׁתַּבֵּחַ.</p>

<p>אוּלָם לָהֵן עוֹד דֶּרֶך</p>

<p>נָקֵל מֵהָאָמוּר הַפְלֵא וָפֶלֶא</p>

<p>לִמְצוֹא אֹתוֹ בִינַת כָּל-מַשְׂכִּיל תֵּלֶא.</p>

<p>מַקַּשׁ, מִסְפּוֹא וָתֶבֶן</p>

<p>יֵעָשׂ לָהֵן מִגְבַּעַת;</p>

<p>וּבְרֹב בִּינָה וָדַעַת,</p>

<p>קִשּׁוּרִים וּרְעָלוֹת גַּם עֶדְיֵי מֶשִׁי</p>

<p>לָרֹב יוּשַׁת עָלֶיהָ;</p>

<p>וּכְתַיִשׁ וּכְפָרָה וּכְעוֹף שָׁמַיִם</p>

<p>הִנֵּה עַל-מִגְבַּעְתָּמוֹ</p>

<p>מִנּוֹצַת תֻּכִּיִים שִׁבְעָה קַרְנַיִם.</p>

<p>הַשְׁגַּחְנָה, דַּרְכֵי-צֶדֶק,</p>

<p>נָא לִדְבָרַי עַד-הֵנָה;</p>

<p>הַבֵּטְנָה נָא וּרְאֶינָה,</p>

<p>הַבֵּטְנָה קֶשֶׁר, קָשֶׁר.</p>

<br />
</blockquote>

<blockquote>
<p>בַּשָּׁוְא דָּבַק כָּל-גֶּבֶר,</p>

<p>אֶל-אַנְשֵׁי-שָׁוְא אֵין חֵקֶר;</p>

<p>יָרוּץ כָּל-אִישׁ לַשֶּקֶר,</p>

<p>כַּאֲשֶׁר יִדְאֶה הַנָּשֶׁר.</p>

<br />
</blockquote>

<blockquote>
<p>עַד-הֵנָּה לֹא גִלִֵּיתִי</p>

<p>מִכָּל-עַבְדֵי הַהֶבֶל</p>

<p>כִּי-אִם אֶת הַשֵּׂעָר.</p>

<br />
</blockquote>

<blockquote>
<p>אַךְ עוֹד רַבִּים נִמְצָאוּ,</p>

<p>וּבְמִסְתָּרִים הָחְבָּאוּ.</p>

<p>עַתָּה אָעִיר הַנֵּבֶל,</p>

<p>אַגִּידָה כָל-מִסְתָּר.</p>

<br />
</blockquote>

<blockquote>
<p>מִתַּחַת הַשֵּׂעָר קֹמְנָה הַבֵּטְנָה,</p>

<p>וּשְׁנֵי חוֹרִים הַנִּקְרָאִים עֵינַיִם,</p>

<p>אַתֵּן דַּרְכֵי חָכְמָה קֹמְנָה וּרְאֶינָה.</p>

<p>מִי-אֵלֶּה נָא, מִי-אֵלֶה?</p>

<p>מַה-מִּשְׁמַרְתָּמוֹ תַּחַת הַשָּׁמַיִם?</p>

<p>הַאֲזֵנָּה אִמְרָתִי. לַחְפֹּר הָאָרֶץ,</p>

<p>לִרְאוֹת עֶרְוַת כָּל-גֶּבֶר,</p>

<p>לִמְצוֹא מוּמִים וָדֹפִי,</p>

<p>יָתוּרוּ כָל-הַיּוֹם עֵבֶר וָעֵבֶר.</p>

<p>הִנֵּה כָל-מַבָּטָם לִבְדּוֹק כָּל-אֵבֶר,</p>

<p>לִרְאוֹת הֵיטֵב מִנֶּגֶד</p>

<p>אֶת-תֹּאַר הָאָדָם, אַף אֶת-הַבֶּגֶד;</p>

<p>לִרְאוֹת אִם אִישׁ יָבֹא מֻכֶּה נָגוּעַ,</p>

<p>אִם זֶה קָלוּט שָׂרוּעַ,</p>

<p>הַאִם חָטְמוֹ מָרוּחַ,</p>

<p>אוֹ אִם נָמַק מֵחֹלִי הַנֹּאֶפֶת;</p>

<p>אִם מַלְבּוּשׁוּ קָרוּעַ,</p>

<p>הַאֵין עָלָיו מִצְנֶפֶת;</p>

<p>אִם הוּא חָרוּץ יַבֶּלֶת;</p>

<p>אִם לֹא סָגַר הַדֶּלֶת;</p>

<p>אִם מֵאָזְנוֹ אַחַת לֹא טוֹב שׁוֹמֵעַ;</p>

<p>אִם הוּא עִוֵּר, שָׁבוּר, אוֹ אִם צֹלֵעַ.</p>

<br />
</blockquote>

<blockquote>
<p>אַךְ הַנָּשִׁים, כִּי עָרְמָתָן גָּבֵרָה,</p>

<p>אֶל כָּל-עַלְמָה תִּקְרַבְנָה</p>

<p>מֵאָחוֹר, מִפָּנִים, לַחְקוֹר מוּמֶיהָ;</p>

<p>וּכְבַמִּסְתָּר תֶּאֱרַבְנָה</p>

<p>פֶּן עָרְמָתָן תִּתְגַּל. אַךְ אִם נִגְלָתָה, אֶל הָעַלְמָה הַהִיא כָּזֹאת תֹּאמַרְנָה:</p>

<p>עַלְמָה אַיֶּלֶת חֵן, אַל-נָא תִרְגָּזִי</p>

<p>אִם לִקְרָב-לָךְ, יָפָה, עֵינַי הֵעֵזוּ. הֵן צוֹפִיָּה הָיִיתִי הוֹד שַׂלְמָתֵךְ הַלֵּזוּ-הַנִּכְבֶּדֶת:</p>

<p>הָה! מַה-יָּקָר עֶרְכָּה! בָּנוֹת הַבֵּטְנָה!</p>

<p>כָּזֹאת מִיּוֹם הִלֶּדֶת לֹא רָאִיתִי.</p>

<p>הַבֵּטְנָה הַבָּנוֹת בִּינַת עוֹשֶׂהָ,</p>

<p>הַבֵּטְנָה תַּשְׁבֵּץ זֶה; קֹמְנָה וּרְאֶינָה</p>

<p>אֶת יֹפִי הַמְּלָאכָה. הָהּ! מַה-יָּקָרָה</p>

<p>שַׂלְמָתֵךְ, בַּת יָפָה! הִנֵּה חוּטֶיהָ</p>

<p>חוּצָה לֹא יֵרָאֶה אַחַד מֵהֵמָּה.</p>

<p>עַל הַיָּדַיִם כִּי כָזֹאת תִּפְעַלְנָה</p>

<p>יֵאוֹת לֵאמֹר: בִּרְכוֹת שַׁדַּי תִּזַּלְנָה!</p>

<p>הָהּ! שַׂלְמָה זֹאת, הָהּ, אִם לִבִּי לֹא-יֵתַע,</p>

<p>לֹא אִישׁ אָמָּן עָשָׂה מֵעַם הָאָרֶץ;</p>

<p>רַק אַתְּ, אַיֶּלֶת חֵן, אַתְּ מִכְלַל-יֹפִי,</p>

<p>אַתְּ שִׂמְלָתֵךְ עָשִׂית, אַתְּ וּבְיָדַיִךְ;</p>

<p>אַתְּ כִּי תֹאַר פָּנַיִךְ עֵד לָנֶצַח,</p>

<p>כִּי אֵין בֵּין הַבָּנוֹת תִּדְמֶה אֵלַיִךְ.</p>

<br />
</blockquote>

<blockquote>
<p>וּבְכֵן בִּשְׁקָרִים אֵלֶה</p>

<p>כָּל-מוּמֵי הָעַלְמָה בֶּטַח תַּחְקֹרְנָה,</p>

<p>וּבְכֵן אִם מוּם קַל בָּה וּבְמַלְבּוּשֶׁיהָ,</p>

<p>לָעַד וּלְעוֹלָמִים אֹתוֹ תִזְכֹּרְנָה,</p>

<p>אוּלָם לֹא כַאֲשֶׁר הוּא, רַק עִם תּוֹסֶפֶת,</p>

<p>כִּי כֵן פָּקַד הַמֶּלֶךְ: אַל תָּשִׂיחוּ</p>

<p>שִׂיחָה, כִּי אִם גֹּרַעַת אוֹ עֹדֶפֶת.</p>

<p>אַךְ עֵינַיִם מַה-יִסְכֹּנּוּ,</p>

<p>וּפּעֻלָּה אֵיכָה יוֹלִידוּ?</p>

<p>הֵם יִרְאוּ, אַךְ לֹא יָרֹנּוּ,</p>

<p>לֹא יַגִּידוּ, לֹא יָעִידוּ:</p>

<p>אִם אֵין פֶּה, כָּל-טוֹב אֵין בָּמוֹ,</p>

<p>לָכֵן הִיא יֵחַד אִתָּמוֹ.</p>

<p>אִם כָּל-דֹּפִי יִרְאוּ הֵמָּה,</p>

<p>הִיא לַכֹּל מַהֵר תּוֹדִיעַ;</p>

<p>וּבְעוֹדָהּ אַחֵר תַּרְשִׁיעַ,</p>

<p>אֶת-עַצְמָהּ אֵשֶׁת הַשֶּקֶר</p>

<p>וּבְעָלֶיהָ וִילָדֶיהָ</p>

<p>לַשָּׁמַיִם תָּרִים כָּכָה:</p>

<p>דִּינָה בַת-אֶלְקָנָה אֵשֶׁת מִיכָיְהוּ</p>

<p>בָּאָה בֵיתִי יוֹם חַג-הַפֶּסַח אֶמֶשׁ;</p>

<p>הַדֶּלֶת כִּבְנֵי-בַיִת חִישׁ פָּתָחָה,</p>

<p>וַתִּכָּנֵס פִּתְאוֹם חֶרֶשׁ הֶחָדְרָה;</p>

<p>וַאֲנִי שָׁמָּה בָּדָד בֶּטַח הָיִיתִי,</p>

<p>לָלֶכֶת בֵּית הָאֵבֶל</p>

<p>אֶת-בִּגְדוֹתַי לוֹבֶשֶׁת,</p>

<p>אֵין אִישׁ אִתִּי, כִּי כֵן דַרְכִּי מִקֶּדֶם</p>

<p>מֵאָז, מִיַּלְדוּתִי, לִלְבּוֹשׁ כָּל-בֶּגֶד</p>

<p>בִּלְתִּי עֵזֶר שִׁפְחָה, כַּאֲשֶָר תַּעֲשֶׂינָה</p>

<p>כָּל-הַבָּנוֹת, כִּי יֵשׁ וָיִשׁ לָהֵנָּה</p>

<p>נָשִׁים כִּי אֶת שַׂלְמוֹתֵיהֶן תִּבְדֹּקְנָה,</p>

<p>אִם כַּחֻקָּה עַל-גּוּפָתָן הוּשָׁתוּ,</p>

<p>כִּי מֵעַצְמָן לָזֹאת הֵן לֹא תִסְפֹּקְנָה;</p>

<p>רַק אָנֹכִי אֶת-אֵלֶּה לֹא אָהַבְתִּי,</p>

<p>וּבְמוֹ יָדַי, תּוֹדוֹת לֵאלֹהֵי קֹדֶשׁ,</p>

<p>בִּגְדֵי עָנְיִי אֶלְבַּשׁ שַׁבָּת וָחֹדֶשׁ.</p>

<br />
</blockquote>

<blockquote>
<p>הִנֵּה כַּאֲשֶׁר מֵרֹאשׁ לָכֶם הִגַדְתִּי,</p>

<p>פִּתְאוֹם אֶל-לִשְׁכָּתִי הָאִשָּׁה בָּאָה,</p>

<p>בִּלְבוּשׁ מַלְכוּת, צָנִיף, אֵפֹד וָחֹשֶׁן.</p>

<p>בֹּשְׁתִּי וָאֶכָּלֵם. אוּלָם מָה אַעַשׂ?</p>

<p>כִּסִיתִי אֶת הַבַּעַשׂ,</p>

<p>שָׁאַלְתִּי לִשְׁלוֹמָהּ, וָאוֹשִׁיבֶהָ,</p>

<p>הִקְשַׁבְתִּי אֶת מִלֶּיהָ;</p>

<p>וּבְכֵן שָׁלֹשׁ שָׁעוֹת בַּשָּׁוְא אִבַּדְתִּי,</p>

<p>וּדְבַר חָכְמָה וָדַעַת לֹא לָמַדְתִּי,</p>

<p>רַק כִּי הַפַּלְמוֹנִית אֶתמֹל אֹרָשָׂה</p>

<p>בִּשְׁלֹשִׁים כֶּסֶף מֹהַר, אַךְ אַחֶרֶת</p>

<p>בִּשְׁנֵים עָשָׁר מָנֶה מֵאִישׁ נִשְׁגָּלָה,</p>

<p>וַאֲחוֹתָהּ בָּגוֹדָה לִזְנוּנִים חָלָה;</p>

<p>כִּי אֵשֶׁת אַלְמוֹנִי תֵּצֵא הַחוּצָה,</p>

<p>כִּי זֶה עֶשֶׂר שָׁנִים בֵּן לֹא יָלָדָה;</p>

<p>כִּי בֵין אַחֵי אִישָׁהּ מַצָּה נוֹלָדָה,</p>

<p>וְהִיא בִתְבוּנָתָה רִיבָם הִשְׁקִיטָה;</p>

<p>כִּי טוֹב אִישָׁהּ מִכָּל-גֶּבֶר וָגֶבֶר,</p>

<p>כִּי כָל-חֶפְצָהּ יַשְׁלִים יוֹמָם וָלַיְלָה,</p>

<p>כִּי יֹאמַר לָה תָּמִיד: אַתְּ מִכְלַל-יֹפִי,</p>

<p>הִנֵּה מִיַּין טוֹב דֹּדַיִךְ טֹבוּ;</p>

<p>כִּי יֶלֶד טוֹב כִּבְנָה בָּאָרֶץ אַיִן,</p>

<p>כִּי יִשַּׁק לָהּ יוֹם יוֹם, לֵאמֹר: צַוִּינִי,</p>

<p>חֶפְצֵךְ בִּלְתִּי כָל-פַּחַד הַשְׁמִיעִינִי.</p>

<p>שִׂיחָתָהּ-תְּנוּעָתָהּ</p>

<p>וְשִׂפְתוֹתֶיה,</p>

<p>וּלְשׁוֹנָהּ-וְעִנְיָנָהּ</p>

<p>וְאִמְרוֹתֶיהָ,</p>

<p>עַד עֶת-בּשׁ בְּדִבְרֵי-שָׁוְא</p>

<p>אֲשֶׁר יָדָעוּ,</p>

<p>כֵּן חָנוּ לְדִגְלֵיהֶם,</p>

<p>כֵּן נָסָעוּ.</p>

<br />
</blockquote>

<blockquote>
<p>כִּשְּׁמוֹעַ אֶת-כָּל-אֵלֶּה</p>

<p>שָׁבָץ אוֹ זַלְעָפָה כִּמְעַט בָּאָנִי;</p>

<p>וּכְבָר נוֹדַע לַכֹּל אֵיכָה שָׂנֵאתִי</p>

<p>דִּבְרֵי הַהֶבֶל אָנִי;</p>

<p>וּכְבָר תֵּדַעְנָה גַם-אַתֶּן מִקֶּדֶם</p>

<p>אֵיךְ גַם-אִישִׁי הִרְחַקְתִּי</p>

<p>מִמּוֹשַׁב עַם-הָאָרֶץ; גַּם יָדוּעַ</p>

<p>אֵיכָה לָרוּץ אַחַר חָכְמָה וָדַעַת</p>

<p>אֶת כָּל זַרְעִי הוֹכַחְתִּי,</p>

<p>וּבְמַסְלוּלִי הִדְרַכְתִּי,</p>

<p>לַחְמוֹד אֶת-הַחָכְמוֹת, לִמְאוֹס בַּהֶבֶל;</p>

<p>וּלְקוֹל מִלַּי גַּם-הֵמָּה</p>

<p>(גַּם כִּי לֹא-טוֹב כִּי אַגִּיד זֹאת אָנֹכִי)</p>

<p>אָזְנָם יַטּוּ יוֹם יוֹם, גַּם כִּי יִגְּדָּלוּ,</p>

<p>וּבְעַד הַפֶּתַח עָבוֹר לֹא יוּכָלוּ;</p>

<p>וּבְכֵן גָּדַל שִׁמְעָם, וּנְשִׂיאֵי אֶרֶץ</p>

<p>בִּי הִתְחַתֵּן בִּקֵּשׁוּ,</p>
</blockquote>

<blockquote>
<p>וּשְׁלֹשִׁים בַּארֹלָי! <a href="#fn:3" id="fnref:3" title="see footnote" class="footnote"><sup>3</sup></a> בִּתִּי שָׁאָלוּ.</p>
</blockquote>

<blockquote>
<p>בִּינוּ אַתֶּם אֵיפוֹא אֵיכָה תוּכַלְנָה</p>

<p>לִשְׁמוֹעַ דִּבְרֵי-שָׁוְא נָשִׁים כָּמֹנִי.</p>

<br />
</blockquote>

<blockquote>
<p>אַךְ אֶל-בֵּיתִי אֶת-זֹאת מָתַי קָרָאתִי?</p>

<p>אִתַּהּ מָתַי הִתְרַעְתִּי?</p>

<p>מָתַי אָמַרְתִּי לָהּ: אֶל-בֵּיתִי בֹאִי?</p>

<p>רַק בֵּית הָרַחְצָה פַּעַם בָּה פָּגַעְתִּי,</p>

<p>מִקֶּדֶם אֶת-פָּנֶיהָ בַל-יָדַעְתִּי.</p>

<p>מִן הָרֶגַע הַהוּא טוֹב לֹא רָאִיתִי,</p>

<p>וּלְבַד יוֹם יוֹם חָזִיתִי – הוֹד מַרְאֶיהָ.</p>

<p>הָהּ! אִם-תִּרְאוּ פָנֶיהָ – אָז תִּצְחָקוּ,</p>

<p>וּבְקוֹל גָּדוֹל תִּצְעָקוּ – טוֹבַת רֹאִי</p>

<p>עֵינַי כָּמוֹהָ לֹא חָזוּ עַד-הֵנָּה;</p>

<p>מָה אָשִׁיב לַאדֹנָי עַל תַּגְמוּלוֹהִי,</p>

<p>וּפְנֵי כִימָה וּכְסִיל עֵינַי תִרְאֶינָה?</p>

<p>כִּפְנֵי מַלְכֵי צֹעַן אַחַר כִּי נֶחְנָטוּ,</p>

<p>הֵן כָּכָה פָּנֶיהָ נִקְוָצוּ נִקְמָטוּ.</p>

<p>אַפָּהּ כַּסֻלָּם, כִּשְׁאוֹל רָחַב פִּיהָ;</p>

<p>הִשְׁאִיל עַיִר פֶּרֶא אֵלֶיהָ אָזְנַיִם,</p>

<p>וּקְאַת הַמִּדְבָּר הִשְׁאִילָה עֵינַיִם.</p>

<p>כַּשָּׂק אוֹ אַמְתַּחַת כָּל-בֶּגֶד כֵּלֶיהָ,</p>

<p>וּכְרֵיחַ אַשְׁפָּה מִבֵּין שִׂפְתוֹתֶיהָ.</p>

<p>עוֹרָה כּדֹּנָג, כַּכֶּסֶף שַׂעְרָהּ;</p>

<p>שִׁנֶּיהָ פֶּחָם לִצְבִי תִפְאָרָה,</p>

<p>וּכְתֹאַר מַנְעָל הָיָה צַוָּארָהּ.</p>

<br />
</blockquote>

<blockquote>
<p>פָּכָה אֵשֶׁת הַשְֶׁקֶר</p>

<p>אֶת-רַעְיָתָהּ תַּרְשִׁיעַ;</p>

<p>כָּכָה לַכֹּל תּוֹדִיעַ</p>

<p>עֶרְוַת דָּבָר וָדֹּפִי אִם רָאָתָה;</p>

<p>כִּי אֵין אֶל-עָרְמָתָהּ מִדָּה וָחֵקֶר;</p>

<p>יַעַן לִבָּה לָנֶצַח</p>

<p>יִמְאַס עַצְלוּת לֹא יֵרָדֶם,</p>

<p>עֵת רוּם זֻלּוּת לִבְנֵי אָדָם.</p>

<br />
</blockquote>

<blockquote>
<p>אַךְ אֵין כָּל-אֵלֶּה רַק אַחַת מֵאֶלֶף</p>

<p>שִׂיחוֹת שִׂפְתֵי מִרְמָה, כָּזָב וָחֹנֶף</p>

<p>הַזָּלִים כָּל-הַיּוֹם מִלִּים כַּדֶּלֶף.</p>

<p>חָכָם, מַשְׂכִּיל, נָבוֹן הִנֵּה כָל-גֶּבֶר;</p>

<p>כָּעֵת יִהְיֶה כָל-אִישׁ מִכְלוֹל הַדַּעַת,</p>

<p>כָּל-אִישׁ לַתַּעֲלוּמוֹת יָדוֹ מַגַּעַת,</p>

<p>כָּל-אִישׁ עַד-הַשָּׁמַיִם יַעַל אֵבֶר.</p>

<p>אִם-יִקֶּר כָּל-מִקְרֶה, גַּם-טוֹב, גַּם-שֶׁבֶר,</p>

<p>יֹאמַר כָּל-אִישׁ: כָּזֹאת מֵאָז מִקֶּדֶם</p>

<p>גַּם-אָנֹכִי אָמַרְתִּי,</p>

<p>וַיְהִי כַאֲשֶׁר דִּבַּרְתִּי,</p>

<p>דָּבָר מִכָּל מִלַּי לֹא נָפַל אַרְצָה.</p>

<p>הָהּ! כִּי יָדַעְתִּי אָנִי;</p>

<p>אַךְ מִיָּמַי אִישׁ עָרוּם לֹא רִמָּנִי.</p>

<br />
</blockquote>

<blockquote>
<p>אִם מֵאָדָם יַקְשִׁיבוּ</p>

<p>מִלִּים כִּי לֹא יִצְדָּקוּ,</p>

<p>אָמֵן, אָמֵן יָשִׁיבוּ,</p>

<p>לֵאמֹר: אָחִי, חָכָמְתָּ;</p>

<p>וּבְדַעַת יִתְאַפָּקוּ,</p>

<p>וּבָתוֹךְ קִרְבָּם יִצְחָקוּ.</p>

<br />
</blockquote>

<blockquote>
<p>כָּשֵׁר מָה הוּא אוֹמֵר? כָּשֵׁר מַה-יַעַשׂ?</p>

<p>הוּא אֶל דָּבָר אַחֵר יַשִּׂיא רֵעֵהוּ,</p>

<p>וּמְסִבּוֹת יִתְהַפֵּךְ; אַךְ לֹא יוֹרֵהוּ,</p>

<p>אַף בַּל-יֹאמַר אֵלָיו: אָחִי, שָׁגִיתָ.</p>

<p>לֹא-כֵן אָמְנָם אִם זָר יִמָּצֵא שָׁמָּה,</p>

<p>אֶת-מִלֵּיהֶם יִשְׁמַע – אָז קוֹל יָרִימוּ,</p>

<p>יַכְּחִישׁוּ כָל-דָּבָר, גַּם טוֹב, וָלָמָּה?</p>

<p>כִּי כֵן עַצְמָם כִּבְנֵי בִינָה יָשִׂימוּ</p>

<p>אֶל-עֵינֵי הַשּׁוֹמֵעַ. כַּמָּה, כַּמָּה</p>

<p>אֶת רֵעֵיהֶם חִנָּם הַכְלֵם יַכְלִימוּ!</p>

<p>וּלְמַעַן יִקְנוּ הֵם גַּרְגַּר תִּפְּאָרֶת,</p>

<p>אֵין רָע אִם יַחְפִּיר אִישׁ בִּמְרוֹמֵי קָרֶת.</p>

<p>דֶּרֶךְ אַחֶרֶת אֶל יוֹדֵעַ סֵפֶר</p>

<p>לַגְדִיל אֶת-תִּפְאַרְתּוֹ בֵּין עַם הָאָרֶץ.</p>

<p>בֵּין שִׁירוֹת אַנְשֵׁי-שִׁיר שֶׁהָיוּ אֵפָר,</p>
</blockquote>

<blockquote>
<p>לֵוִי<a href="#fn:4" id="fnref:4" title="see footnote" class="footnote"><sup>4</sup></a>, וּגְבִירוֹלִי, וָהַאי רַבֵּנוּ,<a href="#fn:5" id="fnref:5" title="see footnote" class="footnote"><sup>5</sup></a></p>
</blockquote>

<blockquote>
<p>אַבְרָהָם בֶּן-מֵאִיר נֵזֶר עַמֵּנוּ<a href="#fn:6" id="fnref:6" title="see footnote" class="footnote"><sup>6</sup></a></p>
</blockquote>

<blockquote>
<p>וִידַעְיָה הַנִּשְׁעָן כִּסְתוּמֵי עַיִן<a href="#fn:7" id="fnref:7" title="see footnote" class="footnote"><sup>7</sup></a></p>
</blockquote>

<blockquote>
<p>עִמָּנוּאֵל, וּמְנַחֵם<a href="#fn:8" id="fnref:8" title="see footnote" class="footnote"><sup>8</sup></a> אִישׁ הַדַּעַת,</p>
</blockquote>

<blockquote>
<p>עוֹרֵג הַבֹּשֶׂם, אוֹ עוֹרֵךְ הַתֹּפֶת<a href="#fn:9" id="fnref:9" title="see footnote" class="footnote"><sup>9</sup></a></p>
</blockquote>

<blockquote>
<p>שִׁמְשׁוֹן כֹּהֵן, מֹשֶׁה חַיִּים, אֶפְרַיִם</p>

<p>הָלוֹךְ יֵלֵךְ לִלְקוֹט אָנֶה וָאָנָה,</p>

<p>לָקוֹחַ כָּל-מוּם רָע, הַרְחֵק כָּל-יֹפִי,</p>

<p>נְתוֹן אֶצְלָם דִּבְרֵי-שָׁוְא וּשְׂפַת-יֶתֶר,</p>

<p>וּמְלִיצוֹת נִמְאָסוֹת אֶל-רֹאשָׁם כֶּתֶר,</p>

<p>שִׁירִים יִכְתֹּב לִימֵי שִׂמְחָה וָעֹנֶג,</p>

<p>מִמִּי יִירָא, מִמִּי יִפְחָד? אִם תַּמוּ</p>

<p>אַנְשֵׁי בִינָה, וּפְלִיטֵיהֶם נָשַמּוּ,</p>

<p>מָה? מָה אָמַרְתִּי נָא? אֶת מִי הוֹכַחְתִּי?</p>

<p>הַאִם יֵשׁ לִדְבָרַי אֹזֶן שֹׁמַעַת?</p>

<p>הַאִם יֵשׁ בַּתֵּבֵל אִישׁ מֵבִין דַּעַת?</p>

<p>אַךְ, קוֹל נִדְבָּרִים יַחַד; אַטֶּה אֹזֶן</p>

<p>לִשְׁמוֹעַ דִּבְרֵיהֶם – אֲדוֹן לִי אַתָּה,</p>

<p>וּלְּךָ עֶבֶד עוֹלָם אֶהְיֶה אָנֹכִי.</p>

<p>הֶאָח, הֶאָח! כִּמְעַט לֹא הִכַּרְתִּיךָ;</p>

<p>הִנֵּה שָׁמַנְתָּ, עָבִיתָ, כָּשִׂיתָ,</p>

<p>טֹבוּ מַרְאֶיךָ, נָעַמְתָּ, יָפִיתָ.</p>

<p>הַאִם גַּם-זֶה בְנֶךָ? חֵן רַב לָבַשְׁתָּ;</p>

<p>שַׁדַּי יִשְׁמֹר אוֹתָךְ! אָמְנָם יָדַעְתִּי</p>

<p>כִּי לֹא שָׁמִיר וָשַׁיִת</p>

<p>יֵצֵא מִשׁרֶשׁ זַיִת.</p>

<p>קוּמָה, אָדוֹן, צַוֵנִי כִּרְצוֹנֶךָ,</p>

<p>כִּי אָנֹכִי עַבְדֶּךָ,</p>

<p>וּלְכָבוֹד וּלְתִפְאֶרֶת אֵלַי יֶהִי.</p>

<p>כַּבֵּד בֵּיתִי, בֹּאה אִתִּי וּסְעָדָה,</p>

<p>כָּל-תַּאֲוָתְךָ מַלֵּא, כִּי זֶה בֵיתֶךָ.</p>

<br />
</blockquote>

<blockquote>
<p>אִם-יָקוּם הָאִיש לָלֶכֶת,</p>

<p>יִפְצַר-בּוֹ, לֵאמֹר: מַה-כָּכָה?</p>

<p>אָן תָּנוּס, אָדוֹן? אֵיכָכָה</p>

<p>תִּקַּח מֶנִּי עֹנֶג זֶה?</p>

<p>וּבְקִרְבּוֹ – יָשִׂים אָרְבּוֹ,</p>

<p>אֶת-מוּמָיו יָבִין יֶחְזֶה.</p>

<br />
</blockquote>

<blockquote>
<p>עוֹד הִנֵּה בִּרְכַּת הַבֹּקֶר:</p>

<p>אַלּוּפִי, יוֹם טוֹב עָלֶיךָ!</p>

<p>גַּם יֶשׁ-לָנוּ מִנְחַת-עָרֶב:</p>

<p>טוֹב הַלַּיְלָה לִכְבוֹדֶךָ!</p>

<p>וּבְרָכָה אֶל-הַסּוֹעֵד,</p>

<p>וּבְרָכָה לִימֵי מוֹעֵד.</p>

<br />
</blockquote>

<blockquote>
<p>אָמְנָם עִם-תּוֹשְׁבֵי קִרְיָה אַחֶרֶת,</p>

<p>כִּי לֹא יַגִּיעַ שָׁם קוֹל שִׂפְתוֹתֵינוּ,</p>

<p>אֵיכָה נֵצֵא אֵפוֹא מִידֵי חוֹבֵנוּ?</p>

<p>בִּכְתָב נָאֶה וָטוֹב לִיקַר תִּפְאֶרֶת</p>

<p>בִּרְכוֹתֵינוּ נִפְרוֹשׂ הֵיטֵב עַל-סֵפֶר,</p>

<p>וּבִדְבַר-חֵן וָהוֹד וּבְאִמְרִי-שֶׁפֶר כִּיכָלְתֵּנוּ נַעְשִׁיר אֶת-הָאִגֶּרֶת:</p>

<p>כָּזֹאת מִדֵּי כָּל-חַג נִשְׁלַח שָׁלוֹחַ,</p>

<p>כִּי תֵרָצֶה בִּמְקוֹם פֶּה וְשְׂפָתַיִם.</p>

<p>אוּלָם אַתֶּם, אַנְשֵׁי בִינָה וָדַעַת,</p>

<p>אִם לֵב תָּמִים לָכֶם כַּאֲשֶׁר תֹּאמֵרוּ,</p>

<p>אִם בַּיּוֹצֵר תִּהְיֶה פִיכֶם פֹּגַעַת</p>

<p>עַל-אֹשֶׁר רֵעֵיכֶם, מַה-תִּתְפָּאֵרוּ?</p>

<p>מַה-יִסְכַּנְכֶם כַּאֲשֶָר תִּהְיֶה מוּדַעַת</p>

<p>צִדְקַתְכֶם לָאָדָם? אוֹ יִסָּתֵרוּ</p>

<p>מֵהֶם חַסְדֵיכֶם, מַה-לָּכֶם מִגְרַעַת?</p>

<p>הֵן שִׂפְתֵי הַמֵּיטִיב לוּ יִסָּכֵרוּ,</p>

<p>אָז הַמְּקַבֵּל חַסְדּוֹ יִפְתַּח אֶת-פִּיהוּ,</p>

<p>כַּיֶּלֶד הַמַּגִּיד חַסְדֵי אָבִיהוּ.</p>

<p>אוּלַי תָשִׁיבוּ לִדְבָרַי: אֵיכָכָה</p>

<p>יִפְתַּח הָאִישׁ אֶת-פִּיו, אִם לֹא נוֹדִיעָה</p>

<p>אֵלָיו אֶת-אַהֲבָתֵנוּ? אֵיכָה יֵדַע</p>

<p>כִּי בִגְלָלוֹ נִשְׁפֹּךְ לֵאלֹהִים שִׂיחַ,</p>

<p>לוּ בִלְשׁוֹנֵנוּ לֹא נִתְגַּלֶה נַחְנוּ?</p>

<p>וִיהִי מָה, אַנְשֵׁי לֵב, אֵל בַּשָּׁמַיִם,</p>

<p>הוּא הַיוֹדֵע צִדְקַתְכֶם; מִנֵּהוּ</p>

<p>יָבֹא לִפְעֻלַּתְכֶם מַתָּן וָעֵקֶב.</p>

<p>לָמָּה מִילוּד אִשָּה שָׂכָר תּוֹחִילוּ? –</p>

<p>אַךְ בִּלְבָבִי אֹמַר: כָּל עוֹשֵׂה אֵלֶּה</p>

<p>אִתּוֹ אֵין חֶסֶד, רַק מִרְמָה וָחֹנֶף.</p>

<p>וָאָנָה אֲנִי בָא? אֵיכָה צָלַלְתִּי</p>

<p>בִּתְהוֹם רֹבֶצֶת תַּחַת,</p>

<p>וּבְמַיִם בִּלְּתִּי-סוֹף? אוֹיָה! נוֹאַלְתִּי.</p>

<p>אֶת-נִכְלֵי הַלָּשׁוֹן הַמִתְהַפֶּכֶת,</p>

<p>הַתּוֹלָה בַאֲחֵרִים אֶת-כָּל-מוּמֶיהָ,</p>

<p>אֵיכָה יִסְפֹּק כֹּחִי לִסְפֹּר עַד-תֻּמּוֹ?</p>

<p>אוֹ אֵיךְ אַחַר גֵּוִי עַתָּה אַשְׁלִיכָה</p>

<p>תִּפְאֶרֶת הָאִשָּׁה, רֶשֶׁת הַגֶּבֶר?</p>

<p>אֶטּוֹשָׁה נָא לָשׁוֹן, פֶּה וּשְׂפָתַיִם,</p>

<p>וּלְפִי הַשֶּׁקֶר כִּרְצוֹנָם יִשָּׁקוּ;</p>

<p>אֶשְׁכַּח אֶת-הַשִׁנַּיִם,</p>

<p>וּלְהַרְאוֹת יִפְעָתָם לַכֹּל יִצְחָקוּ;</p>

<p>אֶשְׁכַּח אֶת-הַצַּוָּאר, אֶת-הַגַּרְגֶּרֶת,</p>

<p>הֶעָנָק, הַשַּׁרְשֶׁרֶת,</p>

<p>גַּם אֶת-הָאַלְמוֹגִים וּצְרוֹר הַבֹּשֶׂם;</p>

<p>אֶשְׁכַּח פָּנִים הַמְאָדָּמִים בַּצֶּבַע;</p>

<p>אֶשְׁכַּח אֶת-הַיָּדַיִם,</p>

<p>אֶשְׁכַּח הָאֶזְרוֹעוֹת, אֶשְׁכַּח בָּתֵּימוֹ;</p>

<p>אֶשְׁכַּח כָּל-מִין טַבַּעַת;</p>

<p>אָנִיחַ הַשּׁוֹקַיִם,</p>

<p>וּלְגֶשֶׁם וּלְמָטָר יִתְאַוּוּ הֵמָּה,</p>

<p>לִגְלוֹת אֶת-שׁוּלֵיהֶם עַד-הַבִּרְכַּיִם;</p>

<p>אָנִיחַ הָרַגְלַיִם,</p>

<p>וּלְאַט כִּתְְשׁוּקָתָן בָּעִיר תֵּלַכְנָה,</p>

<p>לִרְעוֹת אֶת עֵינֵיהֶם אָנֶה וָאָנָה.</p>

<p>וּלְהֵרָאֹה גַם הֵם לִבְנֵי הַתֹּהוּ,</p>

<p>וּלְהַרְאוֹת לָעֵדָה אֶת-שִׂמְלוֹתָמוֹ</p>

<p>הַמְחֻדָּשׁוֹת כָּל-חֹדֶשׁ,</p>

<p>וּלְהוֹדִיעַ לַכֹּל אֶת-רֹב עָשְׁרָמוֹ,</p>

<p>וּלְהַמְשִׁיךְ לָמוֹ כָּכָה כָּל-עֵינַיִם;</p>

<p>אֶשְׁכַּח עַתָּה כֻלָמוֹ,</p>

<p>אָשִׁיר שִׁירִי עַתָּה עַל-השׁ&#8230;</p>

<p>כַּאֲשֶׁר יִכְסֹף הָעֶלֶם</p>

<p>לַגִּיד אֶל-יָפָתוֹ</p>

<p>שַׁלְהֶבֶת חֶמדָּתוֹ</p>

<p>אֹכֶלֶת עַצְמוֹתָיו;</p>

<p>אוּלָם יִשָּׁאֶר אֵלֶם,</p>

<p>יַעַן תִּגְבַּר בָּשְׁתּוֹ,</p>

<p>כִּי לֹא בָאֵר הֵיטֵב</p>

<p>אֶת-תֹּקֶף אַהֲבָתוֹ</p>

<p>תּוּכַלְןָ שִׂפְתוֹתָיו:</p>

<p>כָּכָה נָשִׁים תִּכְסֹפְנָה</p>

<p>לַרִאוֹת בּחוּץ יָפְיָמוֹ,</p>

<p>אוּלָם גַּם-הֵן תִּקְצֹפְנָה</p>

<p>כַּנַּעַר עַל-בָּשְׁתָּמוֹ,</p>

<p>מֵעַתָּה מַה-תַּעֲשֶׂינָה?</p>

<p>מָזוֹר אָנָה תִּמְצֶאנָה?</p>

<p>אַךְ אָמְנָם אֶל-כָּל-אִישׁ זֹאת מוּדַעַת</p>

<p>כִּי לִמְשׁוֹךְ לִוְיָתָהּ בַּחַכָּה,</p>

<p>וּלְהָשִׁיב הָאָדָם עַד-דַּכָּא,</p>

<p>תִּתְנַכֵּל כָּל-אִשָּׁה נִכְלֵי-דַעַת;</p>

<p>אַף כָּל-עֵצֶב כָּבֵד לֹא תַחְשׂכְנָה</p>

<p>לִוְיָתָן בָּחַכָּה עַד-תִּמְשֹׁכְנָה.</p>

<br />
</blockquote>

<blockquote>
<p>לָכֵן הִנֵּה מֵהֶן מָאֵן מֵאֵנוּ</p>

<p>לִשְּׁמוֹעַ אֶל-הַבֹּשֶׁת, וְיַרְחִיקוּ</p>

<p>אוֹתָה מֶרְחַקֵּי אֶרֶץ, וְיַבְהִיקוּ</p>

<p>מִזִיו <strong>הָאַשְׁכֹּלוֹת</strong> אֶת חוּצוֹתֵינוּ.</p>

<p>אָכֵן אַשְׁכֹּלוֹת אֵלֶּה</p>

<p>לֹא כָל-גּוּפָמוֹ יֵרָאֶה הַחוּצָה,</p>

<p>רַק יִשָּׁאֵר שָׁרְשָׁם טָמוּן בָּאָרֶץ;</p>

<p>וּבְכֵן הַפְלֵא וָפֶלֶא</p>

<p>יַרְבֶּה יָפְיָם, וּבְכֵן יִפְרֹצוּ פָרֶץ,</p>

<p>יַעַן קֶשֶׁר אַמִּיץ יִלְחַץ שָׁרְשָׁמוֹ,</p>

<p>וּבְעוֹד שָׁרְשָׁם יִלְחַץ, יִדְחֶה מִמַּעַל</p>

<p>דָּמָם, חַרְצַנֵּיהֶם, וּבְכֵן יַאְדִּימוּ,</p>

<p>וּבְכֵן אֶל מַרְאֵה-עַיִן גַּם יִשְׁמָנוּ.</p>

<p>יֵשׁ עַל-הָאַשְׁכֹּלוֹת מַסְוֶה תִּפְרֹשְׂנָה,</p>

<p>צַלְמוֹ כִּדְמוּת הָרֶשֶׁת,</p>

<p>אַךְ לֹא מִצִּדְקָתָן, רַק לָצוּד צַיִד,</p>

<p>לֶאֱחוֹז כָּל-עוֹף כָּנָף הַקָּרֵב לָמוֹ</p>

<p>לֶאֱכוֹל מֵעִנְבֵיהֶם; יַעַן וּבְיַעַן</p>

<p>הַטּוֹב הַמִתְיַקֵּר יִיטַב <strong>אֵלֵינוּ.</strong></p>

<p>מֵהֶן פֵּאָה אַחַת עֵרֹם תִּשְׁכַּחְנָה,</p>

<p>וּכְבַשָּׂדֶה פִּנַּת הַפְקֵד תַּנַּחְנָה,</p>

<p>כֵּן אִישׁ קֹנֶה מֹכֵר, מֵיטַב מִקְנֵהוּ</p>

<p>יוֹצִיא אֶל-עֵין כָּל-אִישׁ חוּץ מִנָּוֵהוּ.</p>

<p>אַךְ אִשָּׁה חַכְמַת-לֵב הִיא לֹא כָאֵלֶּה:</p>

<p>עֵרֹם עֶרְיָּה לֹא תֵלֶךְ,</p>

<p>אַף לֹא עַל-יָם לָבָן תִּפְרֹשׂ הָרָשֶׁת,</p>

<p>אוּלָם עַל-הַחָזֶה הַצָּעִיף תָּשֶׁת.</p>

<p>עֵת תִּמָּצֵא בִקְהַל נָשִׁים אֵין גֶּבֶר,</p>

<p>הֵיטֵּב סָבִיב סָבִיב הִיא תַעַנְדֶּנּוּ;</p>

<p>כַּאֲשֶׁר תֵלֵךְ בַּדֶּרֶךְ,</p>

<p>תַּנַח בָּאֶמְצַע פֶּתַח, וּכְמוֹ נֹחַ</p>

<p>צֹהַר לַתֵּבָה תַּעַשׂ;</p>

<p>אִם אֶל-בָּחוּר תִּקְרַב, תִּפְתַּח הַפָּתַח,</p>

<p>וּכְלֵי הַזַּעַם תָּפֶק,</p>

<p>וּכְאִלוּ לֹא כָחֹק הַצָּעִיף יֶהִי,</p>

<p>תִּפְתַּח, תִּסְגֹּר, תִּסְגֹּר, תִּפְתַּח הַצֹהַר</p>

<p>עַד-תָּבִיא הַנִּפְתֶּה אֶל-בֵּית הַסֹּהַר.</p>

<p>בִּימֵי הֶעָנָן כָּכָה</p>

<p>הַמָּאוֹר הַגָּדוֹל מַקְוֵה הַזֹהַר</p>

<p>פַּעַם כָּסּוּ פָנָיו וִיהִי עֵיפָתָה,</p>

<p>פַּעַם מִבֵּין הֶעָב אֶת-זִיווֹ נֵרֶא,</p>

<p>פַּעַם סָר הֶעָנָן, חַמָּה נִגְלָתָה.</p>

<p>כֵּן דֶּרֶךְ הָאָדָם, וּכְבַר פָּשָׂתָה</p>

<p>בָּאָרֶץ הַמִּסְפַּחַת,</p>

<p>וֶאֶמֱת וָיֹשֶׁר וֶאֱמוּנָה נִשְׁכַּחַת.</p>

<p>אָמְנָם אָמְנָם גַּם כִּי רַבּוֹת אָמַרְתִּי,</p>

<p>אוֹיָה! הֵנָּה עַד-הֵנָּה</p>

<p>אוּלַי מֵאֶלֶף רַק מֵאָה סִפַּרְתִּי.</p>

<p>הִנֵּה, דַּרְכֵי הַצֶּדֶק,</p>

<p>הִנֵּה עַתָּה נִלְאֵיתִי;</p>

<p>הִנֵּה מִלִּים הִרְבֵּיתִי</p>

<p>עַל כָּל-מִדָּה וָקֶצֶב.</p>

<br />
</blockquote>

<blockquote>
<p>אוּלָם אָדָם כִּי חֵדֶק</p>

<p>תּוֹךְ לִבְשָּׂרוֹ נֶעְצָר,</p>

<p>לַבְרִיחַ אֶת-הַצָּר</p>

<p>יִשָּׂא מַכְאוֹב וָעֶצֶב.</p>

<br />
</blockquote>

<blockquote>
<p>כֵּן אָנֹכִי הַנַּעַר,</p>

<p>אֵשׁ בִּלְבָבִי בֹעָרֶת,</p>

<p>כִּרְאוֹת עֵינַי בַקָּרֶת</p>

<p>רַק שֶׁקֶר, רַק תָּרְמָה.</p>

<br />
</blockquote>

<blockquote>
<p>לָכֵן מֵרֹב הַצַּעַר</p>

<p>טֹרַח, עָמָל בָּזִיתִי;</p>

<p>אֶת-שִׂפְתוֹתַי פָּצִיתִי,</p>

<p>פָּצִיתִי, וִיהִי מָה.</p>

<br />
</blockquote>

<blockquote>
<p>אֶת-עֶרְוַת אַנְשֵׁי-שֶׁקֶר גִּלֵּיתִי,</p>

<p>בִּימִין צֶדֶק וָיֹשֶׁר תָּמַכְתִּי;</p>

<p>כִּי עָלֵימוֹ מִבֶּטֶן נִסְמַכְתִּי,</p>

<p>כִּי אָמַרְתִּי עַל-אֵלֶּה נִבְרֵאתִי.</p>

<p>אֵל שַׁדַּי! אַתָּה אֵל, קָרֵב יֶשַׁע;</p>

<p>עַד-מָתַי יִמְלָךְ-בָּנוּ הָרֶשַׁע?</p>

<br />
</blockquote>

<blockquote>
<p>הִנָּשֵׂא, שֹׁפֵט הָאָרֶץ,</p>

<p>קָרֵב יֶשַׁע בַּת-עַמֶּךָ;</p>

<p>תֵּאָלַמְנָה שִׂפְתֵי-שֶׁקֶר,</p>

<p>וּלְשׁוֹנִי תֶּהְגֶּה צִדְקֶךָ.</p>

<br />
</blockquote>

<blockquote>
<br />
</blockquote>

<div class="footnotes">
<hr />
<ol>

<li id="fn:1">
<p>מלכים ב&#8216;, ט&#8217; ל'. <a href="#fnref:1" title="return to body" class="reversefootnote">&#160;&#8617;</a></p>
</li>

<li id="fn:2">
<p>ויקרא י&#8220;א כ&#8221;ט. <a href="#fnref:2" title="return to body" class="reversefootnote">&#160;&#8617;</a></p>
</li>

<li id="fn:3">
<p>לשון שבועה, במקום בַאדֹני. <a href="#fnref:3" title="return to body" class="reversefootnote">&#160;&#8617;</a></p>
</li>

<li id="fn:4">
<p>ר' יהודה הלוי בעל הכוזרי, נשיא משוררי בני  עמנו. <a href="#fnref:4" title="return to body" class="reversefootnote">&#160;&#8617;</a></p>
</li>

<li id="fn:5">
<p>בעל &#8220;שמע קולי&#8221; ו&#8220;מוסר השכל&#8221;. <a href="#fnref:5" title="return to body" class="reversefootnote">&#160;&#8617;</a></p>
</li>

<li id="fn:6">
<p>הוא הראב&quot;ע והיה גדול מאד בעיני בימי ילדותי. <a href="#fnref:6" title="return to body" class="reversefootnote">&#160;&#8617;</a></p>
</li>

<li id="fn:7">
<p>בעל בחינת עולם, שכתב: סוף דבר – תשמאיל לבי או  תימין, תאמין בכל מה שהאמין וכו'. <a href="#fnref:7" title="return to body" class="reversefootnote">&#160;&#8617;</a></p>
</li>

<li id="fn:8">
<p>לוגזאנו. <a href="#fnref:8" title="return to body" class="reversefootnote">&#160;&#8617;</a></p>
</li>

<li id="fn:9">
<p>בעל &#8220;ערגת הבשם&#8221; ובעל &#8220;תפתה ערוך&#8221;. <a href="#fnref:9" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/44428">https://benyehuda.org/read/44428</a></div></body></html>