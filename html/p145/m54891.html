<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אגרות כרך א התקצ&quot;ח – כ&quot;ז תמוז התקצ&quot;ח 20/7/1838</title>
	<meta name="author" content="שמואל דוד לוצטו"/>
</head>
<body>

<p>Nr. CCV
An Herrn Ephraim Isr. Blucher in Prossnitz</p>

<p>Nr. d&#8217;ordre de l&#8217;Index rais. 167</p>

<p>Vol. I Nr. 43</p>

<p>לידידי המשכיל והנבון ר' אליעזר בן שלמה ברכה ושלום.</p>

<p>כמים קרים על נפש עיפה כן אגרתך מארץ מרחק (תוניס כ&quot;ד
סיון) היתה לי לששון ולשמחת לבבי, כי בכל שבוע בכתבי לחותני הייתי שואל
ממנו אם חזרת לעיר טריאסטי, והרבה הייתי דואג על שלומך בשמעי כי עדיין לא
באת. ועתה שמח לבי בשמעי כי שלום לך, כן יהיה תמיד, פרוח תפרח ותגל עם בת
זוגך ועם הזרע אשר יתן לך ה' מן הנערה הזאת.</p>

<p>המחיר אשר קצבת לדיואן ר' יהודה הלוי יקר בעיני נכבד, ומה
גם כי הספר חסר, וראוי לך לבקש אם אולי יִמָצֵא ממנו העתק אחר, וממנו תצוה
להעתיק ולהשלים החסרון, והנה אין ספק כי הדיואן הזה יכלול הרבה ענינים
נדפסים ומפורסמים במחזורים, או נכללים במחזור כ&#8220;י שבידי הנכתב בעיר והראן,
באופן שאולי הענינים החדשים אצלי לא יהיו רק חלק קטן מהספר. ויהי מה
הביאֵהו אלי, ותהיה בטוח כי בשלום ובמישור נתפשר יחדו, ואם עד היום הזה
(אחר כמה שנים שאתה מכיר אותי) דין ודברים לא היו בינינו, גם עתה בהביאך
אלי הס' היותר יקר אצלי מכל הכ&#8221;י שראיתי עד היום, לא תהיה מריבה ביני
ובינך. ואני באמונתך בטחתי שלא תשתדל למכור הס' לאנשים אחרים העשירים ממני,
ושלא תעשה ממנו העתקה אחרת להביא בארצות איירופא. ואתה ידידי תעשה חסד עמדי
אם תכתוב אלי תכונת הכ&#8220;י ומספר דפיו, ומהות הכתיבה, ומספר השירים הכלולים
בו, ומהות שלשת החלקים שהוא נחלק בהם, ואם יש בו גם הפיוטים המפורסמים
במחזור, ותתן לפני קצת דוגמאות מהענינים הנכללים בו, ותודיעני אם נמצא בו
מחברת שתחלתה איך אחריך אמצאה מרגוע. והנה נא ידעת ידידי כי יש בידי מחזור
כ&#8221;י בארבעה חלקים כתוב בוהראן או קרוב לשם, והוא כולל שירים רבים לר' יהודה
הלוי, ר' שלמה גבירול, ר' יצחק גיאת, ר' משה ור' אברהם אבן עזרא, הבלתי
נמצאים בשאר מחזורים. והנה החלק הכולל תפלות שלש רגלים הוא חסר קצת כה וכה,
ואם תמצא העתק אחר ממנו אפילו חסר, אקנה אותו, אך לא במחיר רם ונשא.</p>

<p>גם דיואן ר' משה אבן עזרא שבידי הוא חסר כה וכה, ואם תמצא העתק אחר אפילו חסר, אקח אותו, אם לא יכבד מחירו.</p>

<p>שאר הכ&quot;י שהזכרת אין לי חפץ בהם.</p>

<p>ידידי מוהר&#8220;ר רמש&#8221;ג לא יוכל לקבל הספרים בליוורנו.</p>

<p>סי&#8216;&#8230;. אומר שיקח עשרים מקראות דפוס לונדון, ויתן מחירן בכסף מלא תכף לקבלה, שלשה זהובים ((f. 3. לכל
אחת, דהיינו יקח שמנה מקראות בלה&quot;ק מן הגדולות, ב&#8217; מקראות בלשון צרפת, שש
בלשון איטלקית, ב' בלשון אשכנז, ב' בלשון יונית, בין הכל עשרים, ובלבד
שתהיינה מונחות בויניציאה ובלא הוצאות הפארטא. גם הוא אומר שיקח קצת תהלים
דפוס הנ&quot;ל.</p>

<p>ואני הכותב אקח מקרא אחת בלשון ערבי ושתי בלה&#8220;ק (מן הגדולות), ושלש בלשון איטלקית, מונחות בויניציאה כלן במחיר f. 3. 30
לאחת, אם לא תמכור לסי&#8216;&#8230;&#8230;., ואם תמכור לו אשלם גם אני
מה שישלם הוא. רֵעַי ותלמידי דורשים שלומך, ואני יותר מכלם אל אל שדי אעתיר
יפרוש סכת שלומו על ידידי המשכיל ר&#8217; אליעזר בן שלמה וישביעהו שובע שמחות,
ויצליחהו בכל מיני הצלחות, ויביא לידו ספרים נחמדים ויקרים, להגדיל תורה
ולהאדירה, ולהרבות כסף במחירה, ויחוננהו לקנות באחת ובשתים, ולמכור
בארבעתים, ובלבד שיחוס על דל, וישא פני רשד&#8221;ל, ויהי ברכת ה' בכל אשר יש לו,
ויתן שלום באהלו, ואת רַעיתו היקרה והנחמדת יברך וישמור לארך ימים, ויתן לו
ממנה בנים נעימים, צדיקים וחכמים, הורתם באיירופא ולידתם באפריקא ומיתתם
באזיאה בערי יהודה וישראל, בשוב ה' שבות עמו ובא לציון גואל.</p>

<p>דברי הכו&#8220;ח פה פאדובה כ&#8221;ז תמוז תקצ&quot;ח המצפה לתשובתך או לראות פניך</p>

<p>ידידך שד&quot;ל</p>

<blockquote>
<br />
</blockquote>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/54891">https://benyehuda.org/read/54891</a></div></body></html>