<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>צִיּוּנִים</title>
	<meta name="author" content="יוסף חיים ברנר"/>
</head>
<body>

<p>אחינו בני עמנו, החרבים והקבצנים, אינם יודעים מה לעשות ומה לאכול, והללו יושבים ומורים: היהוּדים הולכים ונעשים לעניים, הרי שנכנסים הם בגדר הפרוליטאריזציה&#8230;  הביאו קרבן-תודה!</p>

<p>*</p>

<p>&#8220;לחם וחופש&#8221; של פטר קרוֹפּוֹטקין, נסיך אדמת רוסיה הגדולה והפראית, הרגיל לדבר בדחילו ורחימו על צדקת העם וגדולתו, מגישים אדוקיו מבני-ברית לפליטי-הפרוגרומים, אלה הלומדים כאן, בגיטו הלונדוני, להכאיב האצבע במחט.</p>

<p>*</p>

<p>בשעה שאני שומע את מנביאנו בני דת-קארל עומדים ודורשים על היהודים ועל גזירת ההיסטוריה עליהם. שמכיוון שהפרוֹדוּקציה והחיים האקונומיים שלהם – של היהוּדים – תלויים בהתפתחוּת האקונומיקה של הארץ שבתוכה הם יושבים, הרי ברי ומחוּור, שאין להם, ליהודים, שום צרכים מיוּחדים בעתיד ולא כל שכן גרגירי קוּלטוּרה בהווה, אם לא לחשוב את הפאנאטיזם וגו' – אני יושב ומהרהר: כן, קארל אמת ותורתו אמת&#8230; ואוּלם&#8230; מנדלי מו&quot;ס למי יינתן?</p>

<p>*</p>

<p>&#8220;גזירת ההיסטוריה&#8221; – מנבאים הם ואינם יודעים מה.</p>

<p>י.ל.פרץ – בימים ההם, כש&#8220;כל חלום חייו ושיריו&#8221; היה ה&#8220;קסם על שפתי שושנים&#8221;, כבר היתה &#8220;אצבעה הרזה&#8221; של &#8220;אשת חבר&#8221; תקועה לתוך פי תינוקה הבוכה&#8230; &#8220;ותתקע את אצבעה הרזה&#8221;&#8230; הקוּרסיב הוא של בעל &#8220;העוּגב&#8221; גוּפו.</p>

<p>כן, בעת ההיא דייקן היה; רצה וטרח שיבינוהו. ועכשיו?</p>

<p>&#8220;מעשיותיו העממיות&#8221; – הנוי והרוממות!</p>

<p>אפס השאר&#8230; רובו של השאר&#8230;</p>

<p>אפס –</p>

<p>*</p>

<p>יותר מדור שלם התכחשו הסוציאליסטים היהודים שבאיסט-ברוֹדבי לעמם ולרגשם הטבעי. ואולם, סוף-סוף, פורץ לו זה גדרו ומפלס לו נתיבו. בני-חורין פוסקים להיות עבדים ומתחילים לדבר בלשון הוגנת. הקראתם &#8220;דאס פאלק&#8221;?</p>

<p>*</p>

<p>עוד אלוהי ישראל חי הנהו! יצאו לאור &#8220;משירי הזעם&#8221; של ח.נ.ביאליק.</p>

<br>

<p>[&#8220;המעורר&#8221;, תרס&quot;ו, חוברת ג', מרס 1906; החתימה: ח.ב.צ]</p>

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/568">https://benyehuda.org/read/568</a></div></body></html>