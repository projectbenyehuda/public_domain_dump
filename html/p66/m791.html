<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>משדה הספרות (&quot;מחברות הקק&quot;ל&quot;)</title>
	<meta name="author" content="יוסף חיים ברנר"/>
</head>
<body>

<p>הצעד של מנהלי הקרן הקימת לישראל להוציא לאור את ספרות-התעמולה של הקה&#8220;ק גם בעברית ראוי בלי ספק לברכה. עד הנה יצאו לאור שלוש מחברות: &#8220;מצבת-זכרון ליחיאל טשלינוב&#8221; &#8220;קנין-היחיד וקנין-הציבור בקרקעות&#8221;, מאת ד&#8221;ר מ. אופנהיימר; &#8220;החכירה בירושה ויתרונותיה למעשה&#8221; מאת אג' י. אטינגר (חוברת כפולה, מתורגמת על-ידי ד&#8220;ר א. רובינזון ז&#8221;ל); &#8220;ראשית היעור הלאומי&#8221;.</p>

<p>לכל המחברות הללו מצורפת הוספה על הקרן הקימת לישראל ומפעליה הישוביים בארץ, כמו שמצינו בתוצאות של הקרן הקימת בשאר לשונות. ואולם זכות של ארץ-ישראל ושל השפה העברית ודאי תעמוד להם, לדינים וחשבונות שכמות אלה, להיות זהירים ומדוייקים. בהוספה של חוברת-צ&#8217;לינוב עוד אנו קוראים, למשל, על יער הרצל (?), על חות הלימוד החקלאית לנערות שבכנרת (?), על מושב של בעלי מלאכה ע&#8220;י מרחביה (?), על המושבה באר טוביה השייכת לקה&#8221;ק (?) – הכל כמו בחוברת הז&#8217;ארגונית שנדפסה בחוץ. בחוברות העבריות הבאות אין כבר בהוספה &#8220;יער הרצל ההולך וניטע&#8221;, אלא &#8220;ראשית היעור הלאומי&#8221;; ואין גם יתר הטעויות הנ&quot;ל.</p>

<p>בהקדמה לחוברת הכפולה נאמר, שהיא ראשונה לשורת מונוגרפיות המטפלות בשאלות העבודה הישובית בארץ-ישראל. ועל זה ודאי יש לשמוח, כי יחד עם הענין הישובי האקטואלי שיש בחוברות כמו אלו, הרי הן גם כלי מחזיק השכלה ודעת בתורת-החברה, דבר שחסרונו גדול מאד בקהל-צעירינו, ויש להן ערך מחנך ברוחנו. כי אימתי נשמעו בספרותנו דברים כדברי אופנהיימר בסוף מאמרו המעולה? הלא כה דבריו כאש:</p>

<p>&#8220;אהבת-רעים ומשפט אחד – נחזיק במצוות הללו, שתורת משה ותורה שבלב מצווה אותנו בבואנו לכונן את ארצנו&#8230; נישמר-נא לנפשותינו מעבוד את אלוהי-הנכר ומלכרוע ברך לפני עגל-הזה, פן תבוא עלינו קללת ה' לתת אותנו לתעות במדבר עד עידן ועידנים. זכות-הקנין הרומית זהו יצירו של עם מלחמה. כידוניי-הרומים גירשו אותנו מעל אדמתנו. אל-נא נלך בחוקותיהם בשובנו אליה. לא לאדנות עלינו לתת מהלכים בארצנו, כי אם להיפוכה הנצחי, ושיתוף-הכוחות – זה דגלנו&#8221;.</p>

<p>עיין שם.</p>

<p>[הוצאת הפועל הצעיר&#8220;, אב תרע&#8221;ט; החתימה: ב. –י.]</p>

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/791">https://benyehuda.org/read/791</a></div></body></html>