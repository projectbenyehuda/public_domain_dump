<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>טָחֵי תָפֵל</title>
	<meta name="author" content="מנחם מנדל דוליצקי"/>
</head>
<body>

<blockquote>
<br />
</blockquote>

<blockquote>
<p>לִפְנֵי יָמִים כַּבִּירִים</p>

<p>חָרָשׁ בַּצִּירִים</p>

<p>עוֹד גָּדוֹל מֵרְפָאֵל,</p>

<p>הָיָה בְיִשְׂרָאֵל,</p>

<p>וּתְמוּנָה יְקָרָה</p>

<p>לֹא הָיְתָה כָמוֹהָּ</p>

<p>בְּתֵבֵל וּמְלוֹאָהּ</p>

<p>תְּבוּנָתוֹ יָצָרָה;</p>

<p>וַתִּיף בַּהֲדָרָהּ</p>

<p>מִתְּמוּנוֹת אִטַּלִּיָּה</p>

<p>וַחֲרֹשֶׁת מִצְרַיִם</p>

<p>וּפְסִילֵי הַיְּוָנִים,</p>

<p>בַּעֲלֵי תוּשִׁיָּה,</p>

<p>הַנּוֹדָעִים לִתְהִלָּה;</p>

<p>וַתִּשְׁלַח קַרְנַיִם</p>

<p>כַּשֶּׁמֶשׁ בְּהִלָּהּ,</p>

<p>וַתַּצְהֵל כָּל פָּנִים,</p>

<p>וַתַּרְהֵב עֵינַיִם</p>

<p>בְּיִפְעַת צְבָעֶיהָ.</p>

<p>רַבּוֹת בַּשָׁנִים</p>

<p>הַתְּמוּנָה הִזְהִירָה,</p>

<p>כְּשֶׁמֶשׁ מְאִירָה,</p>

<p>עַל קִיר בֵּית יִשְׂרָאֵל,</p>

<p>וְלַבִּיט אֵלֶיהָ</p>

<p>מִקְּצוֹת אֶרֶץ בָּאוּ</p>

<p>בְּנֵי אֱדֹם וְיִשְׁמָעֵאל,</p>

<p>מָדַי וָגֹמֶר,</p>

<p>וְכֻלָּם הִתְפַּלָּאוּ</p>

<p>וַיִּגְזְרוּ אֹמֶר,</p>

<p>כִּי אֵין עוֹד כַּתְּמוּנָה</p>

<p>מְצֻיֶּרֶת בִּתְבוּנָה</p>

<p>תְּמוּנָה בָּאָרֶץ,</p>

<p>וַיִּיגְעוּ <strong>וַיַּעֲמֹלוּ</strong></p>

<p>וַיִּפְרְצוּ פֶרֶץ</p>

<p>לַעֲשׂוֹת בְּצַלְמָהּ</p>

<p>תְּמוּנַת תִּפְאָרָה,</p>

<p>כְּלוּלָה בַהֲדָרָהּ,</p>

<p>עֹטָה אוֹר כַּשַּׂלְמָה,</p>

<p>אַךְ לֹא יָכֹלוּ&#8230;</p>

<p>יִשְׂרָאֵל מִיָּמָיו</p>

<p>חָרֵד מֵאֵין כָּמוֹהוּ</p>

<p>לְמַעֲשֵׂי חֲכָמָיו</p>

<p>לְבַל יַעֲלוּ בַתֹּהוּ,</p>

<p>לָכֵן בְּחֶרְדָּתוֹ</p>

<p>דָּאַג לִתְמוּנָתוֹ</p>

<p>בַּיָּמִים הַבָּאִים,</p>

<p>פֶּן יִגַּע אִישׁ אֵלֶיהָ</p>

<p>וּמָחַק אֶת הַצְּבָעִים&#8230;</p>

<p>וּבְכֵן רֹעָיו קָמוּ</p>

<p>וְצָעִיף עָלֶיה שָׂמוּ</p>

<p>וַיְכַסּוּהָ מֵעֵין רֹאֶיהָ.</p>

<p>הַתְּמוּנָה נִכְסָתָה</p>

<p>וַעֲלָטָה נִהֳיתָה,</p>

<p>עֲלָטָה נוֹרָאָה,</p>

<p>וּבָעֲלָטָה נִבְרָאָה</p>

<p>עוֹד כִּתָּה אַחֶרֶת</p>

<p>עֵינַיִם עַוֶּרֶת,</p>

<p>לַתְּמוּנָה שֹׁמֶרֶת,</p>

<p>וְהִיא גָזְרָה אֹמֶר</p>

<p>לְכַסּוֹת פָּנֶיהָ</p>

<p>בְּמֶלֶט וָחֹמֶר</p>

<p>לְמַעַן תֵּת עָלֶיהָ</p>

<p>מִשְׁמֶרֶת לְמִשְׁמֶרֶת</p>

<p>לְכָבוֹד וּלְתִפְאָרֶת&#8230;</p>

<p>אָז קָמוּ הַטָּחִים,</p>

<p>וּבְלוֹיֵי מְלָחִים</p>

<p>טָבְלוּ <strong>בְגֶפֶת,</strong></p>

<p>בְּפִיחַ וָזֶפֶת,</p>

<p>וּבְכָל מִינֵי רֶפֶשׁ</p>

<p>מִכָּל מִכְלָה וָרֶפֶת,</p>

<p>וּבְכָל אַוַּת נֶפֶשׁ</p>

<p>מָרְחוּ עַל הַתְּמוּנָה,</p>

<p>רַבַּת הַתְּכוּנָה,</p>

<p>וְאַחֲרֵי הִטּוֹחַ</p>

<p>הִרְבּוּ לִמְשֹׁחַ</p>

<p>טִיחַ עַל טִיחַ</p>

<p>וּמַדְמֵנָה עַל מַדמֵנָה,</p>

<p>כְּאָרִיחַ עַל אָרִיחַ</p>

<p>וּלְבֵנָה עַל לְבֵנָה,</p>

<p>עַד כִּי הִתְגָאֵל</p>

<p>קִיר בֵּית יִשְׂרָאֵל</p>

<p>בְּחֶלְאַת נְצָחִים&#8230;</p>

<br />
</blockquote>

<p><strong>*</strong></p>

<blockquote>
<br />
</blockquote>

<blockquote>
<p>טָחוּ עַל הַתְּמוּנָה,</p>

<p>בְּלִי דַעַת וּבְלִי תְבוּנָה,</p>

<p>טָחִים עַל טָחִים</p>

<p>שָׁנִים עַל שָׁנִים</p>

<p>עֲדֵי כִסּוּ אוֹתָהּ —</p>

<p>וּבְקוּם עַתָּה בָּנִים</p>

<p>חֲכָמִים מֵאֲבוֹתָם,</p>

<p>וַיִּגְּשׁוּ לִרְאוֹתָהּ,</p>

<p>וּבִמְקוֹמָהּ מָצָאוּ</p>

<p>שְׁחוֹר זֶפֶת וָפִיחַ!</p>

<p>אָז שָׁלְחוּ אֶצְבְּעוֹתָם</p>

<p>לְהָסִיר הַטִּיחַ,</p>

<p>וְלִרְאוֹת יִפְעָתָהּ</p>

<br />
</blockquote>

<blockquote>
<p>בֵּין סַלְעֵי מָגוֹר.</p>

<p>שָׁלֵו מִמְּרוֹמָיו נִשְׁקָף יָרֵח</p>

<p>אֶל עֲנַק הַטֶּבַע – סֶלַע קֵרֵחַ,</p>

<p>זֶה נִּצָּב כְּאָבֵל בְּעֵמֶק הָרְפָאִים,</p>

<p>כָּפוּף וְדוּמָם בֵּין אֶחָיו הַסְּלָעִים.</p>

<br />
</blockquote>

<blockquote>
<p>קַוִּים לְבָנִים עַל פָּנָיו שָׁחָרוּ,</p>

<p>כְּחוּטֵי בְדֹלַח יַבְרִיקוּ יִנְהָרוּ,</p>

<p>וּלְנֹגַהּ זַרְחָם שָׁם בֵּין הַקְּמָטִים</p>

<p>אִשָּׁה וָאִישׁ מִלְּמַעְלָה נִבָּטִים.</p>

<br />
</blockquote>

<blockquote>
<p>לְרַגְלָם בַּסֶּלַע נְקִיקִים וּשְׁבָרִים,</p>

<p>שָׁם מַיִם בְּשָׁאוֹן אַרְצָה מֻגָּרִים,</p>

<p>עָמֹק בַּמּוֹרָד אֶל נַחַל רֹתֵחַ,</p>

<p>הַנֹּצֵץ כַּכֶּסֶף לְאוֹר הַיָּרֵחַ.</p>

<br />
</blockquote>

<blockquote>
<p>וּלְרֹאשָׁם מֵעָל כְּתַבְנִית קַרְנַיִם</p>

<p>שֶׁן סֶלַע רֹעָה, קְצָוֹת לָהּ שְׁנַיִם</p>

<p>כְּפוּפִים כְּחֶרְמֵשׁ, בְּלִי מִשְׁעָן מִתָּחַת,</p>

<p>וּכְמוֹ לִנְפֹּל נְטוּיִם שָׁם אֶל הַשָּׁחַת.</p>

<br />
</blockquote>

<blockquote>
<p>מִי הֵמָּה אֵלֶּה שָׁמָּה מִמָּעַל?</p>

<p>הֲיֵשׁ יְלוּד אִשָּׁה יוּכַל שָׁם יָעַל?</p>

<p>הֲיֵשׁ גַּם מִגְדָּל פֹּרֵחַ בָּרוּחַ</p>

<p>בַּמָּקוֹם הַלָּז יוּכַל לָנוּחַ?</p>

<br />
</blockquote>

<blockquote>
<p>וְאִשָּה וָאִישׁ שָׁם בֵּין הַקְּמָטִים,</p>

<p>מֵעַל לִתְהֹם עֹמְדִים וְאַרְצָה נִבָּטִים;</p>

<p>הִנֵּה גַם צַלְמָם לְאוֹר הַיָּרֵחַ,</p>

<p>אֶל עַיִן פְּקוּחָה בָּהִיר זֹרֵחַ.</p>

<br />
</blockquote>

<blockquote>
<p>הָאֶחָד עֶלֶם וְעַלְמָה הַשְּׁנִיָּה,</p>

<p>יַד אֶל יַד עֹמְדִים כִּתְאוֹמֵי צְבִיָּה;</p>

<p>רֶגַע עֵינֵיהֶם יִשְׂאוּ שָׁמָיְמָה</p>

<p>וְרֶגַע יַשְׁפִּילוּן עָמֹק הַמָּיְמָה.</p>

<br />
</blockquote>

<blockquote>
<p>מִי הֵבִיא שְׁנֵי אֵלֶּה שָׁם בֵּין הַשְׁבָרִים?</p>

<p>הַאֻמְנָם נִשְׂאוּ עַל כַּנְפֵי נְשָׁרִים?</p>

<p>הַאֻמְנָם עָלוּ בְרֶכֶב אֵלִיָּהוּ?</p>

<p>פְּלָאִים כָּאֵלֶּה עוֹד לֹא יֵרָאוּ!</p>

<br />
</blockquote>

<blockquote>
<p>אַהֲבָה וָפַחַד מִמָּוֶת וָחֶרֶב</p>

<p>שְׁנֵי כֹחוֹת נַעֲלָמִים עָמֹק בַּקֶרֶב,</p>

<p>מֵחֻקּוֹת הַטֶּבַע תָּמִיד לֹא סָרוּ –</p>

<p>הֵמָּה לָאָדָם כְּנָפַיִם יָצָרוּ.</p>

<br />
</blockquote>

<blockquote>
<p>וְעֶלֶם וְעַלְמָה שָׁם בֵּין הַקְּמָטִים</p>

<p>מֵעַל לִתְהֹם עֹמְדִים וְאַרְצָה נִבָּטִים:</p>

<p>&#8220;נֹסְעֵי הַצְּלָב&#8221; שַׁעַר עִירָם בָּאוּ</p>

<p>וּפֹה בַצוּר מֵהֶם יִתְחַבָּאוּ!</p>

<br />
</blockquote>

<blockquote>
<p>יֵהוֹם הָרוּחַ, יִשְׁרֹק בַּסְּלָעִים,</p>

<p>וּכְאַלְפֵי יַנְשׁוּפִים יֶהְגֶּה נְכָאִים,</p>

<p>יִצְרֹר בִּכְנָפָיו עֲנָנָה קֹדֶרֶת</p>

<p>וְאֶל שְׁנֵי הָאֻמְלָלִים הִיא מְמַהֶרֶת;</p>

<br />
</blockquote>

<blockquote>
<p>אוֹתָה יְלַוּוּ מִקְּצֵה הַשָּׁמָיִם</p>

<p>עָשָׁן וָפִיחַ מְעַוְּרֵי עֵינָיִם;</p>

<p>לְאִטָּהּ לְאִטָּהּ תֶּעֱשַׁן הַלְּבָנָה,</p>

<p>וּלְבוּש אֵשׁ לֹהֵט תִּלְבַּשׁ הָעֲנָנָה.</p>

<br />
</blockquote>

<blockquote>
<p>&quot;שׁוּרָה הַנְּבָלִים לְרֶצַח יִשְׁאָפוּ,</p>

<p>שָׁם עַל יֹשְׁבֶיהָ עִירֵנוּ שָׂרָפוּ!</p>

<p>תֶּהְגֶּה הָעַלְמָה בְּנֶפֶשׁ נִבְהָלָה,</p>

<p>הָהּ אָבִי!.. אִמִּי!.. אוֹי לִי אֻמְלָלָה&quot;!</p>

<br />
</blockquote>

<blockquote>
<p>הָעֶלֶם מַחֲשֶׁה כְּפֶסֶל לֹא יָבֶן</p>

<p>וּמַשְׁמִים יַעֲמֹד וְדוּמָם כָּאָבֶן;</p>

<p>דָּמוֹ בְעֹרְקָיו נֶהְפַּךְ לָעפָרֶת</p>

<p>וְעֵינָיו נְטוּיּוֹת לָעִיר הַבֹּעָרֶת&#8230;</p>

<br />
</blockquote>

<blockquote>
<p>אֵלִי, אֵלִי, לָמָּה עֲזַבְתָּנוּ</p>

<p>וּכְצֹאן לַטֶּבַח בְּאַפְּךָ שַׂמְתָנוּ?</p>

<p>תּוֹסִיף הָעַלְמָה בְּרוּחַ נִפְעָמָה,</p>

<p>מַדּוּעַ אֱלֹהִים, מַדּוּעַ וְלָמָּה?!&quot;</p>

<br />
</blockquote>

<blockquote>
<p>וְשָׁם גֵּאוּת עָשָׁן מִתְאַבְּכִים לְמָעלָה</p>

<p>וִיכַסּוּ בְעָנָן מְאֹרוֹת הַלָּיְלָה;</p>

<p>בִּרְאִי שְׁמֵי סַפִּיר תְּכַרְכֵּר שַׁלְהָבֶת –</p>

<p>חִישׁ אֶל כָּל קְצוֹתָם הִיא מִתְגַּנָּבֶת.</p>

<br />
</blockquote>

<blockquote>
<p>הָעֶלֶם עֹמֵד כְּמַסְמֵר נָטוּעַ,</p>

<p>לִבּוֹ בְקִרְבּוֹ מֶה חָלַל, פָּצוּעַ!</p>

<p>לַיְלָה זֶה נוֹעַד לְלֵיל חֲתֻנָּתוֹ</p>

<p>עִם זֹאת הָעֲנִיָּה, רָחֵל תַּמָּתוֹ.</p>

<br />
</blockquote>

<blockquote>
<p>מָה רַבּוּ הַתִּקְוֹת, תִּקְוֹת עֲדָנִים,</p>

<p>זוּ נִרְאוּ אֲלֵיהֶם פָּּנִים אֶל פָּנִים!</p>

<p>הַהוֶֹה הַנָּעִים – מִשְׁכְּנוֹת מִבְטָחִים,</p>

<p>עֲתִדֹת חַיֵּיהֶם פֵּאֵר בִּפְרָחִים.</p>

<br />
</blockquote>

<blockquote>
<p>אָבִיו וְאָבִיהָ, שְׁנֵי שַׁלְוֵי עוֹלָם,</p>

<p>עֹשֶׁר בִּימִינָם, כָּבוֹד בִּשְׂמֹאלָם</p>

<p>וּצְדָקָה וָחֶסֶד לְרֹאשָׁם עֲטָרוֹת,</p>

<p>נֹצְצוּ בְּעִירָם כַּאֲבָנִים יְקָרוֹת;</p>

<br />
</blockquote>

<blockquote>
<p>וּבְרוּם שְׁמֵי חֶלְדָּם, הֶמָּה מִנֹּעַר</p>

<p>מִשְׁבְּצוֹת אוֹר, כִּשְׁנֵי כֹכְבֵי זֹהַר;</p>

<p>יֹפִי וּנְדִיבוֹת, צְנִיעוּת וַעֲנָוָה,</p>

<p>הִתְלַכְּדוּ בְיוֹסֵף וְרָחֵל הַנָּאוָה.</p>

<br />
</blockquote>

<blockquote>
<p>וּכְבָר גַּם יוֹסֵף עָלָה בַסֻּלָּם</p>

<p>וַיְהִי לְרוֹפֵא, חֹקֵר וּמְשֻׁלָּם,</p>

<p>וּכְעֵץ הַחַיִּים חָכְמַת הָעֶלֶם</p>

<p>יֶשַׁע תַּפְרִיחַ לְכָל נִבְרָא בְצֶלֶם.</p>

<br />
</blockquote>

<blockquote>
<p>מִקִּדְמַת נֹעַר נַפְשׁוֹ נִקְשָׁרָה</p>

<p>בְּחָכְמָה, בְּיֹפִי וּבְרָחֵל הַיְשָׁרָה;</p>

<p>וּבְיוֹם לְחֶבְרָה בַּחַיִּים אָרָחוּ,</p>

<p>כָּל אַנְשֵׁי עִירָם צָהֲלוּ שָׂמָחוּ.</p>

<br />
</blockquote>

<blockquote>
<p>וּפֹה עַל רֹאשׁ צוּר שְׁנֵי הַנֶּאֱהָבִים</p>

<p>שֹׁמֵמִים, נִדְהָמִים עַתָּה נִצָּבִים;</p>

<p>רָחֵל בֹּכִיָּה, יוֹסֵף כָּאָבֶן,</p>

<p>עֱנוּתוֹ מִי יָחוּשׁ, לִבּוֹ מִי יָבֶן!</p>

<br />
</blockquote>

<blockquote>
<p>פִּתְאֹם יִתְעוֹרֵר, יֶחְרַד חֲרָדָה,</p>

<p>יִפֶן אֶל רָחֵל, יֹאחַז בְּיָדָהּ</p>

<p>וְקוֹל כְּרַעַם אֵל מִלִּבּוֹ יִתְפָּרֶץ:</p>

<p>&quot;לֹא נָמוּת כִּי נִחְיֶה גַּם בְּמוֹט אָרֶץ!</p>

<br />
</blockquote>

<blockquote>
<p>לֹא נָמוּת כִּי נִחְיֶה גַּם בְּמוּשׁ הָרִים!</p>

<p>לֹא נָמוּת לוּ תֵבֵל תְּנֻפַּץ לִשְׁבָרִים!</p>

<p>לֹא נָמוּת לוּ יִבֹּל כָּל עֵץ וְכָל פָּרַח!</p>

<p>לֹא נָמוּת לוּ שֶׁמֶש יְהִי לְגוּשׁ קָרַח!</p>

<br />
</blockquote>

<blockquote>
<p>לֹא נָמוּת&#8230; נִחְיֶה&#8230; רָחֵל תַּמָּתִי!&#8230;</p>

<p>עֵדָה אַהֲבָתִי!&#8230; עֵדָה נְשִׁיקָתִי!&#8230;&quot;</p>

<p>וּבְחֹם קַדַּחַת, קַדַּחַת מַמְאָרֶת,</p>

<p>יִשָׁקָהּ עַל מִצְחָהּ נְשִׁיקָה בֹעָרֶת. –</p>

<br />
</blockquote>

<blockquote>
<p>וַעֲשַן הָעִיר תִּמֹּרוֹת, תִּמֹּרוֹת</p>

<p>מְטַפֵּס וְעֹלֶה וּמְכַסֶּה הַמְּאֹרוֹת;</p>

<p>מֵרֶגַע לְרֶגַע הָאֵשׁ מִתְאַבֶּכֶת</p>

<p>וַאֲפִיקֵי דָם בַּמָּרוֹם שֹׁפָכֶת.</p>

<br />
</blockquote>

<blockquote>
<p>&quot;רָחֵל! רָחֵל! הָהּ רָחֵל חֶמְדָּתִי!</p>

<p>רָחֵל בַּת אוֹנִי, רָחֵל יוֹנָתִי!</p>

<p>רָחֵל אוֹצָרִי, אוֹצַר כָּל נָחַת!</p>

<p>נִשְׁמַע לְפֶתַע קוֹל נוֹרָא מִתָּחַת.</p>

<br />
</blockquote>

<blockquote>
<p>&quot;אַיֵּךְ, הָהּ רָחֵל?.. אֵיפֹה נַחְבֵּאת?..</p>

<p>הַאֻמְנָם כְּבָר מַתְּ וְגַם דּוֹדֵךְ כְּבָר מֵת?..</p>

<p>אַךְ אַשְׁרֵיךְ רָחֵל, אַשְׁרֵיךְ תַּמָּתִי!</p>

<p>אַשְׁרֵיךְ שֶׁלֹּא תִרְאִי זִבְחִי, טִבְחָתִי!&quot;..</p>

<br />
</blockquote>

<blockquote>
<p>&quot;הִנֵּה בִן רֶגַע כָּל אַחַי הָהּ בָּאוּ</p>

<p>בָּאֵשׁ זֹה הִצִּיתוּ – וְלֹא הֻטַּמָּאוּ&#8230;</p>

<p>הִנֵּה גַם אִמֵךְ לַלַבָּה הוֹבָלְתִּי&#8230;</p>

<p>וּמָה עַתָּה חַיַּי לוּ גַם נִצָּלְתִּי?..</p>

<br />
</blockquote>

<blockquote>
<p>&quot;אַשְׁרֵיךְ רָחֵל, בַּת אוֹנִי יְחִידָתִי,</p>

<p>שֶׁאָזְנֵךְ לֹא תִשְׁמַע בִּרְכַּת שְׁחִיטָתִי!</p>

<p>הִנֵּה הַשַּׂכִּין!&#8230; צַוָּארִי אוֹשִׁיטָה&#8230;</p>

<p>בָּרוּךְ אַתָּה אֲדֹנַי&#8230; עַל הַשְׁחִיטָה!&#8230;&quot;</p>

<br />
</blockquote>

<p><strong>* *</strong></p>

<blockquote>
<p>&#8220;אוֹי!&#8221; – מִלֵּב רָחֵל קוֹל נוֹרָא הִתְפָּרֶץ</p>

<p>וַתִּתַּר מִמְּקוֹמָהּ, וַתִּקְפָּץ לָאָרֶץ&#8230;</p>
</blockquote>

<blockquote>
<p>&#8230;&#8230;&#8230;&#8230;&#8230;&#8230;&#8230;&#8230;&#8230;&#8230;&#8230;&#8230;&#8230;..</p>
</blockquote>

<p>&#8230;&#8230;&#8230;&#8230;&#8230;&#8230;&#8230;&#8230;&#8230;&#8230;&#8230;&#8230;&#8230;..</p>

<blockquote>
<p>רֶגַע יַעֲמֹד יוֹסֵף כְּפֶסֶל לֹא יָבֶן,</p>

<p>נִפְעָם וּמַשְׁמִים וְדוּמָם כָּאָבֶן;</p>

<p>פִּתְאֹם יִתְעוֹרֵר, יֶחֱרַד חֲרָדָה,</p>

<p>יִגַּש לַמָּקוֹם שָׁם רֵָחֵל עָמָדָה,</p>

<br />
</blockquote>

<blockquote>
<p>וּבְקוֹל כִּפְרִיץ חַיּוֹת יַרְעֵם נוֹרָאוֹת:</p>

<p>לֹא נָמוּת כִּי נִחְיֶה גַּם בְּמוֹט גְּבָעוֹת!</p>

<p>לֹא נָמוּת רָחֵל, גַּם בְּמוּשׁ הָרִים!</p>

<p>לֹא נָמוּת לוּ תֵּבֵל תְּנֻפַּץ לִשְׁבָרִים!</p>

<br />
</blockquote>

<blockquote>
<p>לֹא נָמוּת לוּ יִיבַשׁ כָּל יְּאוֹר וְכָל פָּלֶג!</p>

<p>לֹא נָמוּת לוּ שֶׁמֶש יְהִי לְגַל שָׁלֶג!</p>

<p>לֹא נָמוּת! נִחְיֶה! רָחֵל יָפָתִי!&#8230;</p>

<p>עֵדָה אַהֲבָתִי!&#8230; עֵדָה נְשִׁיקָתִי!&#8230;</p>

<br />
</blockquote>

<p><strong>* *</strong></p>

<blockquote>
<p>וּבְחֹם תָּפְתֶּה בְּקִרְבּוֹ וְרוּחַ שַׁלְהָבֶת,</p>

<p>יִשַּׁק הַסֶּלַע וְיִיׁשַׁן הַמָּוֶת&#8230;</p>

<br />
</blockquote>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/29948">https://benyehuda.org/read/29948</a></div></body></html>