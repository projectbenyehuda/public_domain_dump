<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>הַזְּאֵב וְהַשּוּעָל</title>
	<meta name="author" content="מנחם מנדל דוליצקי"/>
</head>
<body>

<p>(מעשה שהיה ביערות מאראקא.)</p>

<blockquote>
<p>יְדַעְַתִּיךָ אָחִי, אָמַר הַזְּאֵב,</p>

<p>אֶל רֵעוֹ הַשּוּעָל, בְּהִפָּגְשָם בַּיָּעַר</p>

<p>כִּי חָכְמָה הִרְבֵּיתָ מִכָּל חַכְמֵי לֵב,</p>

<p>וּבְךָ כָּל אַחֵינוּ יִתְבָּרְכוּ בַשָּעַר;</p>

<br />
</blockquote>

<blockquote>
<p>לָכֵן אֵלֶיךָ, בַּעַל נֶפֶש יְקָרָה,</p>

<p>אֶפְנֶה וְאֶשְאַל עֵצָה מִפִּיךָ,</p>

<p>לְחַלֵּץ מִצָּרָה נֶפֶש אָחִיךָ,</p>

<p>הַנִּצָב פֹּה עִמְּךָ וְרוּחוֹ נִשְבָּרָה.</p>

<br />
</blockquote>

<blockquote>
<p>רֹאש לַעְַדַת זְאֵבִים הָיִיתִי בַיְּעָרִים.</p>

<p>לְהוֹרוֹתָם הַדֶּרֶךְ וְלִשְמוֹר הַסְּדָרִים</p>

<p>מִטַּעַם הָאְַרִי, רַב הָעְַלִילִיָּה;</p>

<p>אַךְ מִקְרֶה לֹא טָהוֹר פִּתְאֹם קָרָנִי,</p>

<p>כִּי נוֹקְשָה עְַדָתִי וְעִמָּה גַּם אָנִי,</p>

<p>בַּעְַשֹוֹתִי בְמִקְרֶה מְלַאכְתִּי רְמִיָּה.</p>

<p>סְבִיבוֹת גְּבוּלֵנוּ עֶדְרֵי צֹאן רַעוּ</p>
</blockquote>

<blockquote>
<p>, וּבְאַחַד הַכַּרִים נַפְשָם הִשֹבִּיעוּ;</p>

<p>פִּתְאֹם הַזְּאֵבִים רִבְצָם מָצָאוּ</p>

<p>וְעֵדֶר רְחֵלִים לַטֶּבַח הִכְרִיעוּ.</p>

<br />
</blockquote>

<blockquote>
<p>אָנֹכִי רָאִיתִי בִצְחוֹק הַנְּעָרִים,</p>

<p>אַךְ לִטְרֹף וְלִרְמֹס עוֹד אוֹתָם עוֹרַרְתִּי –</p>

<p>כִּי מִי יָשֹים לֵב, בְּלִבִּי אָמַרְתִּי,</p>

<p>לְגוֹי חְַסַר כֹּחַ וְנִבְזֶה כַבְּקָרִים?</p>

<p>וּבְכֵן דַּם הַצֹּאן עַד צַוָּאר הִגִּיעַ,</p>

<p>וְנַאְַקַת חְַלָלִים עָלְתָה רָקִיעַ,</p>

<p>וָהֵמָּה הוֹסִיפוּ לְקַצּוֹת בָּעְַדָרִים –</p>

<p>אַךְ שְמַע וְהִשְתּוֹמֵם: אַף הָאְַרִי חָרָה,</p>

<p>(בְּלִי שֶֹפֶק בְּמַלְשִינוּת כִּבְשָֹה נִסְתָּרָה,)</p>

<p>וַיְצַו בַחְַמַת אַפּוֹ זֹאת לּקְרֹא: &#8220;אִי סְדָרִים&#8221;</p>

<p>הַפְּקְִדָּה יָצָאָה – וְאַחִי הַמַּכִּים</p>

<p>נֶהֶפְכוּ לְמְִכִּים וַעְַשוּקִים עַל חִנָּם,</p>

<p>כִּי רַבִּים הוֹשִיבוּ בְּבֹר בְּמַחְַשַכִּים,</p>

<p>עַד שֶיֵּחָרֵץ עְַלֵיהֶם גְּזַר דִּינָם.</p>

<p>עַתָּה גַּם כִּידִי עֵינַי תִּרְאֵינָה</p>

<p>כִּי יוֹתֵר מִכְִּלָּם זַעַף מַלְכִּי נָשָֹאתִי –</p>

<p>הוּא חָפֵץ לְהוֹרִידֵנִי בְאַף מִגְּדְִלָּתִי</p>

<p>וּלְהַחְַלִיף מִשְמַרְתִּי בִּקְטַנָּה מִמֶּנָּה.–</p>

<p>כָּל זֹאת בָּאַתְנִי, רֵעִי מִנֹּעַר,</p>

<p>כְּבוֹדִי לְשִמְצָה, אַחַי בַּסֹּהַר</p>

<p>בִּגְלַל עֵדֶר צֹאן נְקְִדִּים וּטְלְִאִים!</p>

<p>הוֹרֵנִי מַה לַעְַשֹוֹת כְּיַד חָכְמָתֶךָ,</p>

<p>אָז תַּצִּיל מֵחֶרְפָּה נֶפֶש רֵעֶךָ –</p>

<p>וִיהִי גַם בְּיָדְךָ שְֹכַר פִּדְיוֹן שְבוּיִם&#8230;</p>

<p>לֹא אֶמְנַע בְּטוּבִי חֶסֶד מֵרֵעִי</p>

<p>וּבְנֶפֶש חְַפֵצָה אַנְחְַךָ בּעְַצָתִי,</p>

<p>עָנָה הַשּוּעָל אַךְ– שִמְעָה מַה דֵעִי</p>

<p>עַל דְבַר כָּל הָעִנְיָן, לְפִי הַשְקָפָתִי:</p>

<br />
</blockquote>

<blockquote>
<p>דַּע כִּי לֵב הָאְַרִי (וְכֵן לֵב כָּל מִשְפַּחְתּוֹ)</p>

<p>לֹא טוֹב הוּא לַצֹּאן מִקֶּדֶם קַדְמָתָהּ,</p>

<p>כִּי יָבִין עַד כַּמָּה נַפְשָם נִשְחָתָה,</p>

<p>וְכַמָּה יָרֵעוּ לְעַמּוֹ וּמַמְלַכְתּוֹ.</p>

<p>אִם אָמְנָם בְּצַמְרָם וּבַחְַלָבָם יֵש בְּרָכָה</p>

<p>בְּמִדָּה מְרְִבָּה אֶל גִנְזֵי גֹּנְזֵי הַמִּמְלָכָה –</p>

<br />
</blockquote>

<blockquote>
<p>אַךְ הֵם אֵינָם שֹוִים בְּנֵזֶק מַרְעִיתָם;</p>

<p>כִּי טוּב אֶרֶץ יֹאכְלוּ, שָם יִרְעוּ יִשְֹבָּעוּ,</p>

<p>עֵת אַלְפֵי אַחֵינוּ יִרְעַבוּ יִרְעְַבוּ יִצְמָאוּ –</p>

<p>לָכֵן בְּצֶדֶק אַפּוֹ עַל תַּכְלִיתָם.</p>

<p>אַךְ אָנוּס הִנֵהוּ לָרִיב רִיב צֹאנוֹ</p>

<p>וּלְיַסֵּר אֹכְלֵיהֶם כְּחֹק פֹּרְעֵי פְרָעוֹת,</p>

<p>כִּי חְִקֵּי מַמְלַכְתּוֹ לַמְרוֹת רְצוֹנוֹ,</p>

<p>יִתְּנוּ גַם לָמוֹ לְחַיִּים תּוֹצָאוֹת –</p>

<br />
</blockquote>

<blockquote>
<p>אַף יָחוּש לִשְמוֹ הַנּוֹדָע בַּשְעָרִים</p>

<p>וְעָלָיו הוּא חָרֵד לְבִלְתִּי יְחְִלָּל,</p>

<p>בְּעֵינֵי חְַבֵרוֹ הַנֶּשֶר הַמְּהְִלָּל,</p>

<p>שֶכְּבָר בְּמַמְלַכְתּוֹ שָלוֹם לָעְַדָרִים&#8230;</p>

<br />
</blockquote>

<blockquote>
<p>וּכְבָר גַּם מֵאַרְצוֹ בָּאוּ יְדִיעוֹת,</p>

<p>כִּי שָם אֵינָה נוֹחָה רוּחַ הַבְּרִיוֹת</p>

<p>מִמִּנְהַג אַרְצֵנוּ בְּצַעַר בַּעְַלֵי חַיִּים,</p>

<p>וְהֵם אֶת הָאַרְיֵה פֶּה אִחָד מַאְַשִימִים</p>

<p>בְּמַעְַשֵֹי אַחֵינוּ הַזְּאֵבִים הַתְּמִימִים –</p>

<p>וַיְהִי מְִכְרָח לְיַסְּרָם לְמַרְאֵה עֵינָיִם.</p>

<br />
</blockquote>

<blockquote>
<p>לָכֵן עְַצָתִי לְךָ עַתָּה אַבִּיעַ</p>

<p>כִּי תַפְקִיד מְמְִנִּים, עֹשֵֹי מְזִמּוֹת,</p>

<p>בְּקֶרֶב הַיְּעָרִים, שָם דְּבָרְךָ מַגִּיעַ</p>

<p>לֶאְֶסוֹף עַל יָד &#8220;דֵּעוֹת וַחְַתִימוֹת&#8221;</p>

<p>כִּי צֹאן מַמְלַכְתֵּנוּ עַם רַע הוּא לַבְּרִיּוֹת,</p>

<p>וְתָמִיד הוּא חַי עַל חֶשְבּוֹן אְַחֵרִים,</p>

<p>יִשְתֶה לִרְוָיָה דַּם זְאֵבִים וּנְמֵרִים</p>

<p>וּבְשָֹרָם הוּא אֹכֵל בְּרִבְבוֹת פִּיוֹת.</p>

<br />
</blockquote>

<blockquote>
<p>אַךְ יֶשְנָם בְּקִרְבּוֹ בָּנִים מַשְחִיתִים,</p>

<p>שֶחָדְלוּ מִשַּלֵּם לָאַרְיֵה אֶת הַמִּסִּים,</p>

<p>וְאוֹצַר הָאָרֶץ מַצִּיגִים הֵם רֵיקָם;</p>

<p>וְבְכֵן מֵרֹב צָרָה, עֹנִי וָלַחַץ,</p>

<p>הָיְתָה בַצֹאן יַד בְּנֵי שַחַץ,</p>

<p>וַתָּמֹד לָרְשָעִים פְּעְִלָתָם אֶל חֵיקָם. –</p>

<p>דְּבָרִים כָּאֵלֶה בְּדַעַת וּבְבִינָה,</p>

<p>עַל צֹאן מַמְלַכְתֵּנוּ יִכָּתְבוּ בִסְפָרִים</p>

<p>וּבְיַד מַלְאָכֶיךָ, כַּלְבֵי הַמְּדִינָה,</p>

<p>בְּעֵת רָצוֹן תַּגִּישֵם אֶל מֶלֶךְ הַיְּעָרִים;</p>

<p>אָז רֵעִי, בִּזְנָבִי לְךָ אֶשָּבַע,</p>

<p>כִּי דְרֹר יִקָּרֵא לְכָל הַזֵּדוֹנִים,</p>

<p>וְרַק שַֹעְַרוֹת אְַחָדוֹת יְשַלְּמוּ הַנְּדוֹנִים,</p>

<p>לוּ גַּם אִם הִרְבּוּ פִּי שְנַיִם הָרַע –</p>

<p>כִּי תְהִי אָז תֹּאְַנָה לִכְבוֹד מַעְַלָתוֹ,</p>

<p>לִצְדִּיק דִּין עִמּוֹ בַּצֹאן עם עֶם עֶבְרָתוֹ,</p>

<p>לְעֵינֵי הַבְּרִיוֹת, תְּלְִנָּתָם מַשְמִיעִים;</p>

<p>כִּי אָז הְַלֹא יִרְאוּ שֶהַצֹּאן הַמַּזִּיקִים,</p>

<p>וְהָיוּ גַם בְּעֵינֵיהֶם הַזְּאֵבִים צַדִּיקִים –</p>

<p>וְהָאַרְיֵה וְכִסְאוֹ אָז יִהְיוּ נְקִיִּים!</p>

<p>הָעֵצָה נֶעְֶשְֹתָה,</p>

<p>גַּם עְשְֹתָה פֶרִי,</p>

<p>כִּי כָל בְּנֵי עַוְלָתָה,</p>

<p>כָּל בֵּית הַמֶּרִי,</p>

<p>שֶרָחְַצוּ אֶת גְּרוֹנָם</p>

<p>בְּדַם כְּבָשִֹים עְַנִיִּים,</p>

<p>כְּחֶפְצָם וּרְצוֹנָם</p>

<p>יָצְאוּ נְקִיִּים,</p>

<p>מֵאֵין אֶחָד רָשָע;</p>

<p>וּשְאֵלָה חְַדָשָה</p>

<p>נִתְחַדְּשָה בַיְּעָרִים</p>

<p>עַל אֹדֹות הָעְַדָרִים,</p>

<p>וַתְּהִי כָל הַיָּמִים</p>

<p>לְהֶגְיוֹנָם וְשִֹיחָם:</p>

<p>אִם לָאַרְיֵה הַתָּמִים</p>

<p>שֹוֶה לְהַנִּיחָם</p>

<p>גַּם בְּיָמִים הַבָּאִים&#8230;</p>

<br />
</blockquote>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/29949">https://benyehuda.org/read/29949</a></div></body></html>