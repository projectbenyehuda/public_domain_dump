<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>מִזִמְרַת הָאָרֶץ</title>
	<meta name="author" content="מנחם מנדל דוליצקי"/>
</head>
<body>

<p>(השיר שיהודי רומיניא אומרים בארץ חדשה)</p>

<blockquote>
<p>בָּרוּךְ שֶלָּקַקְנוּ מִקְּעָרָתוֹ הַגְּדוֹלָה</p>

<p>מֵי רוֹש וְלַעְַנָה שָמָּה בַּגּוֹלָה,</p>

<p>שֶאָכַלְנוּ מִיָּדוֹ, תַּחַת שְִלְחַן אְַדוֹנִים,</p>

<p>תַּפּוּחֵי אְַדָמָה וְדָגִים מָמְלָחִים</p>

<p>וּבְגָדִים לָבַשְנוּ כְּשַֹלְמוֹת גִּבְעוֹנִים</p>

<p>וְעַל הָאָרֶץ יְשַנּוּ בִּבְלוֹיֵי מְלָחִים!</p>

<p>וּבָרוּךְ שֶהוֹצִיאָנוּ מֵאְַפֵלָה לְאוֹרָה,</p>

<p>בִּמְקוֹם נֵר הַדְּרֹר יִדְְלַק בַּמְּנוֹרָה,</p>

<p>בִּמְּקוֹם אֵין עַבְדְִת, מוּעָקָה וָכָבֶל</p>

<p>–לְנַקֵּד סְמַרְטוּטִין בַּעְַרֵמוֹת שֶל זָבֶל,</p>

<p>לִכְרוֹת אַבְנִי פֶחָם לַחֶצוֹב אְַבָנִים,</p>

<p>וְלַעְַרֹב בַּכְּפָרִים בְּמִכְנְסַיִם יְשָנִים!</p>

<p>בָּרוּךְ הוּא, בָּרוּךְ שְמוֹ, שֶהֶחְֶיָנוּ וְקִימָנוּ</p>

<p>לַעְַבֹר יַם זֹעֵף וְאֶל קִרְבּוֹ לֹא בָאנוּ. –</p>

<p>לָשֵֹאת סַל רֹכְלִים עִם כָּל מִינֵי מַמְתַּקִּים!.</p>

<p>הְַיָדַעְנוּ בַגּוֹלָה טַעַם זְנִים מֶרְקָחָה?!&#8230;</p>

<p>זָכַרְנוּ אֶת הַדְּאָגָה שָם בְּמַחְַשַכִּים –</p>

<p>לִצְלִיל לֶחֶם שֹעוֹרִים אָכַלְנוּ בַאְַנָחָה.</p>

<br />
</blockquote>

<blockquote>
<p>עְַבָדִים הָיִינוּ שָם בְּאַרְצוֹת זָרִים</p>

<p>וּבְאֶרֶץ נְכֹחוֹת כְִּלָּנוּ הַיּוֹם שָֹרִים,</p>

<p>נְשִֹיאִים וּנְצִיבִים לִקְהִלּוֹת וְקַ&quot;קִּים,</p>

<p>מֹשְלִים בְּצֶמֶד הַיָּמִים לִיטְוַקִּים,</p>

<p>שַלִּיטִים בָּאָרֶץ וּבְמַלְכוּת שָמָיִִם,</p>

<p>הַמֹּלְכִים מֵאִטְלִיז עַד בֵּית מַטְבְּחָיִם!&#8230;</p>

<p>מָה אְַנַחְנוּ חְַסֵרִים בְּאֶרֶץ הַפְּלָאוֹת,</p>

<p>וּמֶה אָנוּ דֹרְשִים זוּלָתִי גַבָּאוֹת,</p>

<p>זוּלָתִי נְשִֹיאוּת וּפַרְנְסִי חֹדֶש,</p>

<p>זוּלָתִי רַבָּנִים חֹקְקֵי אָוֶן,</p>

<p>זוּלָתִי חַזָּנִים וְחַיּוֹת הַקֹּדֶש –</p>

<p>צַלְמֵי כָּל זָכָר, פְּסִילֵי עֵץ וָאֶבֶן?!!&#8230;</p>

<br />
</blockquote>

<blockquote>
<p>וְאַף כִּי חָכַמְנוּ אְַנַחְנוּ בְנֵי עֵבֶר,</p>

<p>וְאִיש אִיש לְנַפְשוֹ נֶשֶר גְּדָל אֵבֶר,</p>

<p>וְאִיש אִיש מֵרֵעֵהוּ יָתֵר בַּבִּינָה,</p>

<p>מַה לָנוּ חֵלֶק בַּהְַלִיכוֹת הַמְּדִינָה?&#8230;</p>

<p>וּבְבָתֵּי הָעָם מָה נַחְַלָה לָנוּ,</p>

<p>לְתַנֹּת כַּאְַחֵרִים דֵּעֵנוּ גַּם אָנוּ?!&#8230;</p>

<br />
</blockquote>

<blockquote>
<p>כְִּלָנוּ בִיסְמַרְקִים גְּלוּיֵי עֵינָיִם,</p>

<p>בְּקֶרֶב קַ&quot;קֵּינוּ מֵאְַחֹרֵי כִירָיִם!</p>

<br />
</blockquote>

<blockquote>
<p>חְַכָמִים אְַנַחְנוּ לִפְנֵי הָאָרוֹן וְהַכְּרוּבִים,</p>

<p>נְאוֹרִים אְַנַחְנוּ לָאִיר לַאְַחֵרִים&#8230;</p>

<p>חָרוּצִים וּנְבוֹנִים – לָצוּד צֵיד זְבוּבִים</p>
</blockquote>

<blockquote>
<p>, וְזֶה כָּל כֹּחֵנוּ לִכְתֹּב הֵכְשֵרִים!..</p>

<p>עַם חָכָם אְַנַחְנוּ לִפְנִים מִן הַקְּלָעִים,</p>

<p>וּבָנֵינוּ בַחְִצוֹת יִגְדְּלוּ כִפְרָאִים,</p>

<p>בְּלִי דַעַת אְֶלֹהִים וְתוֹרַת הָאָדָם,</p>

<p>חְַרָפוֹת בְּפִיהֶם וְאַבְנֵי קֶלַע בְּיָדָם,</p>

<p>וּבְלִבָּם תֹּהוּ מִקְּטַַנָּם וְעַד גְּדוֹלָם –</p>

<br />
</blockquote>

<blockquote>
<p>וָהֵמָּה בְּנֵי בְרִית זֶרַע עַם עוֹלָם?..</p>

<p>מַשְֹכִּילִים אְַנַחְנוּ לְשַקֵּץ כַּנִּדָּה</p>

<p>כָּל חֶמְדַּת יִשְֹרָאִל – שְֹפָתֵנוּ הַיְחִידָה,</p>

<p>שְֹפַת צִיּוֹן הַקְּדֹשָה, מְלֵאתִי תִפְאֶרֶת,</p>

<p>שְֹפַת אְֶלֹהִים, פְּלֵיטַת בַּת יְהוּדָה,</p>

<p>וּלְהוֹשִיב בְּחָזְקָה עַל כִּסֵא הַגְּבֶרֶת,</p>

<p>שִפְחָתָהּ הַשְפָלָה – שְֹפַת בָּבֶל הַשְּדוּדָה!&#8230;</p>

<br />
</blockquote>

<blockquote>
<p>יְרֵאִים אְַנַחְנוּ – בְּרִבּוּי רַבָּנִים,</p>

<p>מְתְִקָּנִים אְַנַחְנוּ – בַּאְַכִילַת סַרְטָנִים,</p>

<p>בִּבְלִיעַת שַבְּלוּלִים וְקַ&quot;ן מִינֵי שָרֶץ.</p>

<p>וּלְ&#8220;עַם הַסֵפֶר&#8221; אֵין סִפְרָה בָּאָרֶץ,</p>

<p>כְּאִלוּ עַם לֹא הָיָה בְתֵבֵל הָיִינוּ,</p>

<p>אִמֵּנוּ חִתִית וְאְֶמֹרִי אָבִינוּ!&#8230;</p>

<p>בָּרוּךְ שֶלּקּקְנוּ מִקְּעָרָתוֹ הַגְּדוֹלָה</p>

<p>מֵי רוֹש וְלַעְַנָה שָמָּה בַּגּוֹלָה,</p>

<p>וּבָרוּךְ שֶהוֹצִיאָנוּ מֵאְַפֵלָה לְאוֹרָה,</p>

<p>לִהְיוֹת בְּאֶרֶץ דְּרֹר חָפְשִים לְנַפְשֵנוּ,</p>

<p>וּלְפָרֵק מֵעָלֵינוּ עֹל חָכְמָה וְתוֹרָה –</p>

<p>בַּאְַגְִדּוֹת וְקַ&quot;קִים לֹא שָעְַרוּ אַּבוֹתֵינוּ&#8230;</p>

<br />
</blockquote>

<blockquote>
<p>בָּרוּךְ שֶפְּטָרָנוּ מִצַּעַר גִּדּוּל בָּנִים</p>

<p>וּמִמִּדּוֹת שֶמָּנוּ בִּבְנֵי עַם רַחְַמָנִים;</p>

<p>וַנֵּחָלֵק <strong>לָאְַדוּקִים וּנְאוֹרִים</strong> אַנְשֵי מָעְַלָה,</p>

<p>אֵלֶה זֹחְַלִים אָחוֹר וְאֵלֶה עֹבְרִים הָלְאָה&#8230;</p>

<p>זֶה מֹשֵךְ אֶל קַ&#8217;קּוֹ, זֶה אֶל מִקְדַּש זָרִים&#8230;</p>

<p>וְהַיַּהְַדוּת בֵּינֵיהֶם קְרוּעָה לִגְזָרִים!..!</p>

<br />
</blockquote>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/29950">https://benyehuda.org/read/29950</a></div></body></html>