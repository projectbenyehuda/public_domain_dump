<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אֱזֹר גֶּבֶר חֲלָצֶיךָ</title>
	<meta name="author" content="זכריה אלצ'אהרי"/>
</head>
<body>

<blockquote>
<br />
</blockquote>

<blockquote>
<p>אֱזֹר גֶּבֶר חֲלָצֶיךָ מְהֵרָה / וְקוּם עַיֵּן בְּדִבְרֵי הַגְּמַרָא</p>

<p>הֱיֵה חָכָם בְּמִלְחַמְתּוֹ לְמַעַן / תְּהִי בָּקִי וְתִהְיֶה לָךְ סְבַרָא</p>

<p>וְדַע אִינִי וּמַתְקִיף וַהֲתִיבוּן / לְקוּשְׁיוֹת הֵם לְתַנָּא וַאֲמוּרָא</p>

<p>מְקוֹם תֵּימַהּ פְּשִׁיטָא דַּע וְהָבֵן / לְאַבַּיֵּי וְרַבָא הַבְּכוֹרָה</p>

<p>וְאַף עַל פִּי וְאַף עַל גַּב תְּתַקֵּן / בְּעִיּוּנָךְ לְךָ דֶּרֶךְ יְשָׁרָה</p>

<p>כְּדֵי נִיסְבֵּא בְּפֵרוּשָׁהּ וְעִנְיַן / תְּנָא נַמֵּי לְהַךְ דֶּרֶךְ עֲבָרָה</p>

<p>מְקוֹם תִּיק״וּ וְאַלִיבָּא דְּרִבִּי / תְּרֵין אִנּוּן וְאִנּוּן חַד בְּחִזְרָא</p>

<p>וּבַמִּשְׁנָה בְּחַסַּוְרֵי מְחַסֵּר / תְּהִי מַשְׂכִּיל שְׁהִיא דֶּרֶךְ קְצָרָה</p>

<p>וְהַמִּדּוֹת מְקוֹם הַקַּל וְחֹמֶר / וּבִנְיַן אָב וְאִם תַּשְׁוֶה גְּזֵרָה</p>

<p>וְאַדְרַבָּה מְתַקֶּנֶת לְהֵפֶךְ / בְּנוּטְרִיקוֹן לְקַלָּה וַחֲמוּרָה</p>

<p>וְטִיב מַשָּׂא וּמַתָּן בַּהֲוָיוֹת / לְרַבִּינָא וְרָב אַשֵׁי מְסוּרָה</p>

<p>וּמֵהֶם לָמְדוּ דֶּרֶךְ גְּאוֹנִים / בְּפִסְקֵיהֶם לְכָל דֵּעָה חֲסֵרָה</p>

<p>לְבִלְתִּי יִיגְעוּ לִמְצֹא דְּרָכִים / בְּתַלְמוּד בָּבְלִי פִּים הַפְּצִירָה</p>

<p>וְהַמַּסְלוּל אֲשֶׁר תִּמְצָא בְּפִיהֶם / וְכָל תִּיקוּ דְּאִסּוּרָא לְחוּמְרָא</p>

<p>וְטִיב גִּטִּין וְקִדּוּשִׁין מְתֻקָּן / בְּחָכְמָתָם וְדִין עֵדֵי מְסִירָה</p>

<p>וּבִכְתֻבּוֹת וּמֵאוּן וַחֲלִיצָה / וְדִין פֶּסַח וּמַצָּה הָעֲשִׁירָה</p>

<p>וְאֵין בִּינָה בְּבָנִים עוֹד וְיֶשׁ אֵם / לְמָסֹרֶת וְגַם יֶשׁ אֵם לְמִקְרָא</p>

<p>וְעוֹד דִּינֵי נְגָעִים וָאָהֳלוֹת / טְבוּל יוֹמוֹ וְטוּמְאָה הַחֲמוּרָה</p>

<p>וְדִין הַשּׁוֹר וְהַמַּבְעֶה וְהַבּוֹר / וְאַרְבַּעְתָּם כְּדִין מַבְעִיר בְּעֵרָה</p>

<p>וְהַמִּשְׁפָּט בְּבַיִת וַעֲלִיָּה / וְאִם קַל הוּא כְּדִין תַּנּוּר וְכִירָה</p>

<p>וְהַשּׂוֹכֵר וְהַשּׁוֹמֵר לְמִינָיו / וְהַמְּקַבֵּל וְדִין חוֹכֵר חֲכִירָה</p>

<p>וְהַמִּיתוֹת בְּאַרְבַּעְתָּן לְבֵאוּר / וְכָרֵיתוֹת וְדִין עוֹבֵר עֲבֵרָה</p>

<p>וְחִלּוּקִים מְדֻיָּקִים וְדַקִּים / בְּעֵרוּבִין לְשַׁבָּת הַחֲמוּרָה</p>

<p>וְדִין מַמְרֶה וְדִין סוֹרֵר וּמוֹרֶה / וְדִין עֶבֶד וְדִין אָמָה מְכוּרָה</p>

<p>וְדִין לֶקֶט וְדִין שִׁכְחָה וּפֵאָה / וּמַעַשְׂרוֹת וְדִין בֵּית הַבְּחִירָה</p>

<p>וְעוֹד נוֹסָף עֲלֵי אֵלֶּה בְּרַבִּים / וּמָה אַעַשׂ וְאֵין לִי עוֹד זְכִירָה</p>

<p>וְלֹא אוּכַל שְׂאֵת מַהֲלָל לְנַפְשִׁי / בְּיָדְעִי בָּם בְּתַכְלִית הַשְּׁמִירָה</p>

<p>אֲבָל חֶשְׁקִי יְדִיעָתָם וְלִבִּי / לְפֵרוּדָם כְּלֵב אִשָּׁה מְצֵרָה</p>

<p>וְלֹא עָלַי גְּמִירַת הַמְּלָאכָה / וְלֹא אֹמַר לְנַפְשִׁי אַתְּ פְּטוּרָה</p>

<p>וְאַשְׁרֵי אִישׁ אֲשֶׁר זִכָּה לְנַפְשׁוֹ / בְּקֵץ יָמָיו וּמִשְׁנָתוֹ סְדוּרָה.</p>
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/28248">https://benyehuda.org/read/28248</a></div></body></html>