<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אֱלֹהֵי אָב יְדָעָךְ מֵאֱמוּנִים</title>
	<meta name="author" content="זכריה אלצ'אהרי"/>
</head>
<body>

<blockquote>
<br />

<p>אֱלֹהֵי אָב יְדָעָךְ מֵאֱמוּנִים / וּבֵן נֶעְקָד עֲלֵי מִזְבַּח אֲבָנִים</p>

<p>בְּתִפְאֶרֶת שְׁמֶךָ הַפְּלִיאָה / זְכֹר עֶלְיוֹן בְּרִית אָבוֹת לְבָנִים</p>

<p>גְּדֻלָּתָךְ בְּנֵצַח עִם גְּבוּרָה / וּמַלְכוּתָךְ בְּהוֹד עַל כָּל גְּאוֹנִים</p>

<p>דְּרַשְׁתִּיךָ בְּסַרְעַפֵּי לְבָבִי / וְהִקְרַבְתִּי קְרָבַי הַדְּשֵׁנִים</p>

<p>הֲלָמוּנִי בְּנוֹד חַטֹּאת נְעוּרַי / אֲשֶׁר עָלוּ לְפָנֶיךָ הֲמוֹנִים</p>

<p>וְעַתָּה אֶשְׁפְּכָה שִׂיחִי וְדִמְעִי / לְפָנֶיךָ מְקוֹם תּוֹרִים וְיוֹנִים</p>

<p>זְכַרְתִּיךָ בְּלֵילוֹת עַל יְצוּעִי / הֲלֹא אַתָּה מְשַׁנֶּה הַזְּמַנִים</p>

<p>חֲתֹם לִי אַחֲרִית תִּקְוָה לְטוֹבָה / בְּיָדְעִי כִּי חֲנוּנֶיךָ חֲנוּנִים</p>

<p>טְהוֹר עַיִן פְּקַח עַיִן לְפִידִי / חֲסָדֶיךָ בְּלִבִּי הֵם טְמוּנִים</p>

<p>יְמִין עֻזָּךְ תְּגַלֶּה בַּתְּשׁוּעוֹת / הֲלֹא שַׁחְתִּי וְשָׂבַעְתִּי יְגוֹנִים</p>

<p>כְּבֵדִי פִלְּחוּ חִצֵּי תְּלָאוֹת / וְלֹא סָרוּ בְּמִשְׁמַרְתָּם כְּמוֹנִים</p>

<p>לְךָ צוּרִי אֲשַׁוֵּעַ וְאֶזְעַק / רְפָא שִׁבְרִי כְּהוֹשַׁעְתָּ לְפָנִים</p>

<p>מְשָׁכֵנִי בְּחַבְלֵי אַהֲבָתָךְ / בְּחֶמְלָתָךְ עֲנֵנִי מִמְּעוֹנִים</p>

<p>נְשָׂא חֶטְאִי וּפִשְׁעִי וַאֲשָׁמִי / בְּרַחֲמֶיךָ וְיִהְיוּ לִי נְכוֹנִים</p>

<p>סְעָדֵנִי בְּאִמְרָתָךְ וְאֶחְיֶה / וְלֹא אֶמֹּט בְּרַגְלַי עַד שְׁאוֹנִים</p>

<p>עֲסִיס בֵּיתָךְ תְּרַוֵּנִי בְּדִשְׁנוֹ / וְהַשְׁקֵנִי בְּמוֹ נַחַל עֲדָנִים</p>

<p>פְּקֻדָּתִי בְּמִדָּתָהּ תְּמַלֵּא / וּבָהּ אַשִּׂיג רְאוֹת פָּנִים בְּפָנִים</p>

<p>צְדָקָה לָךְ וְכָבוֹד גַּם וְחַיִּים / וּמָה רַבּוּ לָךְ טוֹבוֹת צְפוּנִים</p>

<p>קְבוּצַת שִׁיר וְשִׂיחַ עִם תְּחִנָּה / אֲסַפְתִּים לָךְ וְהֵם דִּבְרֵי קְצִינִים</p>

<p>רְצֵה שִׂיחִי פְּנֵה אֶל דִּבְּרוֹתַי / וְיֶעֶרְבוּ כְּמוֹ שִׁירֵי רְנָנִים</p>

<p>שְׁמֹר שֵׂאתִי חֲרָפוֹת הַמְקַנְאִים / וְאַל תֶּחֱרַשׁ לְלַעַג שַׁאֲנָנִים</p>

<p>תְּחַיֵּנִי וְתָשׁוּב תַּעֲלֵנִי / וְהִנְנִי רָשׁ מְדַבֵּר תַּחֲנוּנִים</p>

<p>אֱיָלוּתִי וּמִבְטַחִי וְשִׂבְרִי / אֱלֹהֵי אָב יְדָעָךְ מֵאֱמוּנִים.</p>

<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/28331">https://benyehuda.org/read/28331</a></div></body></html>