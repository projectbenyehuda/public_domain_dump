<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>נֶפֶשׁ יְקָרָה אֵיךְ בְּתוֹךְ גּוּף תִּשְׁכְּנִי</title>
	<meta name="author" content="זכריה אלצ'אהרי"/>
</head>
<body>

<p>בעקבות ׳נפש יקרה איך בשכלך תבטחי׳ מאת יהודה אלחריזי</p>

<blockquote>
<br />

<p>נֶפֶשׁ יְקָרָה אֵיךְ בְּתוֹךְ גּוּף תִּשְׁכְּנִי / נָסַעְתְּ מִמִּתְקָה בְּמָרָה תַּחֲנִי</p>

<p>הַאַתְּ מְטֹהָרָה חֲצוּבַת הַיְּקָר / גַּלְגַּל עֲרָבוֹת לָךְ וְשָׁם בַּיִת בְּנִי</p>

<p>עִזְבִי לְחוּשַׁיִךְ וְשָׁמָּה תֵּלְכִי / אַל תֵּשְׁבִי בַּגּוּף וְאֶבְלוֹ תִּסְבְּלִי</p>

<p>לָמָּה תְּהִי בַּיוֹם קְשׁוּרָה עִם אֱנוֹשׁ / כִּי תִּפְחֲדִי תָּמִיד כְּרוֹכֵב הָאֳנִי</p>

<p>מֵרוֹב חֲטָאַיִךְ שְׁאוֹלָה תֵּרְדִי / לָכֵן דְּעִי בִּצְעֵךְ וְאַל תִּתְלוֹנְנִי</p>

<p>מַה תֹּאמְרִי לָאֵל בְּיוֹם הַדִּין בְּעֵת / יִזְכֹּר חֲטָאַיִךְ וְעוֹד מַה תַּעֲנִי</p>

<p>שִׂימִי עֲלֵי לִבֵּךְ דְּבָרִי וַעֲשִׂי / נֶגְדֵּךְ תְּשׁוּבָתֵךְ וְיוֹם אֶל יוֹם מְנִי</p>

<p>יוֹם הַנְּסִיעָה קָרְבָה קוּמִי עֲשִׂי / צֵידָה לְבֵית מוֹעֵד וְנֶגֶד אֵל חֲנִי</p>

<p>תּוֹרָה לְמוּל עֵינֵךְ בְּעִתּוֹת נִתְכְּנוּ / לֹא תִּשְׁקְטִי יוֹמָם וְלֵיל לֹא תִּישְׁנִי</p>

<p>עַד תִּהֲיִי שָׁבָה לְאַרְמוֹן הַיְּקָר / שָׁם תִּמְצְאִי נַחַת וְנוֹגַהּ תִּתְנִי.</p>

<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/28146">https://benyehuda.org/read/28146</a></div></body></html>