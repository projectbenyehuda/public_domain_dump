<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>שׁמות, תולדות משה</title>
	<meta name="author" content="צבי הירש מסליאנסקי"/>
</head>
<body>

<p>התורה מספרת את תולדותיו עוד בטרם הולדו ומתחלת מנשואי הוריו לאמר:</p>

<p>&#8220;וילך <strong>איש</strong> מבית <strong>לוי</strong> ויקח את <strong>בת לוי</strong>. ותהר האשה ותלד בן&#8221;.</p>

<p>*</p>

<p>התורה משלמת את תולדותיו בקבורתו לאמר:</p>

<p>&#8220;ולא ידע איש את קבורתו עד <strong>היום הזה</strong>.&#8221;</p>

<p>*</p>

<p>מדוע הסתיר ה' את קבר מחוקקנו?</p>

<p>מחאה חזקה וחיה נגד המחוקק הנוצרי, אשר מאמיניו שדדו ממנו את אביו ויקדשו את קברו.</p>

<p>*</p>

<p>תולדות המחוקק ודברי ימי העם מתאימים בד בבד, כמוהו השלכו
בתוך גלי המים הזדונים, התנינים שואפים לבלעם חיים ותתצב אחותו <strong>מרחוק</strong>
לדעה מה יעשה לו באחרית הימים והנה גם הגלים גם התנינים לא נגעו בו
לרעה.</p>

<p>*</p>

<p>בת פרעה משתה את הילד מן המים ותקרא למיניקות שונות מעמים
שונים להיניקו, ומשה הקטן כישראל הגדול מאנו לינוק משדיים נכריות– משה חכה
ליוכבד אמו, וישראל<strong>– לציון־ארצו</strong>.</p>

<p>&quot;<strong>ויגדל</strong> משה ויצא אל אחיו, וירא איש מצרי מכה איש</p>

<p>עברי <strong>מאחיו</strong>. ויפן כה וכה, וירא כי אין איש&quot; – להצילו.</p>

<p>&#8220;ויך את המצרי ויטמנהו בחול&#8221;.</p>

<p>&quot;ויצא ביום השני והנה שני אנשים עברים נצים. ויאמר</p>

<p>לרשע: למה תכה רעךָ? ויאמר: מי שמם לאיש שר ושופט</p>

<p>עלינו? הלהרגני אתה אומר, כאשר הרגת את המצרי? ויירא</p>

<p>משה ויאמר: אכן נודע הדבר!&quot; – &#8220;מפּני הדלטוריא שבהם&#8221;.</p>

<p>אחרי המראה הראשון אמר:</p>

<p>&quot;רבונו של עולם! שבעים אומות יש בעולם וכלן אינן</p>

<p>משועבדות, ואומה זו מפּני מה היא משועבדת?&quot;</p>

<p>אחרי המראה השני, &quot;שני <strong>עברים נצים</strong>, נוכח לדעת ולהבין את החידה, ויען ויאמר:</p>

<p><strong>&#8220;אכן נודע הדבר!&#8230;&#8221;</strong></p>

<p>&quot;וירא מלאך ה' אליו בלבת אש מתוך הסנה. וירא והנה</p>

<p>הסנה בוער באש והסנה איננו אוכל. – – – אסורה נא</p>

<p>ואראה את המראה הגדול הזה, ומדוע לא יבער הסנה?&quot; –</p>

<p>מהאש הבּוער <strong>מבפנים ומבחוץ</strong></p>

<p>&quot;ויקרא אליו אלהים מתוך הסנה, ויסתר משה פּניו מהביט</p>

<p>אל האלהים&quot;&#8230;</p>

<p>*</p>

<p>&quot;שלחה מלכות הרשעה אצל נסטרא (ממונה) של בית פּעור:</p>

<p>הראנו היכן משה קבור. עמדו למעלה, נדמה להם למטה.</p>

<p>למטה – נדמה להם למעלה. נחלקו לשתי כתות, אותן שעמדו</p>

<p>למעלה, נדמה להם למטה, ואותם שעמד למטה, נדמה להם למעלה.&quot; (סוטה יד.)</p>

<p><strong>משה וישראל חד הוא!</strong></p>

<p>גלוי וידוע לשונאינו, שעם ישראל קבור הוא לכל הדעות, אלא
שנחלקו בדעותיהם <strong>היכן</strong> אפשר למצוא את הסבה<strong>, מפּני מה</strong> הוא קבור. עמדו
<strong>למעלה</strong> – המשכילים שבהם, שעומדים למעלה בחברה האנושית, אומרים,
<strong>שקברו</strong> של ישראל הוא <strong>למטה</strong> – בדור הישן, שעומד במדרגה נמוכה בהשכלה
כללית. עמדו <strong>למטה</strong> – החשוכים שבהם, העומדים למטה במדרגת השכלתם, אומרים
<strong>שקברו</strong> של ישראל הוא <strong>למעלה</strong> – בדור החדש, שעומד למעלה בהשכלתו. הללו
רואים את קברנו במעמד הפּועלים שלנו, הנלחמים על קיומם, והללו רואים את
קברנו במעמד העשירים שבתוכנו, המנצלים את הפּועלים. <strong>&#8220;ולא ידע איש את
קבורתו&#8221;</strong> – ואין אומות העולם יכולות לדעת ולהבין <strong>היכן</strong> ישראל
קבור&#8230;</p>

<p>*</p>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/32183">https://benyehuda.org/read/32183</a></div></body></html>