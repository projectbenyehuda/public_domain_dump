<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>האבות והבנים</title>
	<meta name="author" content="צבי הירש מסליאנסקי"/>
</head>
<body>

<p>&#8220;שאל אביך ויגדך, זקניךָ – ויאמרו לך&#8221;.</p>

<p>מני שים אדם עלי ארץ, וכל עוד ימי השמים עליה היתה ותהיה מלחמה רוחנית בין האבות והבנים, בין הדור החולף לדור הבא.</p>

<p>*</p>

<p><strong>האבות</strong> כבר התקררו מאש חשקם ותאותם, דעתם מיושבת ומזגם
קר; הם מביטים על החיים וכל שאיפותיהם וחמודותיהם כעל צללים עוברים, על
עמדתם יעמדו ומתרשלים ללכת הלאה ולעלות מעלה.</p>

<p><strong>הבנים</strong> בעצם חומם, חשקם בוער כאש פלדות, תשוקת החיים
מתגברת מיום אל יום, ישוקו, יהמיו כהמית הים לגליו, מתאמצים להתנשא,
להתרומם, לעלות וללכת קדימה.</p>

<p>*</p>

<p>הזקנה והנוער, המנוחה והתנועה, השביתה והעבודה – אלה הם הכחות ההפכים הנלחמים – האבות והבנים.</p>

<p>*</p>

<p>המלחמה הזאת מעמדת את החיים על בסיס נאמן וממתקת את
מרירותיהם; היא תשכללם ותסול לפניהם את המסלה התיכונה – שביל הזהב. –
<strong>הבנים</strong> מתאמצים ומתלבטים לעלות מעלה, <strong>והאבות</strong> יעצרום אחורנית לבלי
יכשלו בחפזם במרוצתם&#8230;</p>

<p>*</p>

<p><strong>מאושרים</strong> הם <strong>האבות והבנים</strong>, אשר איזו פשרה תפשרם במלחמתם, וסוף סוף ישתרר השלום במעונם.</p>

<p><strong>אומללים</strong> המה ההורים וצאצאיהם, אשר לא ימצאו כל פשר,
מלחמתם הולכת ומתגברת יום יום, האבות ילכו אחורנית כסרטנים, הבנים עפים
כברקים קדימה, ומה נורא התהום המבדיל ביניהם, ומה איום אסונם!&#8230;</p>

<p>* בן עמרם בשירתו האחרונה והנצחית הורנו את כל זאת בדברים נשגבים וקדושים, לאמר:</p>

<p>&#8220;צור ילדך תשי ותשכח אל מחוללך. וירא ה' וינאץ מכעס <strong>בניו
ובנותיו</strong>, ויאמר: אסתירה פני מהם, אראה מה אחריתם, כי דור תהפוכות המה,
<strong>בנים לא אמון בם</strong>. – הם קנאוני <strong>בלא אל</strong>, כעסוני בהבליהם, ואני אקניאם
<strong>בלא עם</strong>&#8221;.</p>

<p>*</p>

<p>בדברים הקדושים האלה נלמד לדעת איך לפשר בינינו ובין יוצאי
חלצינו, כי <strong>נזכירם ימות עולם ונבינם שנות דור ודור.</strong> ואם לא נעשה זאת,
אז נראה את אחריתם, כי דור תהפוכות יהיו, בנים לא אמון בם – <strong>בלא אל ובלא
עם&#8230;</strong></p>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/32224">https://benyehuda.org/read/32224</a></div></body></html>