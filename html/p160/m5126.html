<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>קול שמחה</title>
	<meta name="author" content="מאיר הלוי לטריס"/>
</head>
<body>

<p>לכבוד המושל האדיר
<strong>מילוש אוברינוביקביום</strong><a href="#fn:1" id="fnref:1" title="see footnote" class="footnote"><sup>1</sup></a> הוכן בחמד כסאו וישב עליו באמת.</p>

<p>מאת עבדיו הנאמנים יושבי עדת ישורון קהל <strong>בילוגארדו</strong>, אשר כתבתי בפקודתם בלשון הקודש, ונעתק גם ללשון ראמעני.</p>

<blockquote>
<p>כָּבוֹד וּפְאֵר לָךְ, שָׁלוֹם רַב זֹהַר</p>

<p>מוֹשֵׁל בָּאָדָם, רַב חֶסֶד וָדַעַת!</p>

<p>כִּי חַסְדְּךָ לְעַמְּךָ מַתָּן וּמֹהַר</p>

<p>לִצְבִי וּלְכָבוֹד בְּכָל אֶרֶץ מוּדַעַת!</p>

<br>  

<p>זֶה פְּרִי פָּעָלְךָ בְּצֶדֶק פָּעַלְתָּ,</p>

<p>פֹּעַל תּוּשִׁיָּה בִּתְבוּנוֹת כַּפֶּיךָ,</p>

<p>בִּגְלָלָהּ כָּל עֹז כָּל כָּבוֹד נָחַלְתָּ</p>

<p>וְאַהֲבַת עַמִּים סַבּוֹתָ אֵלֶיךָ!</p>

<br>  

<p>כִּי בְּיַד-שַׂר אַדִּיר בִּזְרוֹעַ נְטוּיָה</p>

<p>מִשְׂרָה מֶמְשָׁלָה תִּמְצָא דֵי כֹּחַ:</p>

<p>לְהַגדִּיל לְהַאֲדִּיר חֹסֵן תּוּשִׁיָּה,</p>

<p>כְּעֵץ חַיִּים בְעֵדֶן יִפְרַח פָּרוֹחַ.</p>

<br>  

<p>לְמַזְכֶּרֶת שִׁמְךָ לָךְ צִיּוּן הִצַּבְתָּ,</p>

<p>צִיּוּן עוֹלָמִים זֹאת פְּעוּלַת הַצֶּדֶק</p>

<p>שָׂרִים עַל כִּסְאוֹת לַמִּשְׁפָּט הוֹשַׁבְתָּ,</p>

<p>מִגַּן חֶמֶד יַכְרִיתוּ סִלּוֹן וְחֶדֶק.</p>

<br>  

<p>אֶל עַנְוֵי אֶרֶץ בַּצַּר יִשְׁתּוֹחָחוּ</p>

<p>תִּתֵּן כֹּחַ וָאֹמֶץ אַף תִּסְעָדֵמוֹ;</p>

<p>מִשּׁבֶט הַנֹּגֵשׂ לֹא עוֹד נֶאֱנָחוּ,</p>

<p>וּמֵאוֹר פָּנֶיךָ אוֹרוּ עֵינֵימוֹ!</p>

<br>  

<p>נֹגַהּ צִדְקָתְךָ לְמֵרָחוֹק זוֹרֵחַ</p>

<p>חֶסֶד לַמַּטָּרָה לְנֵס הֲקִימוֹתָ,</p>

<p>הֶגְיוֹן לִבְּךָ לְטוֹב לֹא יִשּׁכֵחַ</p>

<p>כִּי בְּאַהֲבַת אָדָם עַל עַמְּךָ גַּנּוֹתָ.</p>

<br>  

<p>גַּם לִיהוּדָה עַם דָּל חֶסֶד הִרְבֵּיתָ</p>

<p>דּוּמָם וְיָחִיל יִשּׂא לֵב עַל כַּפַּיִם,</p>

<p>אֶל נַפְשׁוֹ כִּי מָרָה רִפְאוּת הֵבֵאתָ,</p>

<p>כִּי עָקַת לֵב תִּשְׂנָא, כָּאֵל בַּשּׁמַיִם!</p>

<br>  

<p>אֹצְרוֹת הַחַיִּים, לֹא לְמַרְאֵה עָיִן,</p>

<p>מִנִּי אָז יָדַעְתָּ לַעֲרוֹךְ בְּלִבֶּךָ,</p>

<p>כִּי אֱלֹהֵי הַחֶסֶד, בִּלְעָדוֹ אָיִן,</p>

<p>לְסוֹכֵן אֹצְרוֹתָיו בַּתֵבֵל שָׂמֶךָ;</p>

<br>  

<p>לְהָרִיק בִּרְכוֹתָיו נָתַן לָךְ כֹּחַ,</p>

<p>לָתֵת מִיָּדוֹ בְּהַשְׂכֵּל מִיָּדֶךָ,</p>

<p>לְהָרִים עַם דַּכָּא הוֹלֵךְ שָׁחוֹחַ,</p>

<p>קָרָא אֵל-רַחוּם מִמְּרוֹמָיו אֵלֶיךָ.</p>

<br>  

<p>כִּסְאֲךָ כֵּס שָׁלוֹם, אוֹר לוֹ זָרוּעַ,</p>

<p>לוֹ עַמִּים יִנְהָרוּ עַד בְּלִי יָרֵחַ,</p>

<p>גַּם בְּלֵב בִּנְךָ<a href="#fn:2" id="fnref:2" title="see footnote" class="footnote"><sup>2</sup></a> חַסְדֶּךָ נָטוּעַ,</p>

<p>גַּם חַסְדּוֹ לִבְרָכָה לְעַמּוֹ זוֹרֵחַ!</p>

<br>  

<p>לָכֵן שָׁלוֹם לְךָ וּלְיוֹרֵשׁ הָעֶצֶר!</p>

<p>כָּל הַיָּמִים אֵל טוֹב יְכוֹנֵן כִּסְאֶךָ,</p>

<p>אֶל יִקְרַת הַגֶּזַע יִשְׁוֶה הַנֶּצֶר,</p>

<p>לָכֵן שָׁלוֹם עַד עוֹלָם לְךָ וּלְבֵיתֶךָ!</p>

<br>  
</blockquote>

<div class="footnotes">
<hr />
<ol>

<li id="fn:1">
<p>מדובר בנסיך <a href="https://he.wikipedia.org/wiki/%D7%9E%D7%99%D7%9C%D7%95%D7%A9_%D7%90%D7%95%D7%91%D7%A8%D7%A0%D7%95%D7%91%D7%99%D7%A5%27">מילוש אוברנוביץ'</a>. (הערת פרויקט בן־יהודה) <a href="#fnref:1" title="return to body" class="reversefootnote">&#160;&#8617;</a></p>
</li>

<li id="fn:2">
<p>השר מיכאל אוברינוביק.  <a href="#fnref:2" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/5126">https://benyehuda.org/read/5126</a></div></body></html>