<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>תלונות החיים</title>
	<meta name="author" content="מאיר הלוי לטריס"/>
</head>
<body>

<h2 id="שירלמודיםftn1">שיר למודים <a href="#fn:1" id="fnref:1" title="see footnote" class="footnote"><sup>1</sup></a></h2>

<blockquote>
<p>כְּמוֹ שַׁחַר עָלָה גַּם לִי אוֹר הַחַיִּים</p>
</blockquote>

<blockquote>
<p>כְּשׁוֹשַׁנֵּי חֶמְדָּה יְמֵי נְעוּרַי פָּרָחוּ</p>
</blockquote>

<blockquote>
<p>תִּקְוָה נִצָּבָה לִימִינִי בְּיִפְעַת עֵינָיִם</p>
</blockquote>

<blockquote>
<p>נְגֹהוֹת עֵדֶן עַל נְתִיבוֹתַי זָרָחוּ;</p>
</blockquote>

<blockquote>
<p>אוֹר-יְקָרוֹת אוֹר עוֹלָם כְּמוֹקֵד מִזְבֵּחַ</p>
</blockquote>

<blockquote>
<p>עַל הֲדַר שְׁנוֹתִי לִרְגָעִים זוֹרֵחַ;</p>
</blockquote>

<blockquote>
<p>בְּסֵתֶר לְבָבִי הָגוּת-עֹז מִתְהַלֶּכֶת</p>
</blockquote>

<blockquote>
<p>בִּנְעִימוֹת פֶּה תְּחַדֶּה יָמִים נִצְפָּנוּ</p>
</blockquote>

<blockquote>
<p>הִיא בְּרָב כֹּחַ לִמְעוֹן עֶלְיוֹן דּוֹרֶכֶת</p>
</blockquote>

<blockquote>
<p>שִׂמְחוֹת עוֹלָם תְּחָנֵנִי אֲשֶׁר לֹא יִמָּנוּ;</p>
</blockquote>

<blockquote>
<p>וּבְכֵן יִדּוֹדוּן מַלְאֲכֵי גִיל חָלֶד</p>
</blockquote>

<blockquote>
<p>כְּגַלֵּי יָם לְעֵת בּוֹקֶר מִמִּזְרָח יִוָּלֶד</p>
</blockquote>

<blockquote>
<p>אַךְ פִּתְאוֹם הֱקִיצוֹתִי – וְהִנֵּה שַׁמָּה וּשְׁאִיָּה!</p>
</blockquote>

<blockquote>
<p>וְעַל מַעְגַּל דְּרָכַי מִנְהֲרוֹת תַּחְתִּיָּה!
<br><br />
בְּחֵקֵר לְבָבִי נָשָׂאתִי עֵינַי שָׁמַיִם</p>
</blockquote>

<blockquote>
<p>אֱמֶת קִוִּיתִי כְּמַלְאַךְ אֵל תְּבוֹאֵנִי</p>
</blockquote>

<blockquote>
<p>אָמְנָם אַךְ חֶזְיוֹן רוּחִי תֵּחֱזֶינָה עֵינָיִם</p>
</blockquote>

<blockquote>
<p>אָמַרְתִּי אֶחְכָּמָה וְהִיא רְחוֹקָה מִמֶנִּי!</p>
</blockquote>

<blockquote>
<p>לָמָּה לִי אוֹר עַל נְתִיבוֹתַי זוֹרֵחַ</p>
</blockquote>

<blockquote>
<p>אִם כִּבְרַק לַיִל יָהֵל – אַךְ בַּלְהוֹת-אֲפֵלָה;</p>
</blockquote>

<blockquote>
<p>לָמָּה לִי אוֹר מִנִּי דַּעַת בּוֹרֵחַ</p>
</blockquote>

<blockquote>
<p>וַיַּסַּע כָּל-תִּקְוָה בְּנֶפֶשׁ יִחֵלָה?
<br><br />
מַה-תִּסְכּוֹן מַה-תּוֹעִיל לִי בִּין! גַּבְהוּת חָלֶד!</p>
</blockquote>

<blockquote>
<p>אִם תַּעְכּוֹר נַפְשִׁי דָּבְקָה בֵּאלֹהֶיהָ?</p>
</blockquote>

<blockquote>
<p>קַח לָךְ שַׁעֲשׁוּעֶיךָ! שָׁגִיתִי כְּמוֹ יָלֶד</p>
</blockquote>

<blockquote>
<p>וְהָשֵׁב לִי אֱמוּנָתִי וְשׁוֹד תַּנְחוּמֶיהָ!</p>
</blockquote>

<blockquote>
<p>כִּי רַבָּה אַהֲבָתָהּ בְּצוּף לִקְחָהּ תְּשִׂיחֵנִי</p>
</blockquote>

<blockquote>
<p>לְבָבִי בְּלַחַץ צָרָה בָּהּ הִיא בָטוּחַ</p>
</blockquote>

<blockquote>
<p>בְּחֵיקָהּ אֶשְׁכָּבָה בְּצֵל-כְּנָפָהּ תַּסְתִּירֵנִי</p>
</blockquote>

<blockquote>
<p>לֹא תִתֵּן לִנְגּוֹעַ בִּי שֹׁד פִּתְאוֹם שָׁלוּחַ! –</p>
</blockquote>

<blockquote>
<p>כְּמוֹ מִקִּלְלַת-אֱלֹהִים נֶפֶשׁ אָדָם נִבְהָלָה</p>
</blockquote>

<blockquote>
<p>עֵת מִגַּן גְּרָשָׁהוּ לַהַט חֶרֶב מִתְהַפֶּכֶת</p>
</blockquote>

<blockquote>
<p>הָהּ! כֵּן אֲנִי גֹוֵעַ כֵּן נַפְשִׁי אֻמְלָלָה</p>
</blockquote>

<blockquote>
<p>לִרְאוֹת חֲמוּדִי נָמֵס וְעֵץ-חַיַּי בְּשַׁלֶּכֶת.
<br><br />
שָׁלוֹם הָיָה סְבִיבִי פְּעָמַי בְּאוֹר הָלָכוּ</p>
</blockquote>

<blockquote>
<p>לֹא צָרוּ צְעָדַי לֶכֶת דֶּרֶךְ הַחַיִּים</p>
</blockquote>

<blockquote>
<p>כְּמוֹ עַל בָּמֳתֵי מָרוֹם רַגְלֵי אָבִיב יִדְרָכוּ</p>
</blockquote>

<blockquote>
<p>וּבְשַׂלְמַת אוֹר יְבוֹאֵנִי בַּעֲדִי עֲדָיִים.
<br><br />
הָהּ חֶמְדַּת עֲלוּמַי עָשׂוּ לָהֶם כְּנָפַיִם!</p>
</blockquote>

<blockquote>
<p>רַגְלַי עָמְדוּ בְּמִישׁוֹר, עַתָּה בְּנִבְכֵי עֲמָקִים</p>
</blockquote>

<blockquote>
<p>מֵאַיִן יָבוֹא עֶזְרִי אֶל הָרִים אֶשּׂא עֵינַיִם</p>
</blockquote>

<blockquote>
<p>אָבוֹא אֵלֶיךָ אֵל? אַרְקִיעַ עִמְךָ לִשְׁחָקִים? –</p>
</blockquote>

<blockquote>
<p>יָמַי נִזְעָכוּ וְאֵינָם לָעַד לֹא יְשׁוּבוּן</p>
</blockquote>

<blockquote>
<p>כְּיֶרֶק דֶּשֶׁא יִבּוֹלוּן לָעַד לֹא יְנוּבוּן</p>
</blockquote>

<blockquote>
<p>כְּאוֹר נִתְעֶה בַּשּׁמַיִם יָעוּף וָאָיִן</p>
</blockquote>

<blockquote>
<p>עַד עוֹלְמֵי עַד לֹא יָשׁוּב לֹא תְשׁוּרֶנּוּ עָיִן.</p>
</blockquote>

<blockquote>
<p>רַבִּים אוֹמְרִים: דִּמְעוֹתֵינוּ מְאֹד יִמָּנוּ</p>
</blockquote>

<blockquote>
<p>נְעִימוֹת נֶצַח בְּסֵתֶר עֶלְיוֹן נִצְפָּנוּ!</p>
</blockquote>

<blockquote>
<p>אוּלָם אוֹר-חַיִּים אַחֲרֵי יֶחְדַּל הוֹפִיעַ</p>
</blockquote>

<blockquote>
<p>מָה הָאוֹת כִּי לַבֹּקֶר עוֹד יָשׁוּב יַגִּיהַּ?</p>
</blockquote>

<blockquote>
<p>הֵן בִּימֵי טוֹבָה מְאֹד נַפְשֵׁנוּ יוֹדַעַת:</p>
</blockquote>

<blockquote>
<p>כִּי בְּאוֹצְרוֹת שַׁדַּי שְׁמוּרָה מַשְׂכּוֹרֶת תְּמִימִים</p>
</blockquote>

<blockquote>
<p>לֵב נִפְתֶּה עַל טוֹב בְּרוּחַ תִּקְוָה נִטַּעַת</p>
</blockquote>

<blockquote>
<p>כָּל עוֹד נִטָּיוּ נַחֲלֵי עֲדָנִים נְעִימִים;</p>
</blockquote>

<blockquote>
<p>אוּלָם הַלֵּב יִפּוֹל רֶגַע תָּבוֹא צָרָה</p>
</blockquote>

<blockquote>
<p>תִּקְוָה תִּסּוֹג אָחוֹר תַּעֲזוֹב נֶפֶשׁ מָרָה!
<br><br />
כֹּל תֶּחֱזֶה עֵינִי לוּטָה בְּצַלְמָוֶת דּוּמִיָּה</p>
</blockquote>

<blockquote>
<p>הַשּׂפֶק <a href="#fn:2" id="fnref:2" title="see footnote" class="footnote"><sup>2</sup></a> נֵעוֹר מִזְּבוּל חָשְׁכּוֹ רֵבֶץ שְׁאִיָּה</p>
</blockquote>

<blockquote>
<p>יַעֲמוֹד יִתְבּוֹנֵן בִּי יְסוֹבְבִנִי חִיל וּרְעָדָה</p>
</blockquote>

<blockquote>
<p>לְיַד מַעְגָּלַי יִפְרוֹשׂ פַּחִים וְנַפְשִי נִלְכָּדָה,</p>
</blockquote>

<blockquote>
<p>יִשְׁאָלֵנִי: אֵי מִזֶּה בָּאוּ חַיִּים וּמָוֶת?</p>
</blockquote>

<blockquote>
<p>חַיִּים כִּסָּה חֹשֶׁךְ, בְּחָשְׁכּוֹ יִתְכָּס צַלְמָוֶת</p>
</blockquote>

<blockquote>
<p>חַיִּים מִן עֲרָבוֹת יָבוֹאוּ מִמִּסְתָּרִים</p>
</blockquote>

<blockquote>
<p>כְּמִקֶּדֶם אוֹר נבְרָא מִנִּי חַדְרֵי בֹהוּ</p>
</blockquote>

<blockquote>
<p>מָוֶת עֲרָפֶל חֲתוּלָתוֹ בְּמִנְהָרִים</p>
</blockquote>

<blockquote>
<p>כְּהִנְדּוֹף עָשָׁן יִנְדּוֹף וְיַעַל בָּתֹּהוּ!
<br><br />
בְּחֵקֶר לְבָבִי כִּי אֵלֵךְ בּגֵיא הַחַיִּים</p>
</blockquote>

<blockquote>
<p>אָז תָּעָה לְבָבִי בֵּין חָרְבוֹת שְמָמָה</p>
</blockquote>

<blockquote>
<p>לְכָל תִּכְלָה רָאִיתִי קֵץ תַּחַת שָׁמַיִם</p>
</blockquote>

<blockquote>
<p>צֶאֱצָאַי כִּלְבוּשׁ יַחֲלוֹפוּ תֹּאמַר אֲדָמָה.</p>
</blockquote>

<blockquote>
<p>כִּי אֶשּׂא שָׁמַיִם עֵינַי בְּגִיל רְעָדָה</p>
</blockquote>

<blockquote>
<p>אֶתְבּוֹנֵן מִפְלְאוֹת מִקְדְּשֵׁי כּוֹכְבֵי אוֹרָה</p>
</blockquote>

<blockquote>
<p>אָז נַפְשִׁי מִמְרוֹם עוּפָהּ מָטָה יָרָדָה</p>
</blockquote>

<blockquote>
<p>נִלְאָה חֲזוֹת שָׁמָּה חַפֶץ אֵל נוֹרָא.</p>
</blockquote>

<blockquote>
<p>כְּאַיָּל עַל אֲפִיק נְחָלִים נַפְשִׁי מְמהֶרֶת</p>
</blockquote>

<blockquote>
<p>שְׁתוֹת מִפֶּלֶג אֵל בָּהּ שַׁלְהֶבֶת יָהּ בּוֹעֶרֶת</p>
</blockquote>

<blockquote>
<p>הֲלָעַד תֶּאֱנַף אֵל? תִּמְסוֹךְ כּוֹסִי רְוָיָה</p>
</blockquote>

<blockquote>
<p>לְהַפִּילֵהוּ מִיָּדִי עֵת לֶאֱמֶת אֶהֱמְיָה?</p>
</blockquote>

<blockquote>
<p>קוֹלִי לְאֵל וְאצְעָקָה, אֶזעַק רֹאשׁ כּוֹכָבִים</p>
</blockquote>

<blockquote>
<p>אָשִׂיחָה וְאֶהֱמֶה אֵת פְּלִיאָה מֶנִּי נִשְׂגָּבָה,</p>
</blockquote>

<blockquote>
<p>אַךְ מִי זֶה יַאַסְפֵנִי? יְחוֹנֵן מְטִיל רְגָבִים,</p>
</blockquote>

<blockquote>
<p>לְהַשְׁקִיט אֵת תִּשְאַל נַפְשִׁי, נַפְשִׁי הַנֶּעֱזָבָה?
<br><br />
בָּדָד בְּאִישׁוֹן לַיְלָה נַפְשִׁי מִתְהַלֶּכֶת</p>
</blockquote>

<blockquote>
<p>רוּחִי תִּרְכַּב עֲרָבוֹת עַל בָּמֳתֵי עָל דּוֹרֶכֶת</p>
</blockquote>

<blockquote>
<p>מִי יְבִינֵנִי תָּו לְהָבִים אוֹר שִׁבְעָתָיִם</p>
</blockquote>

<blockquote>
<p>מִכְתַּב-אֱלֹהִים חָרוּת עַל לוּחַ שָׁמַיִם?</p>
</blockquote>

<blockquote>
<p>הֲיִתְהַלֵךְ אֱלֹהִים בְּאוֹר כּוֹכְבֵי רָקִיעַ?</p>
</blockquote>

<blockquote>
<p>עַל גּלֵּי יָם בְּגַאֲוָתוֹ לִוְיָתָן יַשְׁקִיעַ?</p>
</blockquote>

<blockquote>
<p>אַכִּיר הוֹד תִּפְאַרְתּוֹ בְּעָשׁ זוֹחֵל אֲדָמָה</p>
</blockquote>

<blockquote>
<p>אוֹ בִיקָר אָדָם לִבְנֵי אלֹהִים דָּמָה?</p>
</blockquote>

<blockquote>
<p>אֶשְׁמַע קוֹל פַּחְדּוֹ עֵת יֶהֱמֶה בַּגַּלְגַּל רָעַם?</p>
</blockquote>

<blockquote>
<p>אַאֲזִין הוֹד קוֹלוֹ בְּפֶלֶג יִזַּל הַפָּעַם?
<br><br />
הַבֵּט כּוֹכְבֵי אוֹר רִבּוֹ רִבּוֹתָיִם</p>
</blockquote>

<blockquote>
<p>יְנַהֲלוֹ רוּחַ נָכוֹן אֶל אֵל בַּשּׁמָיִם;</p>
</blockquote>

<blockquote>
<p>אוּלָם מִבָּמֳתֵי עֶלְיוֹן כִּי אַשְׁקִיף בַּשּׁפֶל</p>
</blockquote>

<blockquote>
<p>אָז אֶחְזֶה חֶלֶד חֲתוּלָתָהּ עֲרָפֶל.</p>
</blockquote>

<blockquote>
<p>פֹּה סוּפָה תֶּהֱמֶה פֹּה יָחוּל סַעַר</p>
</blockquote>

<blockquote>
<p>וְהָגוּת שָׂפֶק בְּלֵב אֱנוֹשׁ שְׁנָתָהּ נָמָה</p>
</blockquote>

<blockquote>
<p>לְקוֹל הַסַּעַר תֵעוֹר מִגַּעֲרָתוֹ קָמָה</p>
</blockquote>

<blockquote>
<p>שַׁעֲרֵי שְׁאוֹל תְּרָדְפֵהוּ וִינָגֶף בַּשּׁעַר. –
<br><br />
עַל עָב קַל תִּרְכַּב שֶׁמֶשׁ גִּיל נֶאֱזֶרֶת!</p>
</blockquote>

<blockquote>
<p>אוּלָם לְהוֹלְכֵי נְתִיב חֹשֶׁךְ לֹא הִיא מַזְהֶרֶת.</p>
</blockquote>

<blockquote>
<p>רְאֵה נְלוֹזֵי-לֵב בָּמֳתֵי אֶרֶץ יִדְרָכוּ</p>
</blockquote>

<blockquote>
<p>יַצְלִיחוּ דַרְכָּם כִּי יֵשׁ אֱלֹהִים יִשְׁכָּחוּ</p>
</blockquote>

<blockquote>
<p>רְאֵה שָׁמָּה אוֹרְבֵי דַּם נָקִי בְּנֵי עַוְלָתָה</p>
</blockquote>

<blockquote>
<p>עַל טַרְפָּם יִלְטְשׁוּ עָיִן וְרַבָּה הַצַעֲקָתָה;</p>
</blockquote>

<blockquote>
<p>עַד אָנָה תִּזְנַח אֵל תֶּחֱרַשׁ לָנֶצַח?</p>
</blockquote>

<blockquote>
<p>עַד אָנָה על טְהוֹרֵי לֵב יִמְשׁוֹל זָדוֹן וָרֶצַח?</p>
</blockquote>

<blockquote>
<p>שָׁם בִּנְוַת חֹשֶׁךְ דַּכְּאֵי רוּחַ מַר נֶאֱנָחוּ</p>
</blockquote>

<blockquote>
<p>צֶדֶק יִמּוֹט כְּשַׁל תּוֹם וְרִשְׁעָה אַךְ פּוֹרִיָּה</p>
</blockquote>

<blockquote>
<p>קוֹמְמִיּוּת יֵלֵךְ עַוָּל תְּמִימִים כַּצֵּל נֶהֱלָכוּ,</p>
</blockquote>

<blockquote>
<p>וְהֶעָנִי בְּשֵׁבֶט עֶבְרָה יַךְ תֵּבֵל שְׁאִיָּה;</p>
</blockquote>

<blockquote>
<p>שָׁם תַּחַת אַלּוֹן בָּכוּת יֵשֵׁב שַׁח עֵינָיִם</p>
</blockquote>

<blockquote>
<p>יֵשֵׁב בָּדָד וְיִדּוֹם יִסְבֹּל עֶבְרַת הַחַיִּים;</p>
</blockquote>

<blockquote>
<p>רִשְׁעֵי אֶרֶץ בְּלַעֲגֵי מָעוֹג יְחָרְפוּ תְּמִימִים</p>
</blockquote>

<blockquote>
<p>עַל הוֹלְכֵי תוֹם חֶרְפַּת רְשָׁעִים נָסַבָּה</p>
</blockquote>

<blockquote>
<p>אוֹיְבֵי אֵל יִשְׂמָחוּ יְבַלּוּ שְׁנֵיהֶם בַּנְּעִימִים</p>
</blockquote>

<blockquote>
<p>וְיָשָׁר בּוֹטֵחַ בַּאדֹנָי – הוּא יִמּוֹט רַבָּה!
<br><br />
אוֹ הֲכִי פֶּגַע יוֹלִיךְ כֹּל דֶּרֶךְ נִסתָּרָה?</p>
</blockquote>

<blockquote>
<p>עַל פִּיו יֵלְכוּ כּוֹכְבֵי אוֹר לְרגְלוֹ זֹאת אֲדָמָה?</p>
</blockquote>

<blockquote>
<p>הוּא אָמַר וַיְהִי טוֹב, צִוָּה וַתָּבוֹא צָרָה?</p>
</blockquote>

<blockquote>
<p>לֹא-סְדָרִים בְּפָעֳלוֹ אֵין חֵפֶץ בַּמָּרוֹם שָׁמָּה?</p>
</blockquote>

<blockquote>
<p>אִם כָּל עוֹלָמוֹת כְּעוֹלָלִים בְּלִי אֵם יִבְכָּיוּן?</p>
</blockquote>

<blockquote>
<p>מֵרֶחֶם דֹּחוּ וּבְאֵין מְרַחֵם יֶהֱמָיוּן?
<br><br />
אָמְנָם חֲזֵה! עַל כָּל נֶטַע חָכְמָה נִשְׂגָּבָה</p>
</blockquote>

<blockquote>
<p>כַּנֵּר אֱלֹהִים תָּהֵל הִיא הִיא תְּעִידֵהוּ!</p>
</blockquote>

<blockquote>
<p>עֲצַת אֲדֹנִי הֲלֹא מִנִּי יָם רְחָבָה,</p>
</blockquote>

<blockquote>
<p>אֶרֶז יְפָאֵר אֵל גַּם הָאֵזוֹב יְרוֹמְמֵהוּ!
<br><br />
אוּלָם הֵן לֹא סְדָרִים עוֹד רַבּוּ בַּחַיִּים</p>
</blockquote>

<blockquote>
<p>אֵי פֹּה חָכְמַת אֵל? הֲלֹא נִסְתְּרָה לָעֵינָיִם?</p>
</blockquote>

<blockquote>
<p>אַךְ זְרוֹעַ קָשָׁה בַּמִּסְתָּרִים עוֹבֶרֶת</p>
</blockquote>

<blockquote>
<p>כָּל חֶמְדָּה בַּחַיִּים בְּשֵׁבֶט אַף מְיַסֶּרֶת</p>
</blockquote>

<blockquote>
<p>כָּל מַטַּע לְהִתְפָּאֵר בְּכַפָּהּ הִיא נוֹבֶלֶת</p>
</blockquote>

<blockquote>
<p>תְּמָרֵר נֹעַם אַהֲבָה תְּכַזֵּב חֲזוֹן תּוֹחֶלֶת.</p>
</blockquote>

<blockquote>
<p>קוֹל שִׂמְחָה קוֹל נֶהִי כָּל הַיּוֹם יְסוֹבְבֵנִי</p>
</blockquote>

<blockquote>
<p>עַל אָהֳלִי מִתְדַפְּקִים וַתֹּאחְזֵנִי חֲרָדָה</p>
</blockquote>

<blockquote>
<p>זֶה יִקְרָא לֶאֱמוּנָה וְזֶה בְּשֶׂפֶק יֶהֶלְמֵנִי</p>
</blockquote>

<blockquote>
<p>וְרוּחִי תֵלֵךְ שׁוֹלָל נָעָה גַּם נָדָה!
<br><br />
&quot;הַגִּידוּ לִי! אֵיפֹה מְנוּחָה? אֵיפֹה דּוּמִיָּה?</p>
</blockquote>

<blockquote>
<p>כֵּן תִּשְׁאַל נֶפֶשׁ דַּכָּא וַתְּמָרֵר בַּבֶּכִי</p>
</blockquote>

<blockquote>
<p>&quot;אֶל הֵיכְלֵי אוֹר בַּשּׁמַיִם עֵינִי צוֹפִיָּה</p>
</blockquote>

<blockquote>
<p>הֲכִי שָׁמָּה יִשְׁלָיוּ כָּל הוֹלְכֵי דֶחִי?</p>
</blockquote>

<blockquote>
<p>אוֹ גַם בַּמְּרוֹמִים אֵין שָׁלוֹם וְשַׁלְוָה נֶעְדָּרָה</p>
</blockquote>

<blockquote>
<p>אֵין חֲלִיפוֹת לְלֵב נִדְכֶּה רוּחַ נִשְׁבָּרָה?&quot;
<br><br />
קַוֵּה בֶּן אֱנוֹשׁ! יַחֵל עַד קֵץ יָמֶיךָ</p>
</blockquote>

<blockquote>
<p>אֱמוֹר לְנַפְשְׁךָ: יֵשׁ אַחֲרִית בָּעֲרָבוֹת שָׁמָּה!</p>
</blockquote>

<blockquote>
<p>אַךְ תִּקְוָה מְנַת חֶבְלָךְ בַּמֵּיצַר אֲדָמָה,</p>
</blockquote>

<blockquote>
<p>עִמְךָ עַד שַׁעֲרֵי מָוֶת תֵּלֵךְ לְשַׁלְחֶךָ. –
<br><br />
תִּקְוָה! מַה נָעַמְתְּ! מַלְאֲכֵי שָׁלוֹם כִּנּוֹר יָעִירוּ</p>
</blockquote>

<blockquote>
<p>אָז עַל בִּרְכֵּךְ תְּיַשּׁנֵנִי וְרוּחַ טוֹב מְרַחֶפֶת</p>
</blockquote>

<blockquote>
<p>עַל פָּנַי תַּחֲלִיף תֵּבֵל כָּל יְקָר מְעֻלֶּפֶת</p>
</blockquote>

<blockquote>
<p>מְאוֹרֵי עוֹלָם מַחֲשַׁכֵּי אֶרֶץ יַזְהִירוּ,</p>
</blockquote>

<blockquote>
<p>שׁוֹד מִשּׁדַּי נָסוֹג אָחוֹר יוּשַׁב גַּן עֲדָנִים</p>
</blockquote>

<blockquote>
<p>הָאָדָם יִתְהַלֵּךְ כְּקֶדֶם בֵּין נִטְעֵי נַעֲמָנִים</p>
</blockquote>

<blockquote>
<p>רוּחַ אֱלֹהִים בְּרָגֶשׁ בַּגָּן מִתְהַלֶּכֶת,</p>
</blockquote>

<blockquote>
<p>עֵץ חַיִּים לֹא תִשְׁמוֹר עוֹד חֶרֶב מִתְהַפֶּכֶת.
<br><br />
הָהּ! מִי יִתְּנֵנִי לְעוֹלָם מִתְהַלֵּךְ בִּיקְרוֹתֶיךָ</p>
</blockquote>

<blockquote>
<p>כִּי נָעַמְתְּ לִי תִּקְוָה! מְאֹד שָׁפְרָה נַחֲלָתֶךָ!
<br></p>
</blockquote>

<div class="footnotes">
<hr />
<ol>

<li id="fn:1">
<p>אלה קצות דברי השיר הנשגב בשם Urania להמליץ הנשגב Tiedgeאשר היה לתהלה ותפארת בקרב הארץ, כי נכבדות ידובר סו על רוח האדם ומפעלות אלהים חיים. <a href="#fnref:1" title="return to body" class="reversefootnote">&#160;&#8617;</a></p>
</li>

<li id="fn:2">
<p>כמו פן יסיתך בשפק (איוב ל&quot;ו) והוא כמו ספק בתלמוד (Zweifel). <a href="#fnref:2" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/4990">https://benyehuda.org/read/4990</a></div></body></html>