<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>הַשְּׂמָמִית</title>
	<meta name="author" content="שמעון שמואל פרוג / אברהם לוינסון"/>
</head>
<body>

<blockquote>
<p>&quot;תֵּבֵל רַבָּה וְכָל־דָּרֶיהָ</p>

<ul>
<li>בְּרָאָם אֱלֹהַּ בְּחָכְמָה,</li>
</ul>

<p>לְחֵפֶץ הָאָדָם נִבְרָאוּ</p>

<ul>
<li>וּלְתוֹעַלְתּוֹ עַל־אֲדָמָה.&quot;</li>
</ul>

<br />
</blockquote>

<blockquote>
<p>יָשִׁישׁ־חָכָם בִּימֵי־הַקֶּדֶם</p>

<ul>
<li>כֹּה סָח לָעֶלֶם, לְדָוִד.</li>
</ul>

<p>&#8220;וְגַם שְׂמָמִית?&#8221; – שָׁאַל הַנַּעַר</p>

<ul>
<li>בִּצְחוֹק קַלִּיל – &quot;גַּם הַשְּׂמָמִית?</li>
</ul>

<br />
</blockquote>

<blockquote>
<p>מוֹעִיל הַסּוּס קַל־הָרַגְלַיִם</p>

<ul>
<li>מוֹעִיל הָרְאֵם וְהַחֲמוֹר,</li>
</ul>

<p>הַשֶּׂה בְרוּכָה בְּרֹךְ־הַצֶּמֶר</p>

<ul>
<li>וּבְקַשְיוּת עָרְפּו – הַשּׁוֹר.</li>
</ul>

<br />
</blockquote>

<blockquote>
<p>יוֹנָה, אַוָּז, טָלֶה יֻגָּשׁוּ</p>

<ul>
<li>עֲלֵי שֻלְחַן־מַעֲדַנִּים,</li>
</ul>

<p>שִׁירַת זָמִיר תַּנְעִים אָזְנֵנוּ</p>

<ul>
<li>בַּלֵּיל, בִּזְלֹף רֵיחוֹת־גַּנִּים.</li>
</ul>

<br />
</blockquote>

<blockquote>
<p>יֵשׁ הוֹד לַנֶּשֶׁר, עֵת בְּעֹצֶם</p>

<ul>
<li>כְּנָפַיִם רְחָבוֹת יַמְרִיא</li>
</ul>

<p>אֶל רוּם־שָׁמַיִם, שָׁם צוּר־סֶלע</p>

<ul>
<li>בֵּין עֲנָנִים קוֹפֵא פִּרְאִי.</li>
</ul>

<br />
</blockquote>

<blockquote>
<p>לָאַיָּלָה יֵשׁ הוֹד וָיֹפִי,</p>

<ul>
<li><p>מֵהַקַּשָּׁת עֵת תִּנָּצֵל</p></li>
<li><p>וְנָסָה בְּמִדְרוֹן הַסֶּלַע</p></li>
</ul>

<p>אֶל חֵיק הַיַּעַר הָאָפֵל.</p>

<br />
</blockquote>

<blockquote>
<p>אַךְ מַה־תּוֹעֶלֶת וּמָה־עֹנֶג</p>

<ul>
<li>אָדָם מֵהַשְּׂמָמִית יְקַו?&#8230;&quot;</li>
</ul>

<p>וּבָא הַיּוֹם וַיֵּרְא הַמֶּלֶךְ,</p>

<ul>
<li>כִּי נְכוֹחָה בְּפִי הַשָּׂב.</li>
</ul>

<br />
</blockquote>

<p><strong>II</strong></p>

<blockquote>
<br />
</blockquote>

<blockquote>
<p>דָּוִד רְדוּף שָׁאוּל הַמֶּלֶךְ,</p>

<ul>
<li>נֶחְבָּא בְּתוֹךְ מְעָרָה. צִבְאוֹת</li>
</ul>

<p>הַמֶּלֶךְ עִקְּבוֹתָיו שָׁמָרוּ</p>

<ul>
<li>עַל־פְּנֵי הָרִים וּבִבְקָעוֹת.</li>
</ul>

<br />
</blockquote>

<blockquote>
<p>בְּמַחֲבוֹאוֹ נְעִים־הַזֶּמֶר</p>

<ul>
<li>יוֹשֵב, הָאֹזֶן קַשּׁוּבָה:</li>
</ul>

<p>קָרֵב אֵלָיו צִלְצוּל־הַנֶּשֶׁק</p>

<ul>
<li>וּמִתְגַּבֵּר קוֹל־הַצָּבָא.</li>
</ul>

<br />
</blockquote>

<blockquote>
<p>אֶל הַמְּעָרָה הוֹלְכִים&#8230; &quot;אֱלֹהַּ! –</p>

<ul>
<li>קָרָא – מַלְּטֵנִי מִכַּף צָר!&quot;</li>
</ul>

<p>הוֹלְכִים&#8230; נְעִים־זְמִירוֹת שׁוֹמֵעַ,</p>

<p>מִפַּחַד נְשִׁימָתוֹ עָצָר:</p>

<br />
</blockquote>

<blockquote>
<p>בְּפֶתַח הַמְּעָרָה עָמָדוּ.</p>

<ul>
<li>&#8220;הַאִם לֹא פֹה הוּא&#8221;? סָח אֶחָד.</li>
</ul>

<p>– לֹא, אֵיךְ יָכֹל לְהֵחָבֵא פֹה? –</p>

<ul>
<li>וְעַל דְּבַר־מָה הוֹרָה בַּיָּד.</li>
</ul>

<br />
</blockquote>

<blockquote>
<p>עֵת הַצָּבָא עָבָר, לַפֶּתַח</p>

<ul>
<li>קָרַב לָגֶשֶׁת הַנֶּחְבָּא.</li>
</ul>

<p>וּמָה לְתִמְהוֹנוֹ יִרְאֶה שָׁם?</p>

<ul>
<li>חָכְמַת־אֱלֹהַּ מָה רַבָּה!</li>
</ul>

<br />
</blockquote>

<blockquote>
<p>עֲדֵי עַבְדֵי שָׁאוּל הִגִּיעוּ,</p>

<ul>
<li>פִּי הַמְּעָרָה הָאֲפֵלָה</li>
</ul>

<p>כִּסְּתָה שְׂמָמִית רַבַּת־הַחֶסֶד</p>

<ul>
<li>בְּרֶשֶׁת שֶׁל קוּרִים גְּדוֹלָה&#8230;</li>
</ul>

<br />
</blockquote>

<blockquote>
<p>הִצִּיל אֶת הַמְשׁוֹרֵר מִמָּוֶת</p>

<ul>
<li>לֹא שׁוֹר שָׁמֵן, לֹא סוּס זָרִיז,</li>
</ul>

<p>וְלֹא בֶּן־נֶשֶׁר קַל־כְּנָפַיִם</p>

<ul>
<li>שׂוֹחֵק לְסַעַר וְלַחֲזִיז.</li>
</ul>

<br />
</blockquote>

<blockquote>
<p>שְׂמָמִית נִדַּחַת וְנִמְאֶסֶת</p>

<ul>
<li>שׁוֹכֶנֶת חֳרָבוֹת, קְבָרִים,</li>
</ul>

<p>עֹל מְשׁוֹרֵר־גִּבּוֹר הֵגֵנָּה</p>

<ul>
<li>בְּרֶשֶׁת שֶׁל בְּלוֹיֵי־קוּרִים.</li>
</ul>

<br />
</blockquote>

<blockquote>
<p>וְכַגַּלִים בִּגְאוֹת הַמָּיִם,</p>

<ul>
<li>לֵב הַמְשׁוֹרֵר מָלֵא תְרוּעָה,</li>
</ul>

<p>כֻּלּוֹ הִתְפָּעֲלוּת נִשְׂגֶּבֶת,</p>

<ul>
<li>כֻּלּוֹ הִתְעוֹרְרוּת פְּלִיאָה.</li>
</ul>

<br />
</blockquote>

<blockquote>
<p>הוּא הִתְנַעֵר גֵּאֶה, זַךְ־נֶפֶשׁ,</p>

<ul>
<li>בְּחֶרְדַּת קֹדֶשׁ עֲמֻקָּה,</li>
</ul>

<p>וּבַמְּעָרָה, בְּתוֹךְ הָאּפֶל,</p>

<ul>
<li>שִׁיר־תְּהִלָּה לוֹהֵט בָּקָע&#8230;</li>
</ul>

<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/50623">https://benyehuda.org/read/50623</a></div></body></html>