<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>עֲדִי זָהָב</title>
	<meta name="author" content="נסים מצליח"/>
</head>
<body>

<p>עוד לו להגביר הנז״ל כשבא פה בגדאד יע״א ושמו בראשי הבתים רמוזים.</p>

<p>סימן: עבדאללה יוסף עצו.</p>

<blockquote>
<br />
</blockquote>

<blockquote>
<p>עֲדִי זָהָב, חֲלִי כֶתֶם וְדָרִים / כְּסִיל, כִּימָה וְכוֹכְבֵי רוּם מְאִירִים</p>

<p>בְּהֶקֵּשׁ אֶל דְּמוּת דּוֹדִי וְאָכֵן / מְאֹד יִגְבַּר וְהֵמָּה הַחֲסֵרִים</p>

<p>דְּבָרָיו הֵם לְנֶפֶשׁ הָעֲיֵפָה / כְּמוֹ מַיִם מְתוּקִים הֵם וְקָרִים</p>

<p>אֲדַמֶּה פִּיו מְקוֹר דַּעַת וּבִינָה / וְיוֹם יוֹם הֵם מְאֹד רַבִּים וּפָרִים</p>

<p>לְחָיָיו כַּעֲרוּגוֹת הַבְּשָׂמִים / יְחַיֶּה בָהּ נְפָשׁוֹת הַמְּצֵרִים</p>

<p>לְזֹאת אַנְשֵׁי לֵבָב הֵם הַחֲכָמִים / לְמִשְׁמַעְתּוֹ מְפִיקִים הֵם וְסָרִים</p>

<p>הֲלֹא הֵמָּה יְעִידוּן כִּי שְׂפָתָיו / אֱמֶת יֶהְגּוּ וְדִבְרֵיהֶם יְשָׁרִים</p>

<p>יְשַׂבַּע רַעֲבוֹן נֶפֶשׁ צְמֵאָה / כְּצוּף וָמָן וְלֹא כִדְבַשׁ דְּבוֹרִים</p>

<p>וְחִישׁ בּוֹאוּ וּבוֹ רַוּוּ צְמַאְכֶם / וְתִשְׁתּוּ מִמְּקוֹר שִׂכְלוֹ אֲמָרִים</p>

<p>סְבִיבוֹתָיו חֲנוּ תָמִיד וְאִכְלוּ / צְבִי, אַיָּל וּבַרְבּוּרִים וְכָרִים</p>

<p>פְּנוּ אֵלָיו רְאוּ מֶנּוּ פְלָאוֹת / מְאֹד גָּבְרוּ לְרֹאשׁ גִּבְעָה וְהָרִים</p>

<p>יְדִידִי הוּא וְחוֹב עָלַי לְשׁוֹרֵר / וְלֹא כִשְׁאָר מְלִיצֵי נִיב וְשָׁרִים</p>

<p>צְעִירִים גַּם גְּדוֹלִים הֵם לְמַתָּן / מְשׁוֹרְרִים וְהֵמָּה לֹא טְהוֹרִים</p>

<p>וְשִׁירָתִי לְדוֹדִי הִיא בְחִנָּם / וְאִם בֶּצַע וְהֵמָּה לִי אֲסוּרִים</p>

<p>אֱלֹהַי אֶשְׁאֲלָה מִמָּךְ שְׁאֵלָה / יְבֹרַךְ דּוֹד בְּבִרְכַּת אֵל לְהוֹרִים</p>

<p>וְתַגְבִּיהַ לְכוֹכָב מַעֲרַכְתּוֹ / עֲלֵי כָל פַּחֲווֹת אֶרֶץ וְחוֹרִים</p>

<p>מְאֹד יִפְרֶה וְגַם יִרְבֶּה בְּבָנִים / וְיִהְיוּ הֵם עֲשִׁירֵי עָם גְּבִירִים</p>

<p>וְיִמְצָא חֵן וְשֵׂכֶל טוֹב בְּעֵינֵי / אֱלֹהִים חַי וְכָל אָדָם וְשָׂרִים.</p>
</blockquote>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/41428">https://benyehuda.org/read/41428</a></div></body></html>