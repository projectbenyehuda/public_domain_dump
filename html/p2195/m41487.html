<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>נְזַמֵּר שִׁיר וְשֶׁבַח גַּם</title>
	<meta name="author" content="נסים מצליח"/>
</head>
<body>

<p>זה השיר אמרתי לכבוד בה״כ החדש</p>

<p>סימן: נסים צאלח</p>

<blockquote>
<br />
</blockquote>

<blockquote>
<p>נְזַמֵּר שִׁיר וְשֶׁבַח גַּם תְּהִלָּה / לְאֵל עֶלְיוֹן וְהוּא שׁוֹכֵן זְבוּלָה</p>

<p>סְמָכָנוּ בְּחַסְדּוֹ הַמְרֻבִּים / בְּנוֹת מִקְדָּשׁ מְעַט הוּא בֵית תְּפִלָּה</p>

<p>יְהִי תָמִיד בְּהַצְלָחָה מְרֻבָּה / וְסִימָן טוֹב לְאַנְשֵׁי הַקְּהִלָּה</p>

<p>מְהֻלָּל אֶקְרְאָה כָּל יוֹם וְחֵן חֵן / לְשַׂר גָּדוֹל וְרֹאשׁ קָצִין לְגוֹלָה</p>

<p>צְפִירַת הוֹד שְׁמוֹ שָׂשׂוֹן וְנָשִׂיא / בְּנוֹ צַאלִח וְהוּא כֶתֶר לְגֻלָּה</p>

<p>אֲשֶׁר עָזַר וְגַם סָמַךְ בְּהוֹנוֹ / וְכָל אוֹנוֹ בְמִדַּת חֵן וְחֶמְלָה</p>

<p>לְעוֹלָם יִהְיֶה דָשֵׁן וּמָלֵא / בְּרָכוֹת אֵל וְרֹב טוֹבָה וְגִילָה</p>

<p>חֲלִי כֶתֶם יְהִי תָמִיד בְּכָל טוֹב / וְהַצְלָחָה וְרֹב שִׂמְחָה וְצַהְלָה</p>

<p>וְעַבְדְּאֵל אֲשֶׁר הִפְלִיא וְהִגְדִּיל / בְּלִי מִדָּה, בְּלִי חֶמְדָּה וְשִׂמְלָה</p>

<p>וְגַם יָגַע בְּעֶשֶׂר אֶצְבְּעוֹתָיו / לְהַעְמִיד בֵּית תְּפִלָּתִי בְתִלָּהּ</p>

<p>וְהָאֵל הַמְּרַחֵם הוּא עֲזָרוֹ / וְשָׂם דַרְכּוֹ הֱיוֹת דֶּרֶךְ סְלוּלָה</p>

<p>יְשַׁלֵּם לוֹ אֱלֹהִים חַי פְּעָלוֹ / וּמַשְׂכֻּרְתּוֹ שְׁלֵמָה גַם כְּפוּלָה</p>

<p>יְבֹרַךְ דּוֹד בְּבִרְכַּת אֵל לְבָנָיו / אֲשֶׁר בֵּרַךְ עֲדָתוֹ עַם סְגֻלָּה</p>

<p>וְכָל יָחִיד אֲשֶׁר נָדַב וְעָזַר / יְבֹרַךְ מֵאֱלֹהֵי צוּר עֲלִילָה</p>

<p>וְיָרוּם הוֹד אֲדוֹנֵנוּ וְחִנּוֹ / סֻלַימַאן שַׂר וּמִשְׁנֶה בַּגְּדֻלָּה</p>

<p>אֲשֶׁר הִרְשָׁה בְטוּבוֹ וַחֲסָדָיו / בְּנוֹת אוֹתָהּ כְּקֶדֶם וְכִתְחִלָּה</p>

<p>אֲקַו לָאֵל יְחִי לָעַד בְּהַשְׁקֵט / וְרֹב בָּנִים וּמֶמְשָׁלָה גְדוֹלָה</p>

<p>וְנִבְנָה עַל יְדֵי יוֹסֵף וְהוּא נִין / לְנִסִּים בֶּן סֻלַימַאן רַב תְּעָלָה</p>
</blockquote>

<blockquote>
<p>וְנִשְׁתַּכְלֵל בְּיֶרַח זִיו מְבֹרָךְ / שְׁנַת תַקְנַ״ז תְהִי שְׁנַת גְּאֻלָּה.</p>

<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/41487">https://benyehuda.org/read/41487</a></div></body></html>