<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אֲשׁוֹרֵר שִׁיר לְשַׂר</title>
	<meta name="author" content="נסים מצליח"/>
</head>
<body>

<p>לכבוד שיך ששון בן צאלח דוד</p>

<p>סימן: אני נשׂים.</p>

<blockquote>
<br />
</blockquote>

<blockquote>
<p>אֲשׁוֹרֵר שִׁיר לְשַׂר וְרֹאשׁ קְהִלָּה / נְשִׂיא הַדּוֹר וְהוּא נֵזֶר לְגוֹלָה</p>

<p>יְהִי רָצוּי כְּקָרְבָּן שַׁי וְתוֹדָה / נְאוּמִי לוֹ כְמוֹ מִנְחָה בְלוּלָה</p>

<p>שְׂבַע רָצוֹן יְהִי דָשֵׁן וְשָׁמֵן / יְחִי לָעַד בְּרֹב טוֹבָה כְפוּלָה</p>

<p>מְרוֹמָם יִהְיֶה עַל כָּל בְּרָכוֹת / וְהַצְלָחוֹת בְּרֹב שִׂמְחָה וְגִילָה</p>

<p>יְדוּעָה לָאֲדוֹן מֵאָז קְדוּמָה / אֲשֶׁר יֵשׁ לִי עֲלֵי הַגּוֹי עֲלִילָה</p>

<p>בְּבוֹאוֹ פֹה לְעִיר בָּבֶל אֲזַי שָׂר / אֲבּוּ יוֹסֵף לְבַקֵּשׁ לוֹ מְחִילָה</p>
</blockquote>

<blockquote>
<p>אֲזַי סִפֵּר וְהִכְרִיחַ לְהַגּוֹי / לְשַׁלֵּם לִי קְרוּשׁ קוּ״ף בַּחֲבִילָה</p>
</blockquote>

<blockquote>
<p>וְשַׂר אָמַר שְׁהוּא הִתְחִיל בְּמִצְוָה / וְאָדוֹן הוּא אֲשֶׁר יָדַע שְׁבִילָהּ</p>

<p>וְהוּא יָבִיא לְגֶמֶר טוֹב לְדָבָר / בְּחָכְמָתוֹ הָרָמָה הַגְּדוֹלָה</p>

<p>וְהֵן עַכְשָׁיו לְחַסְדּוֹ הַמְּרֻבֶּה / אֲנִי צוֹפֶה וְהוּא מַמְצִיא תְעָלָה</p>

<p>וּמִצְוָה זוֹ יְקָרַָה הִיא בְּעֵרֶךְ / וּמִי הוּא זֶה אֲשֶׁר יֵדַע גְּבוּלָהּ</p>

<p>וּבִשְׂכַר זֹאת אֱלֹהִים חַי יְרִימוֹ / מְאֹד יִגְבַּר וְיִתְנַשֵּׂא בְמַעְלָה</p>

<p>יְמַלֵּא מִשְׁאֲלוֹת לִבּוֹ לְטוֹבָה / וְלֹא יִרְאֶה לְשׁוּם צַעַר וּמַחְלָה</p>

<p>וְיַחְזֹר אֶל נְוֵה קָדְשׁוֹ בְּכָבוֹד / בְּרֹב כֶּסֶף וְרֹב זָהָב וְשִׂמְלָה.</p>

<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/41431">https://benyehuda.org/read/41431</a></div></body></html>