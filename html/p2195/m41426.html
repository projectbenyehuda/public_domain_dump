<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>נְזַמֵּר שִׁיר בְּנֹעַם</title>
	<meta name="author" content="נסים מצליח"/>
</head>
<body>

<p>שיר ששלחתי להגביר החכם המרומם כה״ר שי׳ עבדאל יוסף יצ״ו שי׳ הנז״ל לעיר בצרה יע״א.</p>

<p>סימן: נשים.</p>

<blockquote>
<br />
</blockquote>

<blockquote>
<p>נְזַמֵּר שִׁיר בְּנֹעַם פֶּה וְנִיבִי / לְשַׂר גָּדוֹל וְהוּא חֶמְדַּת לְבָבִי</p>

<p>שְׂפָתָיו הֵם כְּלִי יָקָר וְדַעַת / כְּמוֹ אָגוּר יְקוּתִיאֵל וְתִשְׁבִּי</p>

<p>יְבֹרַךְ דּוֹד בְּבִרְכַּת אֵל לְבָנָיו / וּמִפִּי כָל זְקַן תּוֹרָה וְנָבִיא</p>

<p>מְלָכִים מֵאֲדוֹן יֵצְאוּ וְיִרְבּוּ / וְיִתְנַשֵּׂא עֲלֵי אוֹיְבָיו כְּלָבִיא</p>

<p>אֲדוֹנִי אֶשְׁאֲלָה מִמָּךְ שְׁאֵלָה / וּבָךְ אֶבְטַח וְהִשְׁלַכְתִּי יְהָבִי</p>

<p>אֲשֶׁר הַגּוֹי דְּלָקַנִי וְאָכַל / לְכָל הוֹנִי וְכַסְפִּי גַם זְהָבִי</p>

<p>שְׁלֹשׁ מֵאוֹת וְשִׁשָּׁה וַחֲמִשִּׁים / אֲרָיוֹת בַּכְּתוּבִים בַּכְּתָבִי</p>

<p>בְּבַקָּשָׁה הֱיֵה אָדוֹן, לְעֵזֶר / לְהוֹעִיל עַל יְדֵי אָחִי, קְרוֹבִי</p>

<p>וְתַצִּיל אֶת בְּצִירִי מִמְּשַׂנְאִי / לְךָ אֲקַו אֲדוֹנִי וַחֲבִיבִי</p>

<p>וּמִצְוָה זוֹ יְקָרָה הִיא בְעֵרֶךְ / תְּחַיֶּה בָהּ נְפָשׁוֹת הַסְּבִיבִי</p>

<p>וְכָל בָּנַי מְשַׁבְּחִים בְּהַלֵּל / מְפָאֲרִים וְאַף רוּחִי בְּקִרְבִּי</p>

<p>וְעַל הַכֹּל סְלִיחָה לִי אֲבַקֵּשׁ / בְּחַסְדּוֹ יַעֲבִיר פִּשְׁעִי וְחוֹבִי.</p>
</blockquote>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/41426">https://benyehuda.org/read/41426</a></div></body></html>