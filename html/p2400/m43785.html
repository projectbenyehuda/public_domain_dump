<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>כִּירִי רָם</title>
	<meta name="author" content="יוסף חיים מבגדאד"/>
</head>
<body>

<p>לשמחת תורה לכבוד משה רבנו. סימן: אהבה חמלה.</p>

<blockquote>
<br />
</blockquote>

<blockquote>
<p>כִּירִי רָם כִּירִי רָם</p>

<p>עַל יַד מֹשֶׁה בֶּן עַמְרָם.</p>

<br />
</blockquote>

<blockquote>
<p>זֶה אֲרוֹן הַבְּרִית</p>

<p>הַכָּתוּב אַשּׁוּרִית</p>

<p>אֶת אוֹיְבֵנוּ יַכְרִית</p>

<p>בִּזְכוּת מֹשֶׁה בֶּן עַמְרָם.</p>

<p>כִּירִי רָם</p>

<br />
</blockquote>

<blockquote>
<p>זֶה הָדוּר בִּלְבוּשׁוֹ</p>

<p>מָצוּי לְכָל דּוֹרְשׁוֹ</p>

<p>חִישׁ נִשְׁמַע פֵּרוּשׁוֹ</p>

<p>מִפִּי מֹשֶׁה בֶּן עַמְרָם.</p>

<p>כִּירִי רָם</p>

<br />
</blockquote>

<blockquote>
<p>זֶה בָהִיר כַּחַמָּה</p>

<p>אֲמִירָה נְעִימָה</p>

<p>נִתַּן מִשָּׁמַיְמָה</p>

<p>לְיַד מֹשֶׁה בֶּן עַמְרָם.</p>

<p>כִּירִי רָם</p>

<br />
</blockquote>

<blockquote>
<p>זֶה הָאוֹר הַבָּהִיר</p>

<p>לְיִשְׂרָאֵל הִזְהִיר</p>

<p>וְאוֹר זֶה הוּא הִנְהִיר</p>

<p>פְּנֵי מֹשֶׁה בֶּן עַמְרָם.</p>

<p>כִּירִי רָם</p>

<br />
</blockquote>

<blockquote>
<p>זֶה חֶמְדָּה יְקָרָה</p>

<p>חָכְמָה מְפֹאָרָה</p>

<p>וְהִנֵּה הוּא נִקְרָא</p>

<p>עַל שֵׁם מֹשֶׁה בֶּן עַמְרָם.</p>

<p>כִּירִי רָם</p>

<br />
</blockquote>

<blockquote>
<p>זֶה מְאוֹר הָעוֹלָם</p>

<p>הַמְּחַיֶּה אֶת כֻּלָּם</p>

<p>מִשְּׁבִיל הַנֶּעְלָם</p>

<p>קִבֵּל מֹשֶׁה בֶּן עַמְרָם.</p>

<p>כִּירִי רָם</p>

<br />
</blockquote>

<blockquote>
<p>זֶה לֶחֶם חֲכָמִים</p>

<p>אֲשֶׁר בּוֹ לוֹחֲמִים</p>

<p>דְּבָרָיו חֲתוּמִים</p>

<p>בְּיַד מֹשֶׁה בֶּן עַמְרָם.</p>

<p>כִּירִי רָם</p>

<br />
</blockquote>

<blockquote>
<p>זֶה הוּא אוֹר עֵינֵינוּ</p>

<p>יְדִידוּת נַפְשֵׁנוּ</p>

<p>וְהוּא נִתָּן לָנוּ</p>

<p>עַל יַד מֹשֶׁה בֶּן עַמְרָם.</p>

<p>כִּירִי רָם</p>

<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/43785">https://benyehuda.org/read/43785</a></div></body></html>