<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>לְעַלְמָה עִבְרִיָּה וְהִיא מִתְנַכֵּרָה</title>
	<meta name="author" content="יצחק ליבוש פרץ"/>
</head>
<body>

<blockquote>
<p>יָפָה, יְפֵהפִיָּה, אַתְּ עַלְמָה עִבְרִיָּה:</p>

<p>עֵינַיִךְ הַשְּׁחוֺרוֺת – כּוֺכָבִים מַזְהִירִים!</p>

<p>עַל רֹאשֵׁךְ תַּלְתַּלִּים יִתְנַשְׂאוּ כַגַּלִים,</p>

<p>אַתְּ הוֺד עֲלוּמִים, אַתְּ שִׁיר הַשִּׁירִים!</p>

<p>אַךְ הָהּ, עַלְמָה עִבְרִיָּה,</p>

<p>אַתְּ לָנוּ נָכְרִיָּה!</p>

<br />
</blockquote>

<blockquote>
<p>כִּי לְלֹא אֱמֶת, אַתְּ &#8220;יוּלִיָּא&#8221; חוֺתֶמֶת</p>

<p>וּשְׁמֵךְ בַּקֹּדֶשׁ רִבְקָה אוֺ שָׂרָה!</p>

<p>מִדְבָּרֵךְ: קֶה, קִי, פַּרְדּוֺן וּמֶרְסִי,</p>

<p>שְׂפַת עַם לוֺעֵז הִיא וּלְעַמֵּךְ זָרָה.</p>

<p>וּבְכֵן, עַלְמָה עִבְרִיָּה,</p>

<p>אַתְּ לָנוּ נָכְרִיָּה!</p>

<br />
</blockquote>

<blockquote>
<p>הֲמוֺן שִׁירַיִךְ, מַנְגִּינוֺתַיִךְ</p>

<p>מִצִּיּוֺן רָחָקוּ, עֹרֶף לָהּ פָּנוּ;</p>

<p>שִׁירֵי אֲהָבִים, מַנְגִּינוֺת עֲגָבִים,</p>

<p>לֹא לָנוּ הֵמָּה, אֲחוֺתִי, לֹא לָנוּ!</p>

<p>הָהּ, עַלְמָה עִבְרִיָּה,</p>

<p>אַתְּ לָנוּ נָכְרִיָּה!</p>

<br />
</blockquote>

<blockquote>
<p>אַלּוּף לִנְעוּרַיִךְ לָךְ בָּחֲרוּ הוֺרָיִךְ</p>

<p>נַעַר מַשְׂכִּיל גַּם דָּגוּל מֵרְבָבָה,</p>

<p>מֵעֵינוֺ הַיָּפָה נֶפֶשׁ טְהוֺרָה נִשְׁקָפָה,</p>

<p>עַל מִצְחוֺ מְרַחֶפֶת מַחֲשָׁבָה.</p>

<p>אַךְ הָהּ, עַלְמָה עִבְרִיָּה,</p>

<p>אַתְּ לַחֲתָנֵךְ נָכְרִיָּה!</p>

<br />
</blockquote>

<blockquote>
<p>לֹא חֲסַר דֵּעוֺת גַּם בַּעַל הַפֵּאוֺת,</p>

<p>אִם כִּי אֲרֻכִּים מַדֵּי הֶעָנָו,</p>

<p>הוּא לְעַמּוֺ לֹא זָר וּבְצָרָתוֺ לוֺ צָר,</p>

<p>וְזֹאת הִיא הָעֲנָנָה עַל פָּנָיו.</p>

<p>אַךְ הָהּ, עַלְמָה עִבְרִיָּה,</p>

<p>גַּם לוֺ אַתְּ נָכְרִיָּה!</p>

<br />
</blockquote>

<blockquote>
<p>כִּי שַׂר חֲמִשִּׁים שִׁכּוֺר, חֲדַל אִישִׁים.</p>

<p>כְּיָתֵד נֶאֱמָן תָּקוּעַ בִּלְבָבֵךְ;</p>

<p>כִּי לִבֵּךְ תָּאַב כַּפְתּוֺרֵי הַזָּהָב,</p>

<p>הוּא חֲלוֺמֵךְ בַּלֵילוֹת עַל מִשְׁכָּבֵךְ.</p>

<p>הָהּ, עַלְמָה עִבְרִיָּה,</p>

<p>אַתְּ לָנּוּ נָכְרִיָּה!</p>

<br />
</blockquote>

<p>[תרמ&quot;ז]</p>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/50705">https://benyehuda.org/read/50705</a></div></body></html>