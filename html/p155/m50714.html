<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>שִׁירָה חֲדָשָׁה</title>
	<meta name="author" content="יצחק ליבוש פרץ"/>
</head>
<body>

<blockquote>
<p>דְּמָמָה,</p>

<p>אַט צוֺעֶדֶת הַלְּבָנָה.</p>

<p>וְהָעֲנָנָה</p>

<p>הַקַּלָּה בִקְצֵה הַשָּׁמַיִם</p>

<p>קָפְאָה, נִרְדָּמָה.</p>

<br />
</blockquote>

<blockquote>
<p>גְּלוּיֵי עֵינַיִם</p>

<p>הוֺזִים הַכּוֺכָבִים&#8230;</p>

<p>וְרוֺחֲשִׁים</p>

<p>וְלוֺחֲשִׁים – – –</p>

<p>רָז הַלַּיְלָה יָפוּחַ</p>

<p>בְּקֶרֶב הַדְּמָמָה!</p>

<p>אֵין קֶשֶׁב</p>

<p>עַל כַּנְפֵי הָרוּחַ&#8230;</p>

<p>אֵין רֶטֶט רְנָנִים,</p>

<p>לֹא יִתְנַשֵּׂא עוֺף&#8230;</p>

<p>וּסְלָעִים עֲטוּפֵי לְבָנִים</p>

<p>וְזֶה בָזֶה נִשְׁלָבִים</p>

<p>שׁוֺמְרִים עַל הַיָּם</p>

<p>הַנָּם –</p>

<p>עַל הָאֵין סוֺף</p>

<p>הַחוֺלֵם, וּבְחֵיקוֺ מִזְרַע כּוֺכָבִים.</p>

<p>אַךְ אֲנִי שׂוֺנֵא הַדְּמָמָה!</p>

<p>שִׁמְעוּ – יָם, כֵּפִים, רָקִיעַ!</p>

<p>שִׁירָה חֲדָשָׁה אַשְׁמִיעַ!</p>

<br />
</blockquote>

<blockquote>
<p>וְעַל מִזְרַע הַכּוֺכָבִים</p>

<p>וְעַל בִּרְקֵי הַבָּרֶקֶת</p>

<p>סִירָתִי טָסָה, מַחְלֶקֶת;</p>

<p>סִירָתִי עִם שִׁירָתִי,</p>

<p>בָּהּ תִּזַּל נִשְׁמָתִי – –</p>

<p>שִׁירָה חֲדָשָׁה, חֲדָשָׁה!</p>

<br />
</blockquote>

<blockquote>
<p>שִׁירָה חֲדָשָׁה אָרִיעַ –</p>

<p>שִׁירַת כּוֺכְבֵי רָקִיעַ,</p>

<p>שִׁירַת אֶרֶץ וְשָׁמָיִם&#8230;</p>

<p>אַךְ פִּתְאֹם גָּאֹה גָאוּ הַמָּיִם,</p>

<p>שָׁתוּ עָלַי, הִתְלֶחָשׁוּ&#8230;</p>

<br />
</blockquote>

<blockquote>
<p>אַךְ אֲנִי בוֺז</p>

<p>אָבוּז לָהֶם וְלַהֲמוֺנָם,</p>

<p>לַהֲמוֺן הֲמוֺנֵי הַנְּטָפִים –</p>

<p>אֲנִי יְדִיד הַכּוֺכָבִים.</p>

<p>אֲנִי יְדִיד הַשְּׂרָפִים.</p>

<p>אֲנִי אֲדוֺנָם –</p>

<p>וְשָׁר אֲנִי שִׁירָה חֲדָשָׁה!</p>

<br />
</blockquote>

<blockquote>
<p>הוֺי, קְטַנָּה וְקַלָּה סִירָתִי,</p>

<p>אַךְ גְּדוֺלָה וּמְלֵאָה שִׁירָתִי –</p>

<p>שִׁירַת הַבְּרָקִים!</p>

<p>שִׁירַת הָעֲמָקִים</p>

<p>הַמְטַפְּסִים וְעוֺלִים עַל הָרִים!</p>

<p>שִׁירַת הַחֲדָשִׁים, שִׁירַת הַזָּרִים, –</p>

<p>שִׁירַת הָעֲנָקִים!</p>

<br />
</blockquote>

<blockquote>
<p>שִׁירַת תְּהוֺם מִתְאַבֵּק עִם שְׁחָקִים!</p>

<p>שִׁירַת הַנִּשְׂגָּב, הָאַדִיר, הָרָם!</p>

<p>אַךְ הַס! נֵעוֺר הַיָּם!&#8230;</p>

<p>וּפָנָיו חֳמַרְמָרוּ,</p>

<p>וַיַּךְ גַלָּיו; וְעָלַי נִנְעָרוּ.</p>

<p>– מִי שָׁם, מִי שָׁם?</p>

<p>דֹּם, נַעֲנשׁ קָשֶׁה!</p>

<p>– אֲנִי! אֲנִי הַנִּשָּׂא הָרָם,</p>

<p>הַשָּׁר שִׁירָה חֲדָשָׁה!</p>

<p>וְגַל אֶל גַּל קוֺרֵא: מְרֹד!</p>

<p>וְגַל אֶל גַּל עוֺנֶה: הֲרֹס! – – –</p>

<p>­– אַךְ לִי הַמִּשְּׂרָה וְהָעֹז!</p>

<p>הָלְאָה מָשׁוֹט וָשׁוֺט!</p>

<p>לְרַגְלַי תֻּכּוּ עֹמֶק וָרוֺם!</p>

<p>שָׁוְא יִפְתַּח לֹעוֺ הַתְּהוֺם!</p>

<br />
</blockquote>

<blockquote>
<p>עוּפִי, עוּפִי, סִירָתִי!</p>

<p>הָרִיעִי, הָרִיעִי, שִׁירָתִי,</p>

<p>הַשִּׁירָה הַחֲדָשָׁה!</p>

<br />
</blockquote>

<p>[תרס&quot;ג]</p>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/50714">https://benyehuda.org/read/50714</a></div></body></html>