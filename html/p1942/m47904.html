<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>דַרְכֵּי אֵל מֵישָׁרִים</title>
	<meta name="author" content="משה הכהן גולדמן"/>
</head>
<body>

<blockquote>
<p>בְּיָמִים עָבָרוּ וּבְשָׁנִים הָלָכוּ,</p>

<p>עֵת צְרוֹר כַּסְפֵּיהֶם עֲשִׁירֵי־עָם פָּתָחוּ,</p>

<p>וּלְכָל עָנִי, הַסּוֹבֵל עוֹנִי וָחֶסֶר,</p>

<p>דֵּי אֹכֶל הוֹשִיטוּ גַם מַתָּן בְּּסֵתֶר;</p>

<p>בָּא רַב פּוֹלָנִי מִגַּת, עִיר הַפֶּלֶךְ,</p>

<p>אֶל הָעִיר הַגְּדוֹלָה, הִיא עִיר הַמֶּלֶךְ,</p>

<p>לְבַקֵּשׁ עֶזְרָה מִנְּדִיבִים וְאַנְשֵׁי אֲמָנָה</p>

<p>כְּמוֹ דַרְכּוֹ תָמִיד, מִדֵּי שָׁנָה בְשָׁנָה.</p>

<p>וַיִּמְצָא נְתִיבוֹת זֶה הָרַב, הָאֹרֵחַ,</p>

<p>בֵּית בַּעַל אוֹצָרוֹת, מְאֻשָּׁר וְצוֹלֵחַ,</p>

<p>אִישׁ שֵׂיבָה כְּכֶסֶף הִלְבִּינוּ שַׂעֲרוֹתָיו</p>

<p>וַאֲשֶׁר אֵין אֱלֹהִים כָּל מְזִמּוֹתָיו –</p>

<p>וַיַּבֵּט עַל הָרַב בְּבוּז וְשָׁאט נֶפֶשׁ,</p>

<p>וַיֹּאמַר: שְׁמַע בֶּן־בּוּזִי, שְׁמַע בֶּן־רֶפֶשׂ!</p>

<p>אִם תִּפְתּוֹר לִי אֶת הַחִידָה הָעֲמוּקָה,</p>

<p>אֲשֶׁר מֵעוֹלָם עַל סֵפֶר אִיּוֹב חֲקוּקָה:</p>

<p>&quot;מַדּוּעַ צַדִּיק וְרַע לוֹ, יֵלֶךְ שָׁחוֹחַ,</p>

<p>וְרָשָׁע וְטוֹב לוֹ, עַל דְּרָכָיו אֵין חוֹחַ?&quot;</p>

<p>אָז אַעֲנִיק בְּיַד נְדִיבָה לְךָ מִכָּל טוֹב</p>

<p>יַיִן, דָּגָן, תִּירוֹשׁ גַּם כֶּסֶף לָרוֹב.</p>

<p>רְאֵה! אָנֹכִי נוֹתֵן לֵאלֹהִים תִּפְלָה</p>

<p>וּקְדוֹשָׁיו אָשִׂים לְמַטָּרַת הַשִּׁפְלָה</p>

<p>וּבְכָל זֹאת מִכָּל טוּב מָלְאוּ אֲסָמַי</p>

<p>וְעַל פִּסְגַּת הָאשֶׁר אָרִימָה פְעָמַי,</p>

<p>וְאַתָּה הַמַּאֲמִין בֶּאֱמֶת וּבְתָמִים</p>

<p>חֶלְקְךָ רַק לַחַץ וּפָנִים נִזְעָמִים.&quot; – –</p>

<p>אַנִי אֶפְתֹּר לְךָ הַחִידָה, עָנָהוּ הָרָב,</p>

<p>אַךְ אַל יִחַר בִּי אַפְּךָ, אַתָּה הַשָּׂב! –</p>

<p>שָׁם בְּעִיר מוֹלַדְתִּי, עִיר גְּדוֹלָה וּבְצוּרָה</p>

<p>יִשְׁכּוֹן עָשִׁיר בַּעַל מִדּוֹת וְצוּרָה</p>

<p>וְהוּא מִכָּל בָּנָיו, אֲשֶׁר עִמּוֹ בִּמְּעוֹנוֹ,</p>

<p>אָהַב בְּנוֹ הַקָּטֹן אֶת מַחֲמַד עֵינוֹ.</p>

<p>הָרוֹפֵא צִוָּה בְּמַפְגִּיעַ עָלֵיהוּ,</p>

<p>כִּי בָּשָׂר שָׁמֵן לֹא יְהִי מַאֲכָלֵהוּ,</p>

<p>וְאִם לַמְרוֹת פִּיו יֹאכְלֶנּוּ פַּעַם אַחַת,</p>

<p>אָז נָכוֹן יִהְיֶה לָרֶדֶת אֶל שַׁחַת.</p>

<p>פַּעַם אַחַת, עֵת אֲרוּחַת הַצָּהֳרָיִם</p>

<p>הוּשָׂם עַל הַשֻּׁלְחָן בְּתָרִים מְמֻחָיִם,</p>

<p>וְכִרְאוֹת הַבֵּן אֶת זֹאת צָעַק מָרָה:</p>

<p>&#8220;תֵּן נָא אָבִי גַם לִי מִבְּשַׂר הַקְּעָרָה!&#8221;</p>

<p>&#8220;אַל לְךָ אֱכֹל בָּשָׂר זֶה&#8221;, עָנָהוּ הָאָב,</p>

<p>כִּי כֵן צִוָּה הָרוֹפֵא, צַו לָצָו.&quot;</p>

<p>קְשֵׁה הָעֹרֶף הוֹסִיף לִבְכּוֹת וַיָפֵחַ:</p>

<p>&quot;רַק מִשִּׂנְאָה אָבִי חֶלְקִי תְקַפֵּחַ.</p>

<p>הָאָב לָקַח הַבָּשָׂר, הַמְּכֻסֶּה בְּחֶלֶב,</p>

<p>וַיַּשְׁלִיכֵהוּ בְּקִצְפּוֹ אַרְצָה לְכֶלֶב.</p>

<p>&quot;הָה! בֵּן לֹא אֵמוּן, מוּסָר זוֹנֵחַ,</p>

<p>הֲאִם אַהֲבָתִי יוֹתֵר לְכֶלֶב נוֹבֵחַ?</p>

<p>בָּשָׂר זֶה אֲשֶׁר לְךָ הוּא מַחְלַת מֵעָיִם</p>

<p>לְעַצְמוֹת הַכֶּלֶב הוּא מַרְפֵּא כִפְלָיִם.&quot;</p>
</blockquote>

<blockquote>
<p><strong>* * *</strong></p>
</blockquote>

<blockquote>
<p>הֶעָשִׁיר הֵבִין עַל מַה יִרְזְמוּן מִלֵּיהוּ</p>

<p>וַיִּפְתַּח אֶת יָדוֹ וַיַּעֲנִיקֵהוּ.</p>
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/47904">https://benyehuda.org/read/47904</a></div></body></html>