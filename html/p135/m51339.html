<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>כחה של מולדת</title>
	<meta name="author" content="משה גליקסון"/>
</head>
<body>

<p>מדה יפה אחת יש ביהודי ארץ-ישראל, שאינה מצויה בקרב יהודי
הגולה ושמסייעת הרבה ל&#8220;בנין&#8221; הארץ – זוהי שאיפתו של כל יחיד לפינת בית משלו
דוקא. שאיפה זו היא לא רק נטיה אנושית טבעית; יש בה גם סימן יפה לרגש
המולדת ולהשפעתו של רגש זה על חיינו. כל אדם מישראל, שקשר את גורלו האישי
בארץ זו, מרגיש בצורך הטבעי להתקשר אל המקום, להתערות ולהכות שרשים בקרקע.
מי שהוא תמיד אמיגרנט בכח, נוטה יותר אחרי הרכוש המטלטל ואין לבו לנכסים,
שיש להם אחריות וקבע. חזקה על חברי האגודות השונות לבנין בתים, על בוני
השכונות השונות שבירושלים, ביפו, בחיפה ובטבריה, שהרגשת המולדת, הרגשת
האזרח והתושב מושלב בהם מדעתם ושלא מדעתם. שאיפה זו, שבכחה נבנתה תל-אביב
הישנה – זו שעדיין לא ידעה בניני קסרקטין לשם שכר דירה, שבכחה נבנו נורדיה
ותל-נורדוי, בית הכרם ותלפיות, בת-גלים ונוה-שאנן, יש בה הרבה מברכתה של
תרבות, במשמעה העמוק והנעלה של מלה זו; היא ערבה ליצירת &#8220;מסורת&#8221;, להתגבשות
צורות-חיים ודפוסי-חיים קבועים; יש בה מיסוד הפסיכולוגיה של האכר
ואיש-הקרקע. ואולי זוהי הדרך והמעבר ל&#8220;שנוי-ערכין&#8221;, להשתרשות.</p>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/51339">https://benyehuda.org/read/51339</a></div></body></html>