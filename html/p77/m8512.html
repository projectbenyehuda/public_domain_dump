<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אשא אליכן</title>
	<meta name="author" content="וידל בנבנשתי"/>
</head>
<body>

<h1 id="אשאאליכןוידאלבנבנשת">[אשא אליכן] / וידאל בנבנשת</h1>

<blockquote>
<p>אֶשָּׂא אֲלֵיכֶן בְּנוֹת שַׁחַר תְּלוּנָתִי / רִיבִי אֲלֵיכֶן בְּהַעְבִירְכֶן תְּנוּמָתִי</p>
</blockquote>

<blockquote>
<p>רָאוּ שְׂעִפַּי פְנֵי עֹפֶר צְבִי בַחֲלוֹם / וַיִּשְׂמְחוּ לַחֲזוֹת הוֹדִי וְחֶמְדָּתִי</p>
</blockquote>

<blockquote>
<p>יִתְעַלְּסוּ בַחֲצוֹת לַיִל וְיִשְׁתַּעְשְׁעוּ / אִתּוֹ וְיָאִיר בְּאוֹר פָּנָיו אֲפֵלָתִי</p>
</blockquote>

<blockquote>
<p>שָׂבַע לְבָבִי תְמוּנָתוֹ כְאִלּוּ בְהָ- / קִיץ אֶחֱזֶה נָעֳמוֹ נֹכַח תְּמוּנָתִי</p>
</blockquote>

<blockquote>
<p>טוּחַי יְגִילוּן בְּחִין נִיבוֹ וּפִתְאֹם בְּנוֹת / שַׁחַר יְשִׁיתוּן לְאַל גִּילִי וְחֶדְוָתִי   5</p>
</blockquote>

<blockquote>
<p>הִשְׁחִיר לְבָבי מְאור שַׁחַר וְיָצָא בְצֵאת / שֶׁמֶשׁ וְהִלּוֹ סְגוֹר לִבִּי וְנִשְׁמָתִי</p>
</blockquote>

<blockquote>
<p>כִּי עָף בְּכַנְפֵי שחר דּודִי אֱלֵי אָהֳלוֹ / פֶתַע וְהִתְעוֹפְפָה כַחְלוֹם יְחִידָתִי</p>
</blockquote>

<blockquote>
<p>אַחְלַי הֲמוֹן כּוֹכְבֵי נִשְׁפִּי לְשַׁוְעִי שְׁעוּ / חוּשׁוּ וְהִדָּרְשׁוּ נָא אֶל שְׁאֵלָתִי</p>
</blockquote>

<blockquote>
<p>דֹּמוּ עֲדֵי בֹּא יְמֵי חֶבְרַת יְדִידִים וְעַד / יָשִׁית יְדִידִי מְגַמָּתוֹ לְעֻמָּתִי</p>
</blockquote>

<blockquote>
<p>אִישֹן וְאֶחְזֶה תְמוּנָתוֹ בְנוּמִי עֲדֵי / בֹאוֹ וְהוּא יִהְיֶה פִתְרוֹן חֲזִיָּתִי     10</p>
</blockquote>

<blockquote>
<p>אוֹ כוֹכְבֵי שַׁחֲרִי הֵאָסְפוּ בַעֲדִי / רִגְזוּ וְאַל תִּהְיוּ מָקוֹם לְזַעְקָתִי</p>
</blockquote>

<blockquote>
<p>אַחְלַי שְׂאוּ נָא פְנֵי נִגָּשׂ וְהוּא נַעֲנֶה / וָלֹא תְכַסּוּן דְּמֵי נַפְשִׁי בְאַדְמָתִי</p>
</blockquote>

<blockquote>
<p>הֵאָסְפוּ נָא עֲדֵי יֻדַּד נְדוֹד כַּאֲשֶׁר / נָדַד לְבָבִי וְעַד יַחְרֹשׁ בְּעֶגְלָתִי</p>
</blockquote>

<blockquote>
<p>כִּי לוּ זְמָן הֶעֱבִיר עֶבְרַת נְדוּדַי עֲלֵי- / כֶם צוּר גְּאוֹן לִבְּכֶם יֵרַךְ לְאַנְחָתִי</p>
</blockquote>

<blockquote>
<p>יֶחְשַׁךְ מְאוֹרְכֶם בְּמַחְשַׁךְ מַאֲפֵל הַנְּדוֹד / אִלּוּ יְדַעְתֶּם קְצַת צִירַי וְצָרָתִי   15</p>
</blockquote>

<blockquote>
<p>כִּי לִי יְדִיד נֶאֱמָן חִכּו כְנֹפֶת וּמַן / הֵנִיד בְּנוּדוֹ זְמָן הוֹדִי וְיִקְרָתִי</p>
</blockquote>

<blockquote>
<p>עֹפֶר פְּנֵי יַהֲלֹם מִי לִי יְבִיאוֹ הֲלֹם / יָבֹא וְלֹא בַחֲלוֹם אֶל בֵּית מְנוּחָתִי</p>
</blockquote>

<blockquote>
<p>יוֹם שֶׁחֲזִיתִיו נְטַעְתִּיו בַּעֲרוּגַת סְגוֹר / לִבִּי עֲדֵי נִמְלָא חִשְׁקוֹ עֲרוּגָתִי</p>
</blockquote>

<blockquote>
<p>נָטַע בְּרוּחִי נְטַע חִשְׁקוֹ וְהֵנִיד זְמָן / כָּנָה אֲשֶׁר נָטְעָה יָדוֹ בְחֶלְקָתִי</p>
</blockquote>

<blockquote>
<p>וּלְמִי אֲנִי אֶזְעֲקָה מִמַּאֲסַר הַנְּדוֹד / עָלַי חֲמָסִי וְעַל נַפְשי תְלֻנָּתִי      20
<br></p>
</blockquote>

<h2 id="עלהכתב">על הכתב</h2>

<blockquote>
<p>הָאוֹמֵר לַחֶרֶס וְלֹא יִזְרַח כִּי תָּבֹא לִרְאוֹת פָנָיו/ בִּתְנוּמוֹת עֲלֵי מִשְׁכָּב/ וְהָיָה אוֹר הַלְּבָנָה שֶׁמֶשׁ צְדָקָה לְנֶגֶד עֵינָיו/ בְּמַרְאֶה וְלֹא בְחִידוֹת רְאֹה פָנֶיךָ יִתְאַב/ אָחִיךָ
<br> </p>
</blockquote>

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן-יהודה באינטרנט</a>.  הוא זמין תמיד בכתובת הבאה:<br /><a href="https://bybe.benyehuda.org/read/8512">https://bybe.benyehuda.org/read/8512</a></div></body></html>