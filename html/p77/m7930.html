<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>עלצו עצי עדן</title>
	<meta name="author" content="וידל בנבנשתי"/>
</head>
<body>

<h1 id="עלצועציעדןוידאלבנבנשת">עלצו עצי עדן / וידאל בנבנשת</h1>

<p>כתובת: על עצי השדה אשר שם צפרים יקננו יהגו בגרונם ובפיהם ירננו והעת עת דודים להתעלס באהבים</p>

<blockquote>
<p>עָלְצוּ עֲצֵי עֶדֶן וְכַף יִמְחֲאוּ / כִּי הַסְּתָו עָבָר בְּרוֹן יָצָאוּ</p>
</blockquote>

<blockquote>
<p>חָלְפוּ יְמֵי חֹרֶף וְצִיצִים יָצְאוּ / כִּי מִמְּגוֹרַת הַכְּפוֹר נֶחְבָּאוּ</p>
</blockquote>

<blockquote>
<p>יָצְאוּ בְּלֵב נֶעְלָז וְיַעְלֹץ זַלְזַל / לֹא יִפְחֲדוּ קֶרַח וְלֹא יִירָאוּ</p>
</blockquote>

<blockquote>
<p>לִקְרַאת עֳפָרִים בַּכְּפָרִים יַחֲנוּ / וַיְּטָהֲרוּ סוּתָם וְהִתְחֲטָאוּ</p>
</blockquote>

<blockquote>
<p>כָּתְנוֹת שְׁנִי תוֹלַע וְרִקְמָה לָבְשוּ / מִפָּז וּמִלֶּשֶׁם שְבוֹ סֻלָּאוּ     5</p>
</blockquote>

<blockquote>
<p>וּצְנִיף יְרַקְרַק וַאֲדַמְדָּם יִצְנְפוּ / רוֹאָיו מְאֹד יִרְהוּ וְיִתְפַּלָּאוּ</p>
</blockquote>

<blockquote>
<p>כִּי מַחְלְצוֹתָם לֹא אֲרָגָם יַד אֱנוֹשׁ/ אַךְ עַל יְדֵי חֶשֶׁק לְבָד נִבְרָאוּ</p>
</blockquote>

<blockquote>
<p>לֹא רָאֲתָה עַיִן דְּמוּת הוֹד זָהֳרָם / פִּיּוֹת לְהגִּיד קֵץ הֲדָרָם לָאוּ</p>
</blockquote>

<blockquote>
<p>אֶרְאֶה וְשׁוֹשָׁנִים מְשַׁנִּים לֵב אֱנוֹשׁ/ אָנוּשׁ וְחוֹלֵי אַהֲבָה יִרְפָּאוּ</p>
</blockquote>

<blockquote>
<p>מִדַּם פְּנֵיהֶם עַל לְבָבִי יָצְקוּ / גַּם תָּו יְקָרָם עַל לְחַיַּי תָאוּ      10</p>
</blockquote>

<blockquote>
<p>גַּם הֶעֱלוּ קִמּוֹשׁ וְלִפְתָאִים אֲשֶׁר /לֹא יָדְעוּ דַּת אַהֲבָה דִכָּאוּ</p>
</blockquote>

<blockquote>
<p>בֵּינָם יְלִיד שׂוֹרֵק יְפַתֶּה כֹל בְּטוּב / טַעְמוֹ וּבִיְקַר טַעֲמוֹ נִשָּׂאוּ</p>
</blockquote>

<blockquote>
<p>בּוֹ מָצְאוּ חֲזוֹן עֲרֵל שָׂפָה כְבַד / לָשׁוֹן וּבִשְמוֹ מַעֲנֶה מָצָאוּ</p>
</blockquote>

<blockquote>
<p>עֵת טָעֲמוּ מָתְקוֹ בְגָרוֹן יִקְרְאוּ / יַחַד יְעִירוּן רוֹן וְיִתְנַבָּאוּ</p>
</blockquote>

<blockquote>
<p>עֵת יֶחֱזוּ אוֹר זָהֳרוֹ עַל הַכְּלִי / עֵינֵי חֲשֵׁכִים אוֹר יְקָרוֹת רָאוּ    15</p>
</blockquote>

<blockquote>
<p>בֵּין הַהֲדָסִים תּוֹר וְסִיס שִׁיר יַעֲנוּ / הוֹגֵי זְמִיר וּמְצַפְצְפָיו יִצְבָּאוּ</p>
</blockquote>

<blockquote>
<p>עַל צַוְּארוֹנָם שַׂהֲרוֹנִים יִתְּנוּ / וּבְמִשְׁבְּצוֹת כֶּסֶף וּפָז נֶחְבָּאוּ</p>
</blockquote>

<blockquote>
<p>וַעְלֵי אֲמִירֵי הָאֲרָזִים יַעֲלוּ / סוּרוּ שְׁבוּ פֹה חוֹשְׁקִים יִקְרָאוּ</p>
</blockquote>

<blockquote>
<p>נֹכַח נְעִימוֹת חִין הֲגוֹתָם נָטְשׁוּ / כִנּוֹר וְעוּגָב נוֹגְנִים בָּזָאוּ</p>
</blockquote>

<blockquote>
<p>מִפַּאֲתֵי תֵבֵל לְהַאְזִין רַחֲשָׁם / לִבּוֹת יְדִידִים כַּנְּשָׁרִים דָּאוּ     20</p>
</blockquote>

<blockquote>
<p>וּבְחִין שְׁרִיקוֹת נָאֳמָם חִישׁ מָשְׁכוּ / דוֹדִים לְאַרְצוֹת הַנְּדוֹד נֶהְלָאוּ</p>
</blockquote>

<blockquote>
<p>יִתְעַלְּסוּ וּבְאַהֲבָה יִשְׁתַּעְשְׁעוּ / לָהֶם בְּנוֹת כִימָה וְעָשׁ קִנָּאוּ</p>
</blockquote>

<blockquote>
<p>מִזִּיו בְּנוֹת הַחֵן לְבָד יִתְעַנְּגוּ / לֹא יִרְעֲבוּ שָׁמָּה וְלֹא יִצְמָאוּ</p>
</blockquote>

<blockquote>
<p>וָאֶמְצְאָה נַחַת אֲזָי וָאֹמְרָה / לִרְפֹא מְחוּצֵי הַיְּדִידוֹת בָּאוּ</p>
</blockquote>

<blockquote>
<p>שָׁמָּה רְפוּאוֹת וַאֲרוּכוֹת יִמְצְאוּ / טוּחוֹת בְּרִשְׁפֵּי הַנְּדוֹד נִשָּׂאוּ    25</p>
</blockquote>

<blockquote>
<p>שָׁם כָּל אֱנוֹשׁ רָגַז בְּשִׂיחָם יַעֲלֹז / שָם כָּל שְׁבוּרֵי לֵב צֳרִי יִמְצָאוּ</p>
</blockquote>

<blockquote>
<p>אַחְלַי וּמִי יִתֵּן בְּמִצְוַת אַהֲבָה / הַגַּן בְּחַבְלֵי שֵׁשׁ וּבוּץ יִכְלָאוּ</p>
</blockquote>

<blockquote>
<p>אַחְלַי וְעוד יִצְפּוּ נְגוּעֵי הַנְּדוֹד / דִּשְׁאֵי יְדִידוֹת יוֹם בְּיוֹם יִדְשָׁאוּ</p>
</blockquote>

<blockquote>
<p>אַחְלַי עֲצֵי עֶדֶן בְּיָפְיָם יִפְרְחוּ / תָּמִיד וְלָעַד זָהֳרָם יִשָּׂאוּ</p>
</blockquote>

<blockquote>
<p>יִתְבַּשְּׂרוּ דוֹדִים וְרִנָּה יִפְצְחוּ / עִם כָּל עֲצֵי עֶדֶן וְכַף יִמְחָאוּ     30
<br> </p>
</blockquote>

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן-יהודה באינטרנט</a>.  הוא זמין תמיד בכתובת הבאה:<br /><a href="https://bybe.benyehuda.org/read/7930">https://bybe.benyehuda.org/read/7930</a></div></body></html>