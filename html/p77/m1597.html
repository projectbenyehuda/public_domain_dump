<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>לחולי הזמן</title>
	<meta name="author" content="וידל בנבנשתי"/>
</head>
<body>

<p>כתובת: לאחד מן החברים התחיל להתעסק במלאכת הרפואה</p>

<blockquote>
<p>לְחוֹלֵי הַזְּמָן זֶה יוֹם בְּשׂוֹרָה / לְהַצְמִיחַ אֲרוּכָתָם מְהֵרָה</p>
</blockquote>

<blockquote>
<p>וְיוֹם רָצוֹן לְחַבֵּשׁ נִשְׁבְּרֵי לֵב / וּמַרְגֹּעַ לְכָל רוּחַ שְׁבוּרָה</p>
</blockquote>

<blockquote>
<p>וּמַרְגֹּעַ לְכָל נֶחְלֶה כְאִלּוּ / אֲרוּכָה עַל פְּנֵי הַיְּקוּם מְזוֹרָה</p>
</blockquote>

<blockquote>
<p>וְכָל נֶפֶשׁ נְכֵאָה אֶל מְזוֹרָהּ / וְצִירָהּ מָצְאָה אֶת מְזוֹרָהּ</p>
</blockquote>

<blockquote>
<p>הֲכִי קָם בַּזְּמָן אַבְרָם לְרוֹפֵא / בְּרב בִּינָה הֱכִינָהּ גַּם חֲקָרָהּ</p>
</blockquote>

<blockquote>
<p>וְהָיְתָה הַתְּבוּנָה לוֹ לְמִקְנָה / מְכוּרָה לוֹ וְלֹא יִמְשֹׁל לְמָכְרָהּ</p>
</blockquote>

<blockquote>
<p>בְּרֹחַב לֵב יְגַלֶּה הַעֲמֻקּוֹת / וְתוֹפַע עַל פְּנֵי שִׂכְלוֹ נְהָרָה</p>
</blockquote>

<blockquote>
<p>וְיוֹדֵעַ יְסוֹד כָּל סוֹד וְכָל רָז / וְכָל סָתוּם בְּטֶבַע הַיְּצִירָה</p>
</blockquote>

<blockquote>
<p>יְנוֹפֵף יָד בְּטִבְעֵי הַיְּצוּרִים / וְכָל מָרְכָּב בְּמוֹ חֹמֶר וְצוּרָה</p>
</blockquote>

<blockquote>
<p>וְיַכִּיר בַּמְּזָגִים אִישׁ כְּעֶרְכּוֹ / בְּיַד מוֹפְתָיו וּבִרְאִיָּה בְרוּרָה</p>
</blockquote>

<blockquote>
<p>וְאֵיךְ יִתְמַזְּגוּ אַרְבַּע הֲפָכִים / לְהִתְאַחֵד בְּמַתְכּנֶת יְשָׁרָה</p>
</blockquote>

<blockquote>
<p>בְּהִתְלַכֵּד יְסוֹד אֲוִיר וְעָפָר / וְגַם מַיִם וְאֵשׁ אָרְחוּ לְחֶבְרָה</p>
</blockquote>

<blockquote>
<p>וְהֵם הַיְּסוֹד לְכָל הוֶה וְנִפְסָד / כְּפִי הַחוּשׁ וּמִשְׁפַּט הַסְּבָרָה</p>
</blockquote>

<blockquote>
<p>וּבַגּוּף יוּלְדוּ אַרְבַּע כְּנֶגְדָּם / וְכָל אַחַת יְדַמֶּה לַחֲבֵרָהּ</p>
</blockquote>

<blockquote>
<p>וְהֵם הַדָּם וּמִינֵי הַלְּבָנָה / וְהָאְדֻמָּה וּמִינֵי הַשְּׁחוֹרָה</p>
</blockquote>

<blockquote>
<p>וְהַכָּבֵד מְקוֹרָם גַּם יְסוֹדָם / וּבָאוּ שָׁם כְּמֵימֵי הַשְּׂעוֹרָה</p>
</blockquote>

<blockquote>
<p>וְלִשְׁמוֹר הַבְּרִיאוּת יַעֲרִיכָם / חֲכָם לְבָד בְּמַעְרֶכֶת שְׁמוּרָה</p>
</blockquote>

<blockquote>
<p>וְהַלֵּיחָה אֲשֶׁר תִּמְשֹׁל וְתִגְבַּר / בְּעוֹז סָמָיו יְסִירָהּ מִגְּבִירָה</p>
</blockquote>

<blockquote>
<p>וְיִפְעַל בָּם בְּכַמּוּת אוֹ בְּאֵיכוּת / וּבִסְגֻלָּה מְאֹד נִפְלֵאת וְזָרָה</p>
</blockquote>

<blockquote>
<p>וְהִתְחַכֵּם בְּאַרְבַּע מַעֲלוֹתָם / וּמַזְכֶּרֶת שְׁמָם עַל פִּיו שְׁגוּרָה</p>
</blockquote>

<blockquote>
<p>וְשָׁת לבוא בְּמִשְׁקַל הַמְּתֻקָּן / וְהַמּוֹבִיל וּמִשְקַל הַתְּמוּרָה</p>
</blockquote>

<blockquote>
<p>וְיַעְבִיר כָּל חֳלִי עָצוּם כְּהַעְבִיר / אֱנוֹשׁ שַׂעְרוֹ בְתַעַר הַשְּׂכִירָה</p>
</blockquote>

<blockquote>
<p>כְּאִלּוּ גָנְזוּ סִפְרֵי רְפוּאוֹת / בְּתוֹךְ רוּחוֹ וְהוֹצִיאוּ לְאוֹרָה</p>
</blockquote>

<blockquote>
<p>וְכֹחוֹ רַב בְּכֹחַ כָּל פְּעוּלָה / וְאִם הַלֵּב וְהַמּוֹחַ מְקוֹרָהּ</p>
</blockquote>

<blockquote>
<p>בְּכֹחַ רַעֲיוֹן צִיּוּר וְדִמְיוֹן / וְזִכָּרוֹן וְכֹחַ הַשְּׁמִירָה</p>
</blockquote>

<blockquote>
<p>וְחוּשֵׁי הָרְאוּת טַעַם וּמִשּׁוּשׁ / וְהֵרִחַ וְשָׁמַע קוֹל הֲבָרָה</p>
</blockquote>

<blockquote>
<p>וְיוֹדֵעַ בְּנִתּוּחַ עֲצָמִים / וּבַעְצַבִּים וּמֵיתְרֵי הַקְּשִׁירָה</p>
</blockquote>

<blockquote>
<p>וּבַדּפֶק יְמִישֶׁנּוּ אצבעוֹתָיו / לְהִתְבּוֹנֵן בְּסוּגָיו הָעֲשָׂרָה</p>
</blockquote>

<blockquote>
<p>וְעָלָיו נִפְתְּחוּ שַׁעְרֵי תְּבוּנָה / וְאֵין חָכְמָה לְפָנָיו נֶעֱצָרָה</p>
</blockquote>

<blockquote>
<p>וְיַרְגִּישׁ מַעְגְּלוֹת קָבוּץ כְּפָשׁוּט / וְלֹא עָמַד זְמָן רַב בַּחֲקִירָה</p>
</blockquote>

<blockquote>
<p>וְכָל צָפוּן יְבוֹנֵן עַל נְקַלָּה / וְלֹא יֵשֵׁב כְּסֹקְרָאט בַּמְּעָרָה</p>
</blockquote>

<blockquote>
<p>וּבִכְלִי הַזְּכוּכִית יֶחֱזֶה כָל / חֳלִי נִסְתָּר וְכָל מָרָה סְגוּרָה</p>
</blockquote>

<blockquote>
<p>וְכָל מַחְלָה אֲשֶׁר עַל הַכְּלָיוֹת / וְכָל סָתוּם בְּמַעְבַר הַמְּרֵרָה</p>
</blockquote>

<blockquote>
<p>וְיַנִּיעַ בְּיַד שִׂכְלוֹ קְרָבִים / כְּהַנִּיעַ אֱנוֹשׁ בָּר בִּכְבָרָה</p>
</blockquote>

<blockquote>
<p>וְיִמְצָא בוֹ אֱנוֹשׁ אָנוּשׁ תְּעָלָה / לְכָל עִלָּה גְדוֹלָה אוֹ צְעִירָה</p>
</blockquote>

<blockquote>
<p>וְכָל אִשָּׁה מְצֵרָה וַאֲנוּשָׁה / בְרוּחוֹ מָצְאָה רִפְאוּת לְשֵׁרָהּ</p>
</blockquote>

<blockquote>
<p>וְיוֹדֵעַ בְּיוֹלֶדֶת וְהָרָה / אֲשֶׁר לֹא יָדְעָה פוּעָה וְשִׁפְרָה</p>
</blockquote>

<blockquote>
<p>לְכָל מַדְוֶה צֳרִי גִלְעָד יְשַׁוֶּה / וּבוֹ מִקְוֶה לְמַלְאוֹת מַחֲסוֹרָהּ</p>
</blockquote>

<blockquote>
<p>וְאִם תִּשְׁכַּב לְמַעְצֵבָה יְשִׁיבָהּ / כְּאֶזְרַח רַעֲנָן בִּיבוֹשׁ קְצִירָהּ</p>
</blockquote>

<blockquote>
<p>וְאִלּוּ אַב הֲמוֹן גּוֹיִים יְדָעוֹ / אֱמֶת לֹא הָיְתָה שָׂרַי עֲקָרָה</p>
</blockquote>

<blockquote>
<p>וְשֵׁם אַבְרָם לְלֹא עֵזֶר יְמִירוּן / בְּאַבְרָהָם וְלֹא שָׂרַי בְשָׂרָה</p>
</blockquote>

<blockquote>
<p>וּבִסְגֻּלּוֹת לְבָד רוֹעֶה עֲקָרוֹת / כְּעֶשֶׁת שֵן מְגֹרָר בַּמְּגֵרָה</p>
</blockquote>

<blockquote>
<p>הֲכִי נִגְלֵית לְפָנָיו כָּל מְזִמָּה / וְכָל חָכְמָה כְקַלָּה כַחֲמוּרָה</p>
</blockquote>

<blockquote>
<p>וְכַרְמֵי בִין זְמָן נָטַע בְּרוּחוֹ / וְאֵין בִּלְתּוֹ אֲשֶׁר יִכְרֹת זְמוֹרָה</p>
</blockquote>

<blockquote>
<p>וּמָצָא חֵן בְּעֵינֵי אֵל וְאָדָם / וְקָנָה הַלְּבָבוֹת בַּאֲמִירָה</p>
</blockquote>

<blockquote>
<p>וְנִקְשָׁר כָּל אֱנוֹשׁ בַּעְבוֹת אֲהָבָיו / כְּשַׁלְהֶבֶת בְּגַחֶלֶת קְשׁוּרָה</p>
</blockquote>

<blockquote>
<p>וְהוּא מִשְׁעָן לְכָל כּוֹשֵׁל וְנֶחְשָׁל / וְלַנִּכְשָׁל זְרוֹעַ עִם גְּבוּרָה</p>
</blockquote>

<blockquote>
<p>וְהוּא מַרְפֵּא לְכָל נִסְפֶּה וְנִדְכֶּה / וְהוּא לַכּוֹשְׁלִים חוֹמָה בְצוּרָה</p>
</blockquote>

<blockquote>
<p>וּמָצְאוּ בוֹ מְיֻדָּעָיו תְּשׁוּעָה / אֲהָה וְאֵיךְ רוּחִי לֹא נֶעֱזָרָה</p>
</blockquote>

<blockquote>
<p>וּמִפִּיו צוּף דְּבָשׁ יִרְדּוּ יְדִידָיו / אֲהָה לִבִּי וְאֵיךְ יִרְדֵּה מְרוֹרָה</p>
</blockquote>

<blockquote>
<p>וְלִבּוֹת יוֹדְעָיו שָׂבְעוּ שְׂמָחוֹת / וְאֵיךְ רוּחִי שְׂבַע רֹגֶז וְעֶבְרָה</p>
</blockquote>

<blockquote>
<p>יְנַהֵל אוֹהֲבָיו עַל מֵי מְנוּחוֹת / וְנַפְשִׁי תַּהֲלֹךְ גּוֹלָה וְסוּרָה</p>
</blockquote>

<blockquote>
<p>אֲהָה נַפְשִׁי הֲיֵשׁ רִפְאוּת לְשִׁבְרָהּ / וְרוֹפֵא כָּל נְכֵה רוּחַ עֲכָרָהּ</p>
</blockquote>

<blockquote>
<p>הֲיֵשׁ חִתּוּל לְחַבֵּשׁ עִצְּבוֹנָהּ / וְהוּא יָרִיק סְגוֹר לִקְרַאת סְגוֹרָהּ</p>
</blockquote>

<blockquote>
<p>הֲיֵשׁ מָזוֹר לְמַחַץ חֵץ נְדוּדָיו / אֲשֶׁר לֹא יִחְבְּלוֹ שִׁרְיוֹן וְתַחְרָה</p>
</blockquote>

<blockquote>
<p>הִמְטִיר בִּי נְדוֹדוֹ אֵשׁ וְגָפְרִית / כְּעַל אַנְשֵׁי סְדוֹמָה וַעֲמוֹרָה</p>
</blockquote>

<blockquote>
<p>וְשָׁת לִבִּי כְלַבַּת אֵשׁ וְגָלְמִי / כְקַשׁ יָבֵשׁ בְּתוֹךְ רוּחַ סְעָרָה</p>
</blockquote>

<blockquote>
<p>וְאֵין זוּלָתְךָ עוֹזֵר וְסוֹמֵךְ / וְאֶל מִי בִלְתְּךָ אָנוּס לְעֶזְרָה</p>
</blockquote>

<blockquote>
<p>תְּמוֹךְ רוּחִי בְסַמִּים מַחֲזִיקִים / וּמֹר עוֹבֵר לְאַפִּי שִׂים קְטוּרָה</p>
</blockquote>

<blockquote>
<p>וְתַחְבֹּשֹׁת כְּפָרִים עִם נְרָדִים / בְּמֵי וֶרֶד לְכַבּוֹת הַמְּדוּרָה</p>
</blockquote>

<blockquote>
<p>וּמַחְלַת הַנְּדוֹד אִכְּלָה קְרָבַי / בְּשׁוֹשַׁנֵּי נְדוֹדָךְ הַעֲבִירָה</p>
</blockquote>

<blockquote>
<p>וְתַפּוחַ זְמִירָךְ תִּסְמְכֵנִי / הֲכִי יַד רוֹפְאֵי גִלְעָד קְצָרָה</p>
</blockquote>

<blockquote>
<p>וְכָל דּוֹרֵשׁ לְזוּלָתָךְ אֲרוּכָה / כְעוֹזֵב אֵל וְדוֹרֵשׁ לַאֲשׁרָה</p>
</blockquote>

<blockquote>
<p>וְיוֹם קַמְתָּ לְרוֹפֵא בֵין חֲכָמִים / לְחוֹלֵי הַזְּמָן הוּא יוֹם בְּשׂוֹרָה</p>
</blockquote>

<br>  

<blockquote>
<p>סימן</p>
</blockquote>

<blockquote>
<p>בְּכָל לֵב נֶחֱלֶה תַעַשׂ פְּלָאִים / בְּיַד שִׂכְלָךְ בְּלֹא לַחַשׁ וְנַחַשׁ</p>
</blockquote>

<blockquote>
<p>הֲתָמְכָה יַד בְּנוֹ עַמְרָם יְמִינָךְ / וְֹהַֹמָֹּטֶֹהֹ אֲשֹר נֶהְפַּךְ לְנָחָשׁ</p>
</blockquote>

<p><br> </p>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/1597">https://benyehuda.org/read/1597</a></div></body></html>