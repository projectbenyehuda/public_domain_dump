<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>שירי ידידות</title>
	<meta name="author" content="וידל בנבנשתי"/>
</head>
<body>

<p>וכגבר עברו עצב נדודו עניתי גם אני וכה אמרתי</p>

<br>

<blockquote>
<p>שִׁירֵי יְדִידוֹת הֲלַמֵתִים תְּדַבֵּרוּ / אוֹ אִם לְעוֹרֵר רְפָאִים שִׁיר תְּעוֹרֵרוּ</p>

<p>הַאִם חֲלַל הַנְּדוֹד אֶל קוֹל זְמִיר יַעֲמֹד / אִם מִבְּלִי אָח וְדוֹד פָּנָיו תְּשַׁחֵרוּ</p>

<p>מַה תַּעְרְכוּ צִלְצְלֵי שֶׁמַע וְלָשִׁיר עֲלֵי / אֹזֶן אֲטוּמָה כְלֵי זֶמֶר תְּבַכֵּרוּ</p>

<p>הַאִם לְדוֹמֵם וּבוּל יִמַּס כְּמוֹ שַׁבְּלוּל / טוּרֵי יְקָר מִזְּבוּל שֹׁהַם תְּגוֹרֵרוּ</p>

<p>יָצָא לְבָבוֹ תְמוֹל לִימִין וְלִפְאַת שְׂמֹאל / וּבְשֶׁל אֲשֶׁר יַעֲמֹל טוּחָיו יְעוֹרֵרוּ   [5]</p>

<p>יָצָא לְמַעַן רְאוֹת מִכְתָּם אַהֲבִים וְאוֹת / וַעְבֵי נְדוּדָיו שְׁמֵי דוֹדָיו יְקַדֵּרוּ</p>

<p>יָצָא לְלַקֵּט פְּרִי מִשְׁלֵי תְבוּנָה וְחֵיל / צִבְאוֹת יְלִידֵי זְמָן עָלָיו יְעַרְעֵרוּ</p>

<p>לִקְרָאת כְּרוּב נַעֲלֶה עָלוּ שְׂעִפָּיו וְהֵן / צִירֵי נְדוֹד מַרְכְּבוֹת סוּסָיו יְעַקֵּרוּ</p>

<p>עֹפֶר כְּלִיל הוֹד יְסוֹד מַעְלָה וְכָבוֹד וְאֶל / קַצְוֵי אֲדָמָה שְׁמוֹ יוֹדְעָיו יְאַשֵּׁרוּ</p>

<p>יִשְׁתַּחֲווּ נוֹגְנִים נֶגְדּוֹ וּפִיו שָׁאֲלוּ / יוֹדְעֵי מְזִּמּוֹת וְדָבָר לֹא יְעַדֵּרוּ      [10]</p>

<p>עַל כֵּן לְנוּדוֹ מְאֹד נִבְהַל עֲדֵי אֵין בְּפִיו / מִלָּה וְדוֹר דּוֹרְשָׁיו לַשָּׁוְא תְשׁוֹרֵרוּ</p>

<p>מַה יַּעֲנֶה שׁוֹאֲלָיו נֶחְשֹב בְּבוֹר מַעֲצָב / כַּמֵּת וְאֵיךְ שׁוֹחֲרָיו מַעְנָיו תְּשַׂבֵּרוּ</p>

<p>לָמָּה עֲלִיתֶם הֲישׁ מַעְלֶה לְצִירָם צֳרִי / לָרִיק יְגַעְתֶּם וְהַבְלֵי שָׁוְא תְּשַׁמֵּרוּ</p>

<p>מִפַּח נְדוֹד תַּעֲלוּ וּבְבוֹר שְׁבִי תִפְּלוּ / וּבְלֵב אֲסִיר תַּאֲוָה אֶתְכֶם יְיַסֵּרוּ</p>

<p>נַסְתֶּם וְיַלְדֵּי זְמָן מִפַּח לְפַח הָעֳלוּ / חִילְכֶם וּמַכְאֹב חֲלָלֵיכֶם יְסַפֵּרוּ     [15]</p>

<p>שׁוּבוּ לְבַקֵּשׁ צְבִי עֹפֶר עֲזַבְתֶּם תְּמוֹל / חוּשׁוּ לְכוּ אַחֲרָיו אַל נָא תְּאַחֵרוּ</p>

<p>חוּשׁוּ לְכוּ אַחֲרָיו וּשְׂאוּ סְגוֹר לֵב נְכֵה / נוּדוֹ וּבוֹ לַעֲלוֹת אַחְרָיו תְּמַהֵרוּ</p>

<p>אֶל אֵם דְּרָכִים נְטוּ שָׁם תִּמְצְאוּ מַעְגְּלֵי / אַהְבָה וְהֶן אָרְחֲכֶם נִכְחוֹ יְיַשֵּׁרוּ</p>

<p>אוּלַי בְּטֶרֶם סְפוֹת גּוּפוֹת נְאוֹת אַהֲבָה / לִבּוֹת נְגוּפֵי נְדוֹד יַחְדָיו תְּחַבֵּרוּ</p>

<p>חוּשׁוּ וְהִמָּלְטוּ עַד מַה לָּרִיק תֶּהֱמוּ / שִׁירֵי יְדִידוֹת הֲלַמֵּתִים תְּדַבֵּרוּ    [20]
<br> </p>
</blockquote>

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/2024">https://benyehuda.org/read/2024</a></div></body></html>