<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[אִם הַיְּגוֹנִים]</title>
	<meta name="author" content="וידל בנבנשתי"/>
</head>
<body>

<blockquote>
<p>אִם הַיְּגוֹנִים כְּאֵשׁ עֵצִים עֲצָמֵינוּ / עֵצִים אֲבָל נַעֲשׂוּ גַחְלֵי רְתָמֵינוּ</p>

<p>אוֹ אִם נְהָרוֹת בְּכִי עֵינִי וְרֹאשִי מְקוֹר / דִּמְעָה לְבַכּוֹת יְקוֹדֵנוּ וְחֻמֵּנוּ</p>

<p>לַיִל וְיוֹם יִזְּלוּ נַחְלֵי דְמָעַי עֲדֵי / נֶגְדָּם כְּמַר מִדְּלִי נַחַל קְדוּמֵינוּ</p>

<p>לַבַּת לְבָבִי בְלֵב יַמֵּי דְמָעוֹת תְּחִי / תִּבְעַר כְּיַעַר יְאוֹרֵנוּ וְיַמֵּנוּ</p>

<p>לוּלֵי אֲשֶׁר הֶחֱרִיב אִשִּׁי הֲמוֹן נַחֲלֵי / דִמְעִי כְּבָר טֻבְּעוּ בִּבְכִי יְקוּמֵינוּ    [5]</p>

<p>הֶחְשִׁיךְ מְאוֹרִי זְמָן וַיַּךְ לְבָבִי בְחִיל / נִמְרָץ וְנֶעְרָץ וְרָץ בָּחְרִי לְהוּמֵנוּ</p>

<p>טָרַף וְנָגַף בְּאַף מַחְמַד לְבָבִי וְלֹא / נִמְנַע דְּבַר יוֹם בְּיוֹם מִבֹּא בְדַמֵּנוּ</p>

<p>יוֹם יוֹם יְסַעֵף פְּאֵר פֹּארוֹת אֲרָזַי וְלֹא / חָמַל וּבָנָה מְצוֹר צִירֵי כְרָמֵינוּ</p>

<p>לִבִּי כְפַעַם וְהוּא פַּטִּישׁ וְכָשִׁיל אֲשֶׁר / הוֹלֵם כְּפַעַם בְּפַעַם אֶת פְּעָמֵינוּ</p>

<p>אִבֵּד וְשִׁבֵּר שְׁאַר רוּחִי וְכֹחִי וְיֵז / נִצְחִי וְנִפֵּץ כְּאַבְנֵי גִיר לְשָׁמֵינוּ      [10]</p>

<p>הוּא הוּא שְׁלֹמֹה שְׁלוֹם נַפְשִׁי וְחֶמְדַּת צְבִי / עֶדְיִי בְסוּר נָעֳמוֹ הוּסַר שְׁלוֹמֵנוּ</p>

<p>הוּסַר הֲדָרִי וְעֹז פָּנַי יְשֻׁנֶּה עֲדֵי / לִפְנֵי זְבוּב נִמְאֲסוּ נִבְזוּ צְלָמֵינוּ</p>

<p>לַיִל וְיוֹם אֶבְחֲרָה מָוֶת לְנַפְשִׁי וְלֹא / אָבָה לְהָפִיק זְמָנֵנוּ זְמָמֵנוּ</p>

<p>הָיו יְתוֹמִים בְּלִי אָב הַיְּגוֹנִים עֲדֵי / שַׁקַּם לְבָבִי וּמָצְאוּ אָב יְתוֹמֵינוּ</p>

<p>אָב לַחֲבָלִים אֲנִי הַיּוֹם וְרֹאשׁ לָחֳלִי / רֹאשׁ לָחֳלִי הַזְּמָן הַיּוֹם יְרִימֵנוּ    [15]</p>

<p>בִּקְּשׁוּ יְעֵנִים וְלֹא מָצְאוּ לְנִיהֶם דְּמוּת / אָמְרוּ לְמִי הַזְּמָן בִּנְהִי יְדַמֵּנוּ</p>

<p>אַךְ בַּהֲרִימִי מְרִי שִׂיחִי בְכִיתָם זְמִיר / נֶחְשַׁב וְקוֹל תּוֹר לְעֻמַּת קוֹל רְעָמֵינוּ</p>

<p>אִם אֶשְׁכְּנָה אֶל פְּאַת צָפוֹן הֲלֹא קוֹל שְׁאוֹן / צִיר מַחֲצִי יִשְׁמְעוּ בִפְאַת דְּרוֹמֵנוּ</p>

<p>תַּנִּים לְתַנּוֹת חֳלִי לִבִּי יְלָדָם זְמָן / גַּם שָׁת לְזֹאת אֶת בְּנוֹת יַעְנָה תְאוֹמֵינוּ</p>

<p>אַךְ נִתְּנָה לַבְּכוֹר כַּדַּת בְּכוֹרָה וְעַל / נַחְלַת חֲבָלִים וְחִיל לִבְכוֹר יְשִׂימֵנוּ      [20]</p>

<p>לִסְבּוֹל תְּלָאוֹת יְשִׁיבֵנוּ זְמָן אַחֲרֵי / שֵׂיבָה וְאַחְרֵי בְלוֹת לִימֵי עֲלוּמֵינוּ</p>

<p>לָשֵׂאת שְׂאֵת מַחֲלַת הֶגֶה וְהוֹ הוֹ וְהִי / לוּ אֶגְוְעָה אַחֲרֵי מָוֶת יְקִימֵנוּ</p>

<p>אַךְ בַּחֲזוֹתִי מְעַט טוּבוֹ יְבַלֶּה יְמֵי / נֹעַר וִיכַל שְׁנוֹתֵינוּ וְיָמֵינוּ</p>

<p>חָלְפוּ כְמוֹ צֵל שְׁנוֹת טוֹבָה וְהִתְעוֹפְפוּ / כַחְלוֹם יְמֵי גִיל וְהָיִינוּ כְגָלְמֵנוּ</p>

<p>נַפְשִׁי בְחֶלֶד כְּאַלְמָנַת זְמִיר יָשְׁבָה / בִבְכִי עֲדֵי קָם נְהִי לִהְיוֹת יְבָמֵנוּ    [25]</p>

<p>יָבַם אֲבָל לֹא כְדַת יָבָם וְנִשְׁבַּע אֲשֶׁר / לֹא יִזְכְּרוּ עוֹד בְּשֵׁם הַשִּׁיר בְּעַמֵּנוּ</p>

<p>נוֹאָשׁ אֲנִי מֵחֲזוֹת עוֹד עֹז וְחֶדְוָה וְלֹא / אוֹחִיל אֲשֶׁר הַזְּמָן יָשׁוּב יְרַחְמֵנוּ</p>

<p>כִּי אַחֲרֵי דַכְּאוֹ לִבִּי וְאֵין בּוֹ מְתוֹם / בַּמֶּה יְרֻצֶּה וּבַמֶּה עוֹד יְנַחְמֵנוּ</p>

<p>הָאֶמְצְאָה אֶל שְׁבוּרֵי לֵב אֲרוּכָה וְאֶל / נִסְפֶּה וּמֵת יִתְּנוּ מַרְפֵּא בְשָׂמֵינוּ</p>

<p>יִשַּׁךְ זְמָנִי כְצִפְעוֹנִי וְלֹא יַאֲזִין / אֶל קוֹל חֲבָרִים וְאֶל לַחַשׁ חֲכָמֵינוּ     [30]</p>

<p>מָחַץ לְבָבִי בְבֵן קַשְׁתּוֹ וְהִשְׁלִיךְ בְּאַף / אֶבֶן נְגָפָיו וְנָפְלָה בַעֲצוּמֵינוּ</p>

<p>אִשּׁוֹ כְקַשׁ אוֹכְלָה רוּחִי וְלִיקוֹד יְשַׁו / הָאֵשׁ יְגוֹנִים וְהָעֵצִים עֲצָמֵינוּ</p>
</blockquote>

<br>  

<blockquote>
<p>סימן</p>
</blockquote>

<blockquote>
<p>יוֹדְעֵי יְגוֹנִי וְאוֹנִי / אֶל צַעֲקָתִי תְנוּ לֵב</p>

<p>כִּי רָחֲבָה יַם חֶבְלִי / וָאֶצְעֲקָה מִכְּאֵב לֵֹבׁ
<br></p>
</blockquote>

<blockquote>
<p>על הכתב</p>
</blockquote>

<blockquote>
<p>בִּכְאֵב וְחִיל מֵעֵינַי / עֵינוֹת דְּמָעַי יָצְאוּ</p>

<p>וַיִּתְמְהוּ רוֹאַי כִי / עַיִן בְּעַיִן יִרְאוּ
<br> </p>
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/3107">https://benyehuda.org/read/3107</a></div></body></html>