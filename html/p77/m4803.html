<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>במתק הזמיר</title>
	<meta name="author" content="וידל בנבנשתי"/>
</head>
<body>

<h1 id="במתקהזמירוידאלבנבנשת">במתק הזמיר / וידאל בנבנשת</h1>

<p>כתובת: לידידי דון וידאל בן לביא</p>

<blockquote>
<p>בְּמֶתֶק הַזְּמִיר אֶכְתֹּב מְרוֹרוֹת / וּמִבֵּין הָחֳרִי אָעִיר זְמִירוֹת</p>
</blockquote>

<blockquote>
<p>יְקַר תֵּבֵל אֲחַלֵּל בַּחֲלִילִי / וְעַל סִדְרֵי זְמָן אֶשְׁפֹּךְ עֲבָרוֹת</p>
</blockquote>

<blockquote>
<p>וְהוֹד עִתִּי ביפִי עֵטִי אֲנַבֵּל / וְעֹז פָּנָיו אֲשַׁנֶּה בִגְעָרוֹת</p>
</blockquote>

<blockquote>
<p>בְּמַעְנֶה רַךְ אֲנִי קָשׁוֹת אֲדַבֵּר / וּבִשְׁפַל נָאֳמִי אֶחְשֹׂף יְעָרוֹת</p>
</blockquote>

<blockquote>
<p>לְאַט אָרִיב אֲבָל חָזְקוּ דְבָרַי / וּמִשָּׁמִיר אֲמָרוֹתַי וְשׁוּרוּת      5</p>
</blockquote>

<blockquote>
<p>וְקוֹלִי אֶל בְּנֵי אִישׁ קוֹל חֲלוּשָׁה / וְיִשָּׁמַע כְּתוֹקֵעַ חֲצוֹצְרוֹת</p>
</blockquote>

<blockquote>
<p>זְמָן עַוָּל יְדַכֵּא כֹל וְיִסְבֹּל / וְיִתְגַּלְגֵּל בְּיַד מִקְרִים וְקוֹרוֹת</p>
</blockquote>

<blockquote>
<p>יְסוֹדוֹתָיו בְּתַהְפּוּכוֹת יְצוּקִים / וְהָטְבָּעוּ אֲדָנָיו עַל תְּמוּרוֹת</p>
</blockquote>

<blockquote>
<p>וְאֵיךְ יִשְׁבֹּת אֲשֶׁר כֻּלּוֹ חֲלִיפוֹת / וּמִדֵּי יוֹם בְּיוֹם יִשְׁגֶּה בְזָרוֹת</p>
</blockquote>

<blockquote>
<p>וְאִם פַּעַם לְךָ קוֹלוֹ יְחַנֵּן / נְטֵה לָךְ פֶּן יְקַרְקֵר לֵב וְקִירוֹת      10</p>
</blockquote>

<blockquote>
<p>וְטוּבוֹ כַחֲלָקוֹת בַּאֲפֵלָה / וְצוּפוּ רוֹשׁ וּבִרְכּוֹתָיו מְאֵרוֹת</p>
</blockquote>

<blockquote>
<p>קְשֵׁה רוּחַ וּפִיו חָלָק וְקוֹלוֹ / כְקוֹל יַעְקֹב אֲבָל יָדָיו שְׂעִירוֹת</p>
</blockquote>

<blockquote>
<p>וְלֹא יִשָּׂא פְנֵי נָגִיד וְנָשִׂיא / וְלֹא יֶהְדַּר אֲשֶׁר פָּנָיו הֲדוּרוֹת</p>
</blockquote>

<blockquote>
<p>וְכָל רָאשָׁיו וְדוֹר דּוֹרְשָׁיו מְתֵי שָׁוְא / וְחַלָּשָׁיו יְשַׁו שָׂרֵי עֲשָׂרוֹת</p>
</blockquote>

<blockquote>
<p>לְעוֹבֵר דָּת וְדִין יִתֵּן בְּרָכוֹת / וּמִגְדָּנוֹת לְחוֹלְפֵי חֹק וְתוֹרוֹת     15</p>
</blockquote>

<blockquote>
<p>וְהוּא מִשְׁעָן לְכָל גֶּבֶר חֲסַר לֵב / וְכַפָּיו מִתְּמֹךְ אִישׁ תָּם נְעוּרוֹת</p>
</blockquote>

<blockquote>
<p>וְהוּא תוֹמֵךְ בְּיַד שׁוֹגֵג וּמַשְׁגֶּה / וְיַגֶּה הַנְּפָשׁוֹת הַטְּהוֹרוֹת</p>
</blockquote>

<blockquote>
<p>וְיִבְנֶה לִפְתָאִים בֵּית מְלוּכָה / וְיַחְצֹב אֶל נְבוּבֵי לֵב בְּאֵרוֹת</p>
</blockquote>

<blockquote>
<p>וְכָל עָרוּם יְשַׁו שׁוֹלָל וְעָרוֹם / וְטַרְפֵּי הַתְּאֵנָה לוֹ חֲגוֹרוֹת</p>
</blockquote>

<blockquote>
<p>יְשַׁו אָדָם כְּמוֹ חַרְשֵׂי אֲדָמָה / וְאַבְנֵי גִיר מְנֻפָּצוֹת יְקָרוֹת      20</p>
</blockquote>

<blockquote>
<p>וְאֵיךְ יִשְׂמַח אֱנוֹשׁ בִּמְעַט עֲדָנָיו / וְאַחְרִיתוֹ וְסוֹפוֹ לִקְבָרוֹת</p>
</blockquote>

<blockquote>
<p>הֲיָשִׂישׂ אִישׁ וּמָוֶת בֵּין פְּשָׁעָיו / וְאִם יִחְיֶה שְׁמוֹנִים עַל גְבוּרוֹת</p>
</blockquote>

<blockquote>
<p>כְּרָץ קַלּוּ יְמֵי חַיָּיו בְּעֵינָיו / וְטוֹבוֹתָיו כְּצֵל חוֹלְפוֹת וְעוֹבְרוֹת</p>
</blockquote>

<blockquote>
<p>וְלוּלֵי יַד יְהוֹסֵף הָיְתָה בוֹ / שְׂעִפָּיו יָרְדוּ אֶל מַהֲמוּרוֹת</p>
</blockquote>

<blockquote>
<p>וּבוֹ נִחַם גְּאוֹנִי מִיְגוֹנִי / וּמִמַּדְוֵי זְמָן מָצָא מְזוֹרוֹת        25</p>
</blockquote>

<blockquote>
<p>יְהוֹסֵף מַחֲנוֹת בִּינוֹת מְאַסֵּף / וּבָהֶם יַעֲשֶׂה שֶׁבַע חֲקִירוֹת</p>
</blockquote>

<blockquote>
<p>בְּנֵר שִׂכְלוֹ צְפוּנֵי בִין יְחַפֵּשׂ / וְנִגְלוּ לוֹ כְקַלּוֹת כַּחֲמוּרוֹת</p>
</blockquote>

<blockquote>
<p>וְהִשְׁלִים בּוֹ זְמַנּוֹ מַחֲסוֹרוֹ / בְתֹם מַעְשִׂים וּבִפְעוּלוֹת בְּרוּכוֹת</p>
</blockquote>

<blockquote>
<p>וְתִקֵּן אֶת מְעָנוֹתָיו בְּכִשְׁרוֹן / תְּכוּנוֹתָיו וּמִדּוֹתָיו יְשָׁרוֹת</p>
</blockquote>

<blockquote>
<p>וְעַל כֵּן נִקְשְׁרָה נַפְשִׁי בְנַפְשׁוֹ / וְטוּחוֹתַי בְיֵין חִשְׁקוֹ שְׁכוּרוֹת    30</p>
</blockquote>

<blockquote>
<p>יְבַלֶּה אֶת שְׁנוֹתָיו בַּנְּעִימִים / וְזִכְרוֹ בַזְּמָן יַעְמֹד לְדוֹרוֹת</p>
</blockquote>

<blockquote>
<p>וְיִשָּׂא מִפְּרִי יָדָיו בְּרָכוֹת / כְּחוֹל הַיָּם וְשָׁלוֹם כַּנְּהָרוֹת
<br> </p>
</blockquote>

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן-יהודה באינטרנט</a>.  הוא זמין תמיד בכתובת הבאה:<br /><a href="https://bybe.benyehuda.org/read/4803">https://bybe.benyehuda.org/read/4803</a></div></body></html>