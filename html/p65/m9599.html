<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>הַדֶּרְוִישׁ</title>
	<meta name="author" content="יחיאל יוסף לבונטין"/>
</head>
<body>

<p>רכבתי בערבה הגדולה אשר במדינת פרס, ערבה שוממה&#8230; רק נקודות-נקודות נראות באופק הרחוק, מפוזרות ברחבי הערבה כנאות-מדבר&#8230; נקודות-ישוב הן; כפרים קטנים ושדות, וגני עץ פרי סביבהם. ולמולי, לצד צפון, מתרוממים ההרים הגבוהים, שראשים מכוסים שלג, ומן ההרים האלה זורמים מים מרובים בתעלות, הנחפרות מתחת לאדמה, ומשקים את מקומות היישוב.</p>

<p>יחודי ובודד רוכב אני במשעול, המתפתל בין סלעים וגבעות. השמש לוהטת בחומה, כל האויר ספוג חום, ואפילו הסלעים ואבני הגבעות מפיצים ניצוצות-להבה. שעות אחדות כבר עברו, ועוד הדרך רבה לפני עד מחוז חפצי.</p>

<p>מכוסה זיעה מרגיש אני חולשה ועייפות. הרסן משתמט מידי&#8230; הסוס העיף מקשי הדרך, צועד לאטו.</p>

<p>צמא אני מאוד&#8230; מביט אני סביבי, אבל סימני-ישוב לא נראו&#8230; רק גבעות, בקעות וצורי-מכשול אפפוני.</p>

<p>פתאום נשמע קול צרוד, קול עז צורח:</p>

<p>– בשם אללה!&#8230;</p>

<p>צמרמורת עברה בגופי&#8230; גם הסוס נפחד וקפץ מן המשעול. מהרתי ואחזתי ברסן והתחזקתי באוכף. הטיתי ראש לעבר הקול – וראיתי לפני איש גבה-קומה, צנום מאוד, לחייו שופו, שערותיו הצהובות-אפורות, ארוכות ויורדות פרועות עד שכמו; זקן כמעט צהוב מכתיר את סנטרו ומכסה את חצי פני עד העינים; עורות-כבשים מכסים את גופו, ואזור עור על מתניו, ומבגדו המשונה נראו עצמותיו וחצי גופו הצנום והלהוט ששזפתו השמש. ראתי לפני את אחד הדרווישים הטפוסיים.</p>

<p>בין הסלעים נראה כעין אוהל בנוי מענפים ומסמרטוטים, והלאה – כעין מערה.</p>

<p>רסנתי את סוסי וכיוונתי את צעדיו למקום הדרוויש.</p>

<p>– בשם אללה! – צעק שוב. – הוי! כל צמא לכו אלי&#8230; אני ארווה את צמאונכם&#8230; מים חיים, מים טובים&#8230; בשם אללה!&#8230;</p>

<p>נגשתי אליו ואמרתי לו שלום.</p>

<p>הדרוויש נתן על ידי כד מלא מים צוננים. שתיתי בעונג רב ושברתי את צמאוני.</p>

<p>– ברוך תהיה לאלוהים, דרוויש נכבד, – אמרתי לו וזרקתי פרוטות אחדות אל קערת הבדיל שעמדה על קצה האבן.</p>

<p>עמדתי לנוח קצת.</p>

<p>– טוב הדבר שאתה עושה. – אמרתי, – להשקות צמאים בדרך הערבה&#8230; בשעה שהחום גובר&#8230;</p>

<p>– הה! רבים המה הם האוילים המשוטטים בערבה החרבה הזאת באין להם מים לשתות, לשבור את צמאונם&#8230; והאוילים הללו יקללו את יומם ויגדפו את אללה, אלהי הרחמים והתחינה וינאצו את קדשינו&#8230;</p>

<p>– ואני – הוסיף בקול גדול וצרוד – ואני על משמרתי אעמדה!&#8230; על משמרתי אעמוד – אמר בהביטו למעלה אל השמים הבהירים ובנשמו את האויר הלוהט, – בשם אללה!&#8230;</p>

<p>ובהושיטי לעוברי-אורח מים לשתות, יברכו את שם אללה, כי הוא שלחני הנה לרוות נפש צמאה, ולהגדיל ולהאדיר את חסדו של אלהים בשמים&#8230;</p>

<p>– על משמרתי אני עומד! בשם אללה!&#8230; – הוסיף והביט עלי בעיניו, הבוערות כגחלי אש&#8230;</p>

<p>תפוס במחשבותי הנוגות אחזתי ברסן הסוס, המשרך בדרכו&#8230;</p>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/9599">https://benyehuda.org/read/9599</a></div></body></html>