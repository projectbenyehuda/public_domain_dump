<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>שִׂבַּרְתִּי לִתְשׁוּאוֹת</title>
	<meta name="author" content="ששון בן ישראל"/>
</head>
<body>

<p>סימן: ששון ישראל.</p>

<blockquote>
<br />
</blockquote>

<blockquote>
<p>שִׂבַּרְתִּי לִתְשׁוּאוֹת / הֲמוֹנֵי נִפְלָאוֹת / אֱלֹהִים צְבָאוֹת / גּוֹאֲלִי, מָעוֹז בְּצָרָה.</p>

<p>שׁוּב יָשׁוּב לְהַרְאוֹת / עוֹד עֹז וְנוֹרָאוֹת / יַעְשֶׂה לְטוֹבָה אוֹת / לְהַפְלִיא, בְּעֹז וּגְבוּרָה.</p>

<p>וְכִימֵי צֵאת מִבּוֹר / חָגַר עֹז כְּגִבּוֹר / קָרַע הַיָּם לַעְבֹר / קְהָלִי, לְאוּם נִבְחָרָה.</p>

<p>נָשְׂאוּ עַיִן לִגְמֹר / הַלֵּל שִׁיר וּמִזְמוֹר / וַיֹּאמְרוּ לֵאמֹר / זֶה אֵלִי, לוֹ אֲזַמֵּרָה.</p>

<p>יָרָה בַחֲרוֹנוֹ / תּוֹךְ הַיָּם וּשְׁאוֹנוֹ / פַּרְעֹה וַהֲמוֹנוֹ / כִּי צָר לִי, בְּאַף וְעֶבְרָה.</p>

<p>שָׁבַר גְּאוֹן זֵדִים / הַפּוֹשְׁעִים וּמוֹרְדִים / הָיוּ עוֹלִים וְיוֹרְדִים / כֶּעֱלִי, וּכְמֹץ בִּסְעָרָה.</p>

<p>רֻבֵּי מֵי זְדוֹנִים / עָבְרו בַחֲרוֹנִים / יָרְדוּ כַאֲבָנִים / עַד לִבְלִי, בְּנֶפֶשׁ מָרָה.</p>

<p>אֲזַי שָׁתוּ מֵי רֹאשׁ / בַּהֲמוֹן יָם לִגְרֹשׁ / כָּל לֵבָב וְכָל רֹאשׁ / לָחֳלִי, פֶּצַע וְחַבּוּרָה.</p>

<p>לָזֹאת זָעֲקוּ מַר / זֶה אֶל זֶה וְאָמַר / הֵן כָּל גּוֹיִם כְּמַר / מִדְּלִי, וּכְרוּחַ עָבְרָה.</p>

<p>כָּל שַׂרְפֵי מְעוֹנָה / הֵם בִּקְּשׁוּ רִאשׁוֹנָה / לָשֵׂאת שִׁיר וְרִנָּה / לְצוּר לִי, מָגֵן וְסִתְרָה.</p>

<p>אָכֵן נָאַם הָאֵל / צוּר פּוֹדֶה וְגוֹאֵל / אָז יָשִׁיר יִשְׂרָאֵל / עַם חֶבְלִי, לִי אֶת הַשִּׁירָה.</p>

<p>אוּלַי צוּרִי יֵעָתֵר / לִי וְלֹא יִסָּתֵר / יְנַתֵּק וְיַתֵּר / כַּבְלִי, וְיַזְרַח אוֹרָה.</p>

<p>יִקְבֹּץ שֶׂה פְזוּרָה / יַל יְדֵי אִישׁ מִשְׂרָה / אֶל נְוַת תִּפְאָרָה / גּוֹרָלִי, עִיר הַבְּצוּרָה.</p>

<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/44198">https://benyehuda.org/read/44198</a></div></body></html>