<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>הַשִּׁיר הַשְּׁלִישִׁי</title>
	<meta name="author" content="יצחק גולדמן (1839)"/>
</head>
<body>

<h2 id="1.">1.</h2>

<blockquote>
<p>הַשֶּׁמֶשׁ בָּאָה שָׁם לִקְצֵה שָׁמֶיהָ</p>

<p>וַתַּאְדִּים, וַתִּיף, וַתֶּאֱרַךְ, וַתֵּרֶב.</p>

<p>וַתֵּרֶד יָם יָפוֹ וַתִּטְבֹּל רַגְלֶיהָ</p>

<p>וַתִּבְלָעֶנָּה צוּלָה&#8230; וַיְהִי עֶרֶב.</p>
</blockquote>

<br />

<p><strong>*</strong> <strong>*</strong> <strong>*</strong></p>

<br />

<h2 id="2.">2.</h2>

<blockquote>
<p>לֹא שָׁוְא לָעֶרֶב פֹּה יִכְמְהוּ כָמֹהַּ</p>

<p>לֹא חִנָּם יִנְעָם פֹּה אֶרֶץ נֶחְמֶדֶת</p>

<p>בּוֹ רוּחַ מִמָּרוֹם מִכֵּס אֱלוֹהַּ</p>

<p>לָלוּן בֵּין שָׂדֶיהָ אַרְצָה יֹרֶדֶת.</p>

<br />
</blockquote>

<h2 id="3.">3.</h2>

<blockquote>
<p>תִּרְפַּד עַרְשָׂהּ חֵן עֲלֵי הַדְרַת קֹדֶשׁ</p>

<p>וּמְרַאֲשֹׁתֶיהָ חֶדְוַת אֵל דֹּפֶקֶת</p>

<p>כִּבְהֵיכַל מֶלֶךְ יוֹם מוֹעֵד וָחֹדֶשׁ</p>

<p>וַחֲדַר כַּלָּה עַל דּוֹדָהּ מִתְרַפֶּקֶת.</p>

<br />
</blockquote>

<h2 id="4.">4.</h2>

<blockquote>
<p>בּוֹ שַׂר הַמַּיִם מִשְּׁחָקִים בִּנְסֹעַ</p>

<p>בִּרְכוּב טַל אוֹרֹת יֵדֶא עַל פָּנֶיהָ</p>

<p>וּלְבַד מִבָּמֳתֵי הָרֵי בַגִּלְבֹּעַ</p>

<p>כָֹּל הָאָרֶץ עָרֶב, מַשְׁקֶה הִנְֶּהָ.</p>

<br />
</blockquote>

<h2 id="5.">5.</h2>

<blockquote>
<p>בּוֹ נִשְׁמַת שַׁדַּי מִלְּבָנוֹן תָּפוּחַ</p>

<p>בֵּין תַּלְמֵי הַבֹּשֶׂם תָּשִׂים לָהּ אֹרַח</p>

<p>וּבִנְחִירֵי גֶבֶר תִּבְחַר לָנוּחַ</p>

<p>לִמְשִׁיבַת נֶפֶשׁ מֵעָמָל וָטֹרַח.</p>

<br />
</blockquote>

<h2 id="6.">6.</h2>

<blockquote>
<p>בּוֹ יַרְדֵּן קִישׁוֹן אַט אַט כַּשִּׁלֹחַ</p>

<p>מִזַּעְפָּם יוֹמָם יַעַמְדוּ יִשְׁתֹּקוּ</p>

<p>יִתְחָרְשׁוּ יִקְרָאוּ לִיגִיעֵי כֹחַ</p>

<p>וּבְשַׂר הֶעָיֵף בִּלְשׁוֹנָם יָלֹקּוּ.</p>

<br />
</blockquote>

<h2 id="7.">7.</h2>

<blockquote>
<p>בּוֹ בִלְבַב שֵָׂמֵחַ בָּא מִן מַעֲשֵׂהוּ</p>

<p>רֹעֶה עִם אֵילוֹ הַנוֹדַע בַּשָּׁעַר</p>

<p>בֹּצֵר מִכַּרְמוֹ קֹצֵר מִשָּׂדֵהוּ</p>

<p>דֹּרֵך מִגִּתּוֹ כֹּרֵת מִיָעַר.</p>

<br />
</blockquote>

<h2 id="8.">8.</h2>

<blockquote>
<p>לִקְרָאתָם תַּלְמִידִים מִבָּתֵּי סֵפֶר</p>

<p>לִפְגּשׁ הָאָבוֹת הַשָּׂדֶה יֵצֵאוּ</p>

<p>מִפִּיהֶם כַּטָּל יִזְּלוּ אִמְרֵי שֶׁפֶר</p>

<p>מִלִּקְחָם יוֹמָם לָמוֹ יִתְנַבֵּאוּ.</p>

<br />
</blockquote>

<h2 id="9.">9.</h2>

<blockquote>
<p>בּוֹ גַם הַשֹּׁאֲבֹת הָעַיְנָה תֵצֶאנָה</p>

<p>שָׁם בָּחוּר לִבְתוּלָה אַהֲבָה יָשִׂיחַ</p>

<p>וּבְבֹשֶׁת גַּם הֵן אֲהָבִים תַּעֲנֶינָה</p>

<p>שָׁם לָאִישׁ אִשְׁתּוֹ אֱלוֹהַ יוֹכִיחַ.</p>

<br />
</blockquote>

<h2 id="10.">10.</h2>

<blockquote>
<p>וּכְפַעֲמֹן נוֹרָא יִפָּעֶם הָרוּחַ</p>

<p>מֵהֶמְיַת שָׁרִים כָּאַרְבֶּה תַרְעִישֶׁנּוּ</p>

<p>פֹּה תַחַת תָּמָר שָׁם תַּחַת תַּפּוּחַ</p>

<p>מַה־יִנְעַם הַשִּׁיר הֵד הָרִים יַעֲנֶנּוּ!</p>
</blockquote>

<br />

<p><strong>*</strong> <strong>*</strong> <strong>*</strong></p>

<br />

<h2 id="11">11</h2>

<blockquote>
<p>הַשֶּׁמֶשׁ שָׁמָּה</p>

<p>אַךְ בָּא הַיָּמָּה</p>

<p>וּתְהוֹם חָתָמָה</p>

<p>בַּעֲדוֹ מֵימֶיהָ</p>

<p>וּבְכָל הַמַּמְלֶכֶת</p>

<p>שָׁבְתָה הַמְּלֶאכֶת</p>

<p>וְשָׁבִים לָלֶכֶת</p>

<p>הַבָּיְתָה בָנֶיהָ.</p>

<br />
</blockquote>

<h2 id="12">12</h2>

<blockquote>
<p>מַה־יָפוּ בַנְּעָלִים</p>

<p>פַּעֲמֵי רַבַּת פְּעָלִים</p>

<p>וּקְבֻצַת הַשִּׁבֳּלִים</p>

<p>קְוֻצּוֹתֶיהָ מַכְתֶּרֶת!</p>

<p>וַחֲזוּ אֵיךְ תִּכָּלֶם</p>

<p>כִּי הִשִּׂיגָהּ עָלֶם</p>

<p>וְדוּדָאִים מִתֶּלֶם</p>

<p>עַל רֹאשׁוֹ לַעֲטֶרֶת.</p>

<br />
</blockquote>

<h2 id="13">13</h2>

<blockquote>
<p>כֹּה יָבֹאוּ בְרִנָּה</p>

<p>הוּא יֹאחֵז בִּימִינָהּ</p>

<p>וְהָעַלְמָה כַצִנָּה</p>

<p>רָצוֹן תַּעְטְרֶנּוּ</p>

<p>מַה־יִיף הַחִזָּיוֹן!</p>

<p>הוּא יָשִׁיר שִׁגָּיוֹן</p>

<p>וְהִיא עֲלֵי הִגָּיוֹן</p>

<p>בְּקוֹל עָרֵב תַּעֲנֶנּוּ:</p>
</blockquote>

<br />

<p>– – – – – – – –</p>

<br />

<h3 id="i.">I.</h3>

<blockquote>
<p>&quot;שִׁמְעוּ עָדַי</p>

<p>תַּלְמֵי שָׂדַי</p>

<p>וּפְרִי מְגָדַי</p>

<p>קוֹלִי הַאֲזִינוּ!&quot;</p>

<p>– נִבְלִי אָעִירָה</p>

<p>לְאֵלִי אָשִׁירָה</p>

<p>וּשְׁמוֹ אַזְכִּירָה</p>

<p>עִמִּי הַרְנִינוּ –</p>

<br />
</blockquote>

<h3 id="ii.">II.</h3>

<blockquote>
<p>&quot;הוּא הֶאֱמִירָנוּ</p>

<p>לוֹ לְעָם בְּחָרָנוּ</p>

<p>אַף הֱשִׁיבָנוּ</p>

<p>אֶל הַר הַלְּבָנוֹן&quot;</p>

<p>– אֹתוֹ נַאֲמִירָה</p>

<p>חֻקָּיו נוֹקִירָה</p>

<p>וּבַל נָפִירָה</p>

<p>כְּעֶבֶד כַּמָּנוֹן –</p>

<br />
</blockquote>

<h3 id="iii.">III.</h3>

<blockquote>
<p>&quot;הוּא צִוָּה שְׁחָקִים</p>

<p>הֵאִירוּ בְרָקִים</p>

<p>וּבָר הָעֳמָקִים</p>

<p>עָטְפוּ כַבֶּגֶד&quot;</p>

<p>– עַתָּה הָאֲלֻמּוֹת</p>

<p>לֹא דַקּוֹת צְנֻמוֹת</p>

<p>עֲלֵי שְׂדֵי תְרוּמוֹת</p>

<p>מַה־יִיף מִנֶּגֶד! –</p>

<br />
</blockquote>

<h3 id="iv.">IV.</h3>

<blockquote>
<p>&quot;כִּדְמוּת עַם רָב</p>

<p>בִּשְׂדֵה הַקְּרָב</p>

<p>לְנֹגַהּ מַעֲרָב</p>

<p>יִגַּהּ נָגֹהַּ&quot;</p>

<p>– כְּנָשִׁים שַׁאֲנַנּוֹת</p>

<p>דְּשֵׁנוֹת רַעֲנַנּוֹת</p>

<p>צִדְקוֹת אֵל מְתַנּוֹת</p>

<p>בְּמִקְדַּשׁ אֱלוֹהַּ –</p>

<br />
</blockquote>

<h3 id="v.">V.</h3>

<blockquote>
<p>&quot;שְׁמַעְנָה עָדַי</p>

<p>תְּנוּבוֹת שָׂדַי</p>

<p>בִּנְשֹׂא יָדַי</p>

<p>לְרֹכֵב שָׁמָיִם!&quot;</p>

<p>– קוּמִי אֲלֻמָּתִי</p>

<p>שִׁמְעִי רִנָּתִי</p>

<p>וּצְאִי לִקְרָאתִי</p>

<p>בִּמְחֹלַת מַחֲנָיִם –</p>

<br />
</blockquote>

<h3 id="vi.">VI.</h3>

<blockquote>
<p>&quot;עַתָּה יָדַעְנוּ</p>

<p>לֹא שָׁוְא יָגַעְנוּ</p>

<p>מִזְעָר זָרַעְנוּ</p>

<p>וְרֹב בָּר נִקְצֹרָה&quot;</p>

<p>– אַף יְהִי לַמָּנָה</p>

<p>לְיָתוֹם לְאַלְמָנָה</p>

<p>כִּי בָר הַשָּׁנָה</p>

<p>כַּחוֹל נִצְבֹּרָה –</p>

<br />
</blockquote>

<h3 id="vii.">VII.</h3>

<blockquote>
<p>&quot;כִּי לֹא בְּמִשְׁקֹלֶת</p>

<p>נַשְבִּיר מַכֹּלֶת</p>

<p>אוֹת הַשִּׁבֹּלֶת</p>

<p>בִּשְׂעַר יָפָתִי&quot;</p>

<p>– כִּי רֵיחָהּ נָעִים</p>

<p>אוֹת הַדּוּדָאִים</p>

<p>הַגָּדִים נָעִים</p>

<p>עַל אִישׁ חֶבְרָתִי –</p>

<br />
</blockquote>

<h3 id="viii.">VIII.</h3>

<blockquote>
<p>&quot;הִיא תִּפְאַרְתֵּנוּ</p>

<p>לְכָל סְבִיבוֹתֵינוּ</p>

<p>כִּי מִשְׁלַח יָדֵנוּ</p>

<p>גַּת גָּדִישׁ וְקָמָה&quot;</p>

<p>– גַּם עֻזִיָּהוּ</p>

<p>בֶּן אֲמַצְיָהוּ</p>

<p>מִי הוּא וּמָה הוּא</p>
</blockquote>

<blockquote>
<p>וְאָהַב אֲדָמָה – <a href="#fn:1" id="fnref:1" title="see footnote" class="footnote"><sup>1</sup></a></p>

<br />
</blockquote>

<h3 id="ix.">IX.</h3>

<blockquote>
<p>&quot;יַעֲלֹז שָׂדַי</p>

<p>וּפְרִי מְגָדַי</p>

<p>וּבְמַעְבָּדַי</p>

<p>אֲנִי אָגִילָה&quot;</p>

<p>– כָּל הַיָמִים</p>

<p>כֵּן לְעוֹלָמִים</p>

<p>נַעֲבֹד בְּתָמִים</p>

<p>לָאֵל אוֹחִילָה –</p>

<br />
</blockquote>

<h3 id="x.">X.</h3>

<blockquote>
<p>&quot;יַעֲלֹז שָׂדַי</p>

<p>וּפְרִי מְגָדַי</p>

<p>וּבְמַעְבָּדַי</p>

<p>אֲנִי אָגִילָה&quot;</p>

<p>– כֵּן כָּל הַיָמִים</p>

<p>יְהִי נָא לְעוֹלָמִים</p>

<p>שָׂדוֹת וּכְרָמִים</p>

<p>לְבָנִים נַנְחִילָה –.</p>
</blockquote>

<br />

<p>– – – – – – – –</p>

<br />

<h2 id="14">14</h2>

<blockquote>
<p>שָׁמָּה עַל הַר גְִּרִזִּים</p>

<p>אַךְ גָּלְשׁוּ הָעִזִּים</p>

<p>מַה־מִּהֲרוּ עַלִּיזִים</p>

<p>אֶל מִשְׁכַּן הַבְּרָכָה?</p>

<p>מַה־יָפוּ בְּרֹאשׁ צוּרִים</p>

<p>בְּתוּלוֹת וּבַחוּרִים</p>

<p>בְּמַחוֹל טוּרִים טוּרִים</p>

<p>יֹצְאִים הַמַּעֲרָכָה!</p>

<br />
</blockquote>

<h2 id="15">15</h2>

<blockquote>
<p>הַשְּׁמוּעָה נֶחֱרֶצֶת</p>

<p>כִּי קְלָלָה נִמְרֶצֶת</p>

<p>בִּשְׁכֵנוֹ רֹבֶצֶת</p>

<p>מִשָּׁנִים קַדְמֹנִיּוֹת</p>

<p>לָכֵן בִּימֵי שְׂמָחוֹת</p>

<p>רַק אֶל הַר הַבְּרָכוֹת</p>

<p>יָסֹלּוּ אֳרָחוֹת</p>

<p>בְּמַקְהֵלוֹת הֹמִיּוֹת.</p>

<br />
</blockquote>

<h2 id="16">16</h2>

<blockquote>
<p>מְרֹאשׁוֹ הַבָּנִים</p>

<p>כֵּן יֶחֱזוּ הָאֲבָנִים</p>

<p>הִצִיב בִּן נוּן לְפָנִים</p>

<p>עַל הַר עֵיבָל מִמּוּלָם.</p>

<p>אָז רַק בְּאַבְנֵי דוּמָם</p>

<p>הֶגְיוֹנָם וּנְאֻמָם</p>

<p>אֵיכָה בָאוּ כְתֻמָּם</p>

<p>דִּבְרֵי הַכְּתֹבֶת כֻּלָּם.</p>

<br />
</blockquote>

<h2 id="17">17</h2>

<blockquote>
<p>גַּם – &quot;וְשָׁב אֱלֹהֶיךָ</p>

<p>אֶת שְׁבוּתְךָ וְרִחֲמֶךָ</p>

<p>יְקַבֵּץ וְיִקָּחֶךָ</p>

<p>מִקְצֵה הַשָּׁמָיִם&quot;</p>

<p>כָּל אֵלֶּה כִּי בָאוּ</p>

<p>יוֹם מוֹעֵד קָרָאוּ</p>

<p>מִטּוּב לֵב יָצָאוּ</p>

<p>בִּמְחֹלַת הַמַּחֲנָיִם.</p>
</blockquote>

<br />

<p>– – – – – – – –</p>

<br />

<h2 id="18">18</h2>

<blockquote>
<p>עִם שְׂדֵה הַמַּכְפֵַּלָה</p>

<p>בְּצֵל דָּלִיּוֹת אֵלָה</p>

<p>הַמְשֹׁרְרִים בְּמַקְהֵלָה</p>

<p>לִזְמִרוֹת נוֹעָדוּ.</p>

<p>הִיא אֵלָה אַדָּרֶת</p>

<p>בָּהּ תַּחַת צַמָּרֶת</p>

<p>לִפְנֵי שַׁחֵת קָרֶת</p>

<p>מַלְאֲכֵי יָהּ סָעָדוּ.</p>

<br />
</blockquote>

<h2 id="19">19</h2>

<blockquote>
<p>עַל רֹאשָׁהּ כְּנַף רְנָנִים</p>
</blockquote>

<blockquote>
<p>תְּלַמֵּד שִׁיר לַבָּנִים<a href="#fn:2" id="fnref:2" title="see footnote" class="footnote"><sup>2</sup></a></p>
</blockquote>

<blockquote>
<p>וַעֲדַת נְשׂוּאֵי פָנִים</p>

<p>תָּרִיעַ תַּחְתֶּיהָ.</p>

<p>וּבְעֶרֶב לֹא עָבוֹת</p>

<p>עַל קִבְרֵי הָאָבוֹת</p>

<p>שֵׁשׁ תְּמוּנוֹת נִצָּבוֹת</p>

<p>מַקְשִׁיבוֹת שִׁירֶיהָ.</p>

<br />
</blockquote>

<h2 id="20">20</h2>

<blockquote>
<p>אַף בְּלִי מָגֵן וְקוֹבַע</p>

<p>יִרְאָה לָהֵן וְגֹבַהּ</p>

<p>גַּם שָׁנִים לָשׂבַע</p>

<p>קִנְּנוּ עַל כֻּלָּנָה.</p>

<p>עֹטְפוֹת תַּכְרִיכֵי בָד</p>

<p>כֻּלָּם כְּמוֹ יִמְחֲאוּ יָד</p>

<p>שְׁלשָׁה גְבָרִים לְבָד</p>

<p>וּנְקֵבוֹת לְבַדָּנָה.</p>

<br />
</blockquote>

<h2 id="21">21</h2>

<blockquote>
<p>הַס! גֵּר צֶדֶק הִנּוֹ</p>

<p>שָׁם שָׂרָה לִימִינוֹ</p>

<p>אַחֲרָיו נֶכְדּוֹ וְנִינוֹ</p>

<p>רִבְקָה וְלֵאָה לְמוּלָם.</p>

<p>הֵם זָכְרוּ בַּקְּבָרִים</p>

<p>הַבְּרִית בֵּין הַבְּתָרִים</p>

<p>וְאֵת אַחַד הֶהָרִים</p>

<p>אֶת בֵּית אֵל וְהַסֻּלָּם!</p>

<br />
</blockquote>

<h2 id="22">22</h2>

<blockquote>
<p>וְכֵס אֱלֹהֵי צְבָאוֹת</p>

<p>כִּסּוּ בְנַחַל דְּמָעוֹת</p>

<p>לְהָחִישׁ קֵץ הַפְּלָאוֹת</p>

<p>וּלְהָקִים הַשְּׁבוּעָה.</p>

<p>עַתָּה בְנֵיהֶם שָׁבוּ</p>

<p>לִרְאוֹתָם יָאָבוּ</p>

<p>הַמְּעָרָה עָזָבוּ</p>

<p>וְיַאֲזִינוּ הַתְּרוּעָה.</p>

<br />
</blockquote>

<div class="footnotes">
<hr />
<ol>

<li id="fn:1">
<p>וְאָהַב אֲדָמָה. (דה&#8220;ב כ&#8221;ו  י') <a href="#fnref:1" title="return to body" class="reversefootnote">&#160;&#8617;</a></p>
</li>

<li id="fn:2">
<p>לַבָּנִים. הפעל &#8216;למד&#8217; בבנין הכבד יבא תמיד ביחס
הפעול, אךְ נמצא פעם אחת ביחס שׁאליו: הַלְאֵל יְלַמֶּד־דָּעַת. (איוב
כ&#8220;א כ&#8221;ב). <a href="#fnref:2" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/55227">https://benyehuda.org/read/55227</a></div></body></html>