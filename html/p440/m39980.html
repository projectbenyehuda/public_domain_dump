<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>הַיְקִיצָה</title>
	<meta name="author" content="יצחק קצנלסון"/>
</head>
<body>

<blockquote>
<p>הַרְחֵק מִנִּי עִיר וּכְפָר</p>

<p>בְּאֶרֶץ — לֹא אֲכַנָהּ,</p>

<p>עָמְדָה חוֹרְשָׁה בְכֶתֶף הָר,</p>

<p>חוֹרְשָׁה שַׁאֲנַנָּה.</p>

<br />
</blockquote>

<blockquote>
<p>יוֹבֵל שָׁנִים בָּא וְגָז —</p>

<p>וּבַחוֹרְשָׁה שָׁמָּה,</p>

<p>וְעַל פְּנֵי הָהָר הַלָּז —</p>

<p>לֹא הָפְרְעָה הַדְּמָמָה.</p>

<br />
</blockquote>

<blockquote>
<p>שְׁכֵחֵי אָדָם, שְׁכֵחֵי אֵל —</p>

<p>עוֹמְדִים הֵם עֲרִירִים,</p>

<p>לָעֶרֶב בָּאִים הֵם בַּצֵּל,</p>

<p>וּבֹקֶר — הֵם מַחֲוִירִים.</p>

<br />
</blockquote>

<blockquote>
<p>לִפְעָמִים יֵשׁ, וְצִפּוֹר טָס</p>

<p>וְדוֹאֶה אֶל הַחוֹרְשָׁה —</p>

<p>אַךְ בִּרְאוֹתוֹ כִי אֵין שָׂשׂ</p>

<p>לִקְרָאתוֹ וְאֵין דוֹרְשׁוֹ —</p>

<br />
</blockquote>

<blockquote>
<p>יֵשֵׁב עַל רֹאשׁ אָמִיר אָז,</p>

<p>יְצַפְצֵף לָהּ בִּרְנָנָה:</p>

<p>&quot;חוֹרְשָׁה, שְׁקוּעָה אַתְּ בִּשְׁנָת,</p>

<p>אָבוֹא אַחֲרֵי שָׁנָה&#8230;&quot;</p>

<br />
</blockquote>

<blockquote>
<p>אָז יָעוּף, יֵדֶא, יִדְרשׁ שְׁלוֹם</p>

<p>הָהָר שָׁם, בַּעַל הַכָּנָף —</p>

<p>אַךְ נִרְדָּם גַּם הָהָר, הַחֲלוֹם</p>

<p>מְרַפְרֵף הוּא עַל פָּנָיו.</p>

<br />
</blockquote>

<blockquote>
<p>כְּנָפָיו יִפְרֹשׂ חִישׁ אֲזַי,</p>

<p>וּפָרַח לוֹ בִרְנָנָה:</p>

<p>&quot;תִּישַׁן הָרִי&#8230;כֹּה לֶחָי!</p>

<p>אָבוֹא אַחֲרֵי שָׁנָה&#8230;&quot;</p>

<br />
</blockquote>

<blockquote>
<p>הָהָר וְהַחוֹרְשָׁה שְׁקוּעִים שׁוּב</p>

<p>בִּדְמִי וּשְׁנָת עֲמֻקִּים,</p>

<p>הַצִּפּוֹר מִהֲרָה לָעוּף,</p>

<p>לְיָמִים כֹּה אֲרֻכִּים.</p>

<br />
</blockquote>

<blockquote>
<br />
</blockquote>

<blockquote>
<p>הֵם צָלְלוּ בִשְׁנָת. מַה טּוֹב,</p>

<p>שֶׁאֵין הֵם יוֹדְעִים דָּבָר,</p>

<p>לֹא יֵדְעוּ מְאוּם עַל־דְּבַר הָעוֹף,</p>

<p>אֲשֶׁר עַל פְּנֵיהֶם עָבָר.</p>

<br />
</blockquote>

<blockquote>
<p>לֹא יֵדְעוּ מְאוּם, הַחוֹרְשָׁה, הִיא</p>

<p>לֹא תֵדַע כִּי יֵשׁ הַר פֹּה,</p>

<p>וְהוּא, הָהָר, לֹא יֵדַע כִּי</p>

<p>יֵשׁ חוֹרְשָׁה לוֹ עַל עָרְפּוֹ.</p>

<br />
</blockquote>

<blockquote>
<p>אַךְ בִּשְׁקֹעַ שֶׁמֶשׁ דֹּם</p>

<p>בְּתוֹךְ הַתְּהֹם הֶעָמֹק,</p>

<p>וְנֹגַהּ אֵשׁ שֶׁל כְּלוֹת הַיּוֹם</p>

<p>הוֹלֵךְ אַט וְנָמוֹג —</p>

<br />
</blockquote>

<blockquote>
<p>שֶׁמֶשׁ יָם אָז יִשְׁלַח שַׁי</p>

<p>לַיְקוּם נְשִׁיקַת פְּרִידָה,</p>

<p>בַּחוֹרְשָׁה נֶחְתְּמָה אֲזַי</p>

<p>וּבָהָר יְדִידָהּ.</p>

<br />
</blockquote>

<blockquote>
<p>אָז יֵשׁ, מִתּוֹךְ חֲלוֹם הָרָז,</p>

<p>תִּתְעוֹרֵר חוֹרְשַׁת צֶאֱלִים,</p>

<p>סְבָכֶיהָ תּוֹשִׁיט, תִּשְׁלַח אָז</p>

<p>אֶל פְּנֵי הָהָר הַפֶּלִאים.</p>

<br />
</blockquote>

<blockquote>
<p>וְרַחַשׁ־לַחַשׁ עוֹבְרִים אָט</p>

<p>בֵּין הַנֶאֱהָבִים,</p>

<p>מִתְלַקְּחִים הֵם לְרֶגַע קָט,</p>

<p>עוֹלִים בְּאֵשׁ וְכָבִים.</p>

<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/39980">https://benyehuda.org/read/39980</a></div></body></html>