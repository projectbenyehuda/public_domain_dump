<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>הָאָסִיף</title>
	<meta name="author" content="יצחק קצנלסון"/>
</head>
<body>

<blockquote>
<br />
</blockquote>

<blockquote>
<p>שָׁמַעְתִּי: יַד נָגְעָה</p>

<p>וְדָפְקָה בְדַלְתִּי,</p>

<p>מִהַרְתִּי לְפִתְחִי –</p>

<p>מִי בָא שָׁם? שָׁאַלְתִּי.</p>

<br />
</blockquote>

<blockquote>
<p>וָאֶשְׁמַע קוֹל עוֹנֶה</p>

<p>בְּלַחַשׁ לִי: אָנִי!</p>

<p>&#8220;אָנִי&#8221;? מִי־אָנִי?</p>

<p>וַדַּאי זֶה עָנִי…</p>

<br />
</blockquote>

<blockquote>
<p>פָּתַחְתִּי – וּלְפָנַי</p>

<p>בְּאַדַּרְתּוֹ הַפְּשׁוּטָה</p>

<p>עָמַד הָאָסִיף,</p>

<p>וָאוֹשִׁיט לוֹ פְרוּטָה.</p>

<br />
</blockquote>

<blockquote>
<p>אַךְ הוּא סוֹף־הַקַּיִץ</p>

<p>פְּרוּטָתִי לֹא לָקַח,</p>

<p>שְׁתֵּי עֵינָיו הַיָּפוֹת</p>

<p>בְּתִמְהוֹן־לֵב פָּקַח –</p>

<br />
</blockquote>

<blockquote>
<p>אַחֲרֵי תִמְהוֹנוֹ</p>

<p>צְחוֹק עָבַר עַל שְׂפָתָיו:</p>

<p>לֹא עָנִי אָנֹכִי,</p>

<p>לִי זָהָב וָכָסֶף&#8230;</p>

<br />
</blockquote>

<blockquote>
<p>עַל שָׂדֶה וְיַעַר</p>

<p>וְהַר אֲנִי מוֹלֵךְ,</p>

<p>לִי כֶסֶף וְזָהָב</p>

<p>וְיִקְרַת הַבְּדֹלַח.</p>

<br />
</blockquote>

<blockquote>
<p>אַף אָמְנָם, מְאֹד קְרוּעָה</p>

<p>וּטְלוּאָה אַדַּרְתִּי,</p>

<p>אַךְ קְרָעַי – הֲדָרִי,</p>

<p>וּטְלָאַי – תִּפְאַרְתִּי.</p>

<br />
</blockquote>

<blockquote>
<p>כַּסְפִּי – עָב קַלָּה</p>

<p>וְלֹא הַמַּתָּכֶת;</p>

<p>וְתוֹעֲפוֹת זְהָבִי –</p>

<p>זֶה זְהַב הַשַׁלָּכֶת.</p>

<br />
</blockquote>

<blockquote>
<p>וּבְדֹלַח מֵי יַמִּים</p>

<p>וּנְהָרוֹת – בְּדָלְחִי;</p>

<p>צֵא־נָא חֲבִיבִי,</p>

<p>וּרְאֵה בִי, בְּמָלְכִי.</p>

<br />
</blockquote>

<blockquote>
<p>שָׁוְא יָגַע הָאָבִיב,</p>

<p>וְהַקַּיץ שָׁוְא עָמָל,</p>

<p>כָּל עָשְׁרָם הַגָּדוֹל</p>

<p>בְּיָמַי רַק גָּמָל!</p>

<br />
</blockquote>

<blockquote>
<p>גָּמַל וְנָשַׁל</p>

<p>לַמַרְתֵּף, לָאָסָם –</p>

<p>עִם חֶלְבִּי וְדָמִי</p>

<p>וְעִם רֵיחוֹת הַבָּשֶׂם.</p>

<br />
</blockquote>

<blockquote>
<p>כּוֹסִי רְוָיָה</p>

<p>וְדָשֵׁן שֻׁלְחָנִי</p>

<p>לֹא עָנִי אָנֹכִי,</p>

<p>חֲבִיבִי, לֹא עָנִי&#8230;</p>

<br />
</blockquote>

<blockquote>
<p>קַח בַּחֲזָרָה,</p>

<p>קַח נָא הַפְּרוּטָה,</p>

<p>בָּאתִי אֵלֶיךָ</p>

<p>לְהַזְמִינְךָ לִסְעֻדָּה,</p>

<br />
</blockquote>

<blockquote>
<p>וַעֲנָד־לְךָ זֵר כֶּסֶף</p>

<p>וְזָהָב, אֲהוּבִי,</p>

<p>צֵא וּסְבָא, אָחִי,</p>

<p>מִמָּתְקִי וְטוּבִי…</p>

<br />
</blockquote>

<blockquote>
<br />

<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/49234">https://benyehuda.org/read/49234</a></div></body></html>