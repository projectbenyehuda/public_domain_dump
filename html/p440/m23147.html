<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>חֲלוֹם כֹּה פֶלִאי וְנוֹרָא־הוֹד</title>
	<meta name="author" content="היינריך היינה / יצחק קצנלסון"/>
</head>
<body>

<blockquote>
<p>חֲלוֹם כֹּה פֶלִאי וְנוֹרָא־הוֹד,</p>

<p>שִׁעַשְׁעַנִי וְהֶחֱרִידַנִי מְאֹד.</p>

<p>עוֹד עַתָּה לְעֵינֵי רוּחִי קָם,</p>

<p>וְרוּחִי סוֹעֵר בִּי כַּיָּם.</p>

<br />
</blockquote>

<blockquote>
<p>זֶה הָיָה גַן, עֲטֶרֶת צְבִי,</p>

<p>וָאֵצֵא שָׁם לָשׂוּחַ לִי;</p>

<p>הֵצִיצוּ פְּרָחִים בִּי בְתֹם,</p>

<p>וֹלְבָבִי יַעֲלֹץ, יַעֲלֹץ דֹּם.</p>

<br />
</blockquote>

<blockquote>
<p>מְסַלְסְלוֹת צִפֳּרֵי־חֵן,</p>

<p>מַנְגִּינוֹת־אַהֲבָה שָׁרוֹת הֵן;</p>

<p>וְשֶׁמֶשׁ־אֵשׁ, מְעֻטָּר פָּז</p>

<p>עַל פִּרְחֵי־חֵן, זְהַב קַרְנָיו יַז.</p>

<br />
</blockquote>

<blockquote>
<p>רֵיחוֹת יֶרֶק גַּן יְפַךְ,</p>

<p>וְרוּח נוֹשֵׁב קַל וָרַךְ;</p>

<p>וְהַכֹּל צוֹחֵק, מַזְהִיר, עֵר</p>

<p>וּמָלֵא חַיִּים, עֹז וּפְאֵר.</p>

<br />
</blockquote>

<blockquote>
<p>בְּאֶרֶץ פְּרָחִים זוּ וַחֲלוֹם</p>

<p>בְּאֵר שֶל שַׁיִשׁ עָמְדָה דֹם,</p>

<p>וְיַלְדַּת־חֵן עִם עֵינֵי־אֵשׁ</p>

<p>כּוֹבֶסֶת סוּת עַל בְּאֵר הַשֵּׁשׁ.</p>

<br />
</blockquote>

<blockquote>
<p>זוּ לֶחְיָהּ־חִין, זוּ עֵינָהּ־זִיו,</p>

<p>בַּת־רוֹם, בְּזֵר זְהַב־קְוֻצּוֹת תִּיף,</p>

<p>אֶתְבּוֹנֵן בָּהּ וְהִנֵּה הִיא</p>

<p>כֹּה זָרָה וְכֹה יְדוּעָה לִי.</p>

<br />
</blockquote>

<blockquote>
<p>הַנַּעֲרָה – הִיא אָצָה מְאֹד</p>

<p>וְשִׁיר תְּזַמְזֵם מָלֵא סוֹד:</p>

<p>&quot;זְרָם־נָא, זְרֹם, גַּל מֵימַי צַח,</p>

<p>כְּבָס־נָא לִי הַבַּד הַזַּךְ&quot;.</p>

<br />
</blockquote>

<blockquote>
<p>אָז אֶקְרַב דֹּם וְאֶלְחַשׁ לָהּ,</p>

<p>אַט אֶלְחַשׁ: &quot;הָהּ, הַגִּידִי נָא,</p>

<p>אַתְּ יַלְדַּת־חֵן, נָא אִמְרִי לִי,</p>

<p>סוּת לְבָנָה זוּ לְמִי?&quot;</p>

<br />
</blockquote>

<blockquote>
<p>אָז תָּקוּם חִישׁ וְתַגִּיד כָּךְ:</p>

<p>&#8220;תַּכְרִיכֵי־מֵת אָכִינָה לָךְ!&#8221;</p>

<p>אַךְ אָמְרָה דְבָרָהּ זָר, חִישׁ־קַל</p>

<p>גָז כֹּל כְּקֶצֶף עַל־פְּנֵי גַל.</p>

<br />
</blockquote>

<blockquote>
<p>נִמְשַׁכְתִּי הָלְאָה כְּמוֹ בְיָד,</p>

<p>וּלְיַעַר אָבוֹא, יַעַר־עַד,</p>

<p>שָׁם עַנְקֵי־עֵץ עָל יִשְּׂאוּ רֹאשׁ,</p>

<p>שָׁם תּוֹהֶה אֶעֱמֹד עַד־בּוֹש.</p>

<br />
</blockquote>

<blockquote>
<p>הַס נִשְׁמַע הֵד כֹּה אָטוּם לִי,</p>

<p>וּכְקוֹל הַגַּרְזֶן יַךְ בִּמְחִי,</p>

<p>בֵּין עֵץ וּסְבָךְ אֲמַהֵר אָז</p>

<p>וּבָא לִמְקוֹם הַקוֹל הַלָּז.</p>

<br />
</blockquote>

<blockquote>
<p>כַּר נִרְחָב, יָרֹק וְעַל־פְּנֵי</p>

<p>הַכַּר שָׁם אַלּוֹן עוֹמֵד גֵּא,</p>

<p>וּרְאֵה, הַנַּעֲרָה עוֹמְדָה שָׁם</p>

<p>בְּקַרְדֹּם תַּךְ בְּעֵץ הָרָם.</p>

<br />
</blockquote>

<blockquote>
<p>הַךְ וָהָךְ! תְּנוֹפֵף יָד,</p>

<p>וְשִׁיר תְּזַמְזֵם לָהּ בַּלָּט:</p>

<p>&quot;חַד בַּרְזִלִּי, בַּרְזֶל חַד,</p>

<p>חֲטָב־נָא אָרוֹן לִי מִיַּד!&quot;</p>

<br />
</blockquote>

<blockquote>
<p>אָז אֶקְרַב דֹּם וְאֶלְחַשׁ לָהּ,</p>

<p>אַט אֶלְחַשׁ: &quot;הָהּ, הַגִּידִי נָא,</p>

<p>אַתְּ יַלְדַּת־חֵן, נָא אִמְרִי לִי:</p>

<p>זֶה הָאָרוֹן בִּשְׁבִיל מִי?&quot;</p>

<br />
</blockquote>

<blockquote>
<p>אָז תִּקְרָא: &quot;קְצָרָה מְאֹד הָעֵת,</p>

<p>אָרוֹן, אֶחֱטֹב לָךְ, שֶׁל מֵת –&quot;</p>

<p>אַךְ אָמְרָה דְבָרָהּ זָר, חִישׁ־קַל</p>

<p>גָז כֹּל כְּקֶצֶף עַל־פְּנֵי גַל.</p>

<br />
</blockquote>

<blockquote>
<p>הִשְׂתָּרֵעַ מִדְבַּר־שְׁמָמָה קָר,</p>

<p>כֹּה רָחוֹק, רָחוֹק וְכֹה זָר,</p>

<p>וְטֶרֶם אֵדַע מַה־לִּי פֹּה</p>

<p>וּמִי בְמִדְבַּר שְׁמָמָה זֹה?</p>

<br />
</blockquote>

<blockquote>
<p>וַיְהִי בְּלֶכְתִּי הָלְאָה קְצַת</p>

<p>וְהִנֵּה חוֹל לִי הִבְהִיק פַּס</p>

<p>וּבְקָרְבִי קָפָא בִּי הַדָּם –</p>

<p>הַנַּעֲרָה – הִיא עוֹמֶדֶת שָׁם.</p>

<br />
</blockquote>

<blockquote>
<p>הַנַּעֲרָה עוֹמְדָה שָׁם לְבָד,</p>

<p>מַעְדֵּר־בַּרְזֶל לָהּ בַּיָּד,</p>

<p>עוֹדֵנִי מַבִּיט בָּה וְעוֹד</p>

<p>הוֹד־יֹפִי לָה וְנוֹרָא הוֹד.</p>

<br />
</blockquote>

<blockquote>
<p>הַנַּעֲרָה – הִיא אָצָה מְאֹד</p>

<p>וְשִׁיר תְּזַמְזֵם מָלֵא סוֹד:</p>

<p>מַעְדֵּר, מַעְדֵּר, חֲתֹר וַחֲפֹר,</p>

<p>חֲפָר־נָא עָמֹק לִי פֹה בּוֹר!&quot;</p>

<br />
</blockquote>

<blockquote>
<p>אָז אֶקְרַב דֹם וְאֶלְחַשׁ לָהּ,</p>

<p>אַט אֶלְחַשׁ: &quot;הָהּ, הַגִּידִי נָא,</p>

<p>אַתְּ יַלְדַּת־חֵן, נָא אִמְרִי לִי:</p>

<p>זוֹ הַשּׁוּחָה בִּשְבִיל מִי?&quot;</p>

<br />
</blockquote>

<blockquote>
<p>אָז תִּקְרָא: &quot;הַס, בִּישִׁימוֹן זָר</p>

<p>חָפַרְתִּי קֶבֶר לְךָ קָר&quot;.</p>

<p>אַךְ דִּבְּרָה דְבָרָהּ יַלְדַּת־תֹּם</p>

<p>וּפִי הַבּוֹר אָז נִפְתַּח דֹּם.</p>

<br />
</blockquote>

<blockquote>
<p>וּבְעָמְדִי כֹה עַל פִּי הַבּוֹר</p>

<p>וּבְכָל עַצְמוֹתַי עָבַר קֹר;</p>

<p>אֶל קֶבֶר, אֹפֶל בּוֹ וָהָס,</p>

<p>הָשְׁלַכְתִּי – וֶהֱקִיצוֹתִי אָז.</p>
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/23147">https://benyehuda.org/read/23147</a></div></body></html>