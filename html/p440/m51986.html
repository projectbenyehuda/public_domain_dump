<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>סוֹלְדַטֶּסְקָה</title>
	<meta name="author" content="יצחק קצנלסון"/>
</head>
<body>

<blockquote>
<p>פִּלְאֵי־פְלָאִים! כָּל הַחֲכָמִים</p>

<p>לְמִקְּטַנָּם וְעַד גְּדוֹלָם –</p>

<p>כֻּלָּם, כֻּלָּם עַכְשָׁו יוֹדוּ:</p>

<p>הַכֹּל אֶפְשָׁר פֹּה בָעוֹלָם!</p>

<br />
</blockquote>

<blockquote>
<p>אֲנִי הָיִיתִי תְמוֹל שְׁפַל־בֶּרֶךְ,</p>

<p>עוֹבֵר־בָּטֵל, גַּל־עֲצָמוֹת;</p>

<p>חָזִי נוֹבֵל, לִבִּי נָמָק,</p>

<p>צֵל! צֵל נִגְרָר עַל אֲדָמוֹת;</p>

<br />
</blockquote>

<blockquote>
<p>וְלֵחִי נָס, וְקוֹלִי שָׁפָל,</p>

<p>וְעֵינַי רַכּוֹת וְהִנָּן דּוֹמְעוֹת,</p>

<p>שִׁנַּי נָשְׁרוּ, פִּי מְמַלְמֵל,</p>

<p>וְאָזְנַי כָּבְדוּ וְאֵינָן שׁוֹמְעוֹת.</p>

<br />
</blockquote>

<blockquote>
<p>וּבִן־לַיְלָה – פִּלְאֵי־פְלָאִים!</p>

<p>לְכוּ, הַבִּיטוּ מַה שֻּׁנֵּיתִי;</p>

<p>הַס כָּל פִּשְׁפָּשׁ, הַס כָּל פַּרְעשׁ,</p>

<p>כָּל הָעוֹלָם הַס <strong>בְּצֵאתִי</strong>!</p>

<br />
</blockquote>

<blockquote>
<p>רְאוּ־נָא כַמָּה עֹז לָבָשׁתִּי!</p>

<p>וְכַמָּה גְבוּרָה יְעָטָתְנִי;</p>

<p>גַּם בִּבְלִיטוֹת שׁוֹקַי נִכָּר</p>

<p>אֹמֶץ לִבִּי וּגֹדֶל חָסְנִי.</p>

<br />
</blockquote>

<blockquote>
<p>צַוָּארִי נָטוּי וְרֹאשִׁי זָקוּף,</p>

<p>וּשְׁתֵּי עֵינַי מְזָרוֹת זִיקִים; –</p>

<p>אַךְ זֶה גִבּוֹר בַּגִּבּוֹרִים!</p>

<p>אַךְ זֶה מַזִּיק בַּמַּזִּיקִים!</p>

<br />
</blockquote>

<blockquote>
<p>גִּיגִית חָזִי, רֹחַב צַעֲדִי –</p>

<p>מִי לִי דוֹמֶה? מִי לִי דוֹמֶה?</p>

<p>וְגֵהוּקִי וּפֵהוּקִי –</p>

<p>כָּל הַקִּרְיָה הוֹמָה, הוֹמָה&#8230;</p>

<br />
</blockquote>

<blockquote>
<p>תְּמוֹל עוֹד אִסְטְנִיס הָיִיתִי,</p>

<p>לֹא בִקַּשְׁתִּי מִבַּחוּרָה –</p>

<p>זוּג עֵינַיִם רַק, פֶּה פְרוּטָה,</p>

<p>וְחֵן&#8230; בְּעִקָּר חֵן שֶׁל צוּרָה!</p>

<br />
</blockquote>

<blockquote>
<p>עַתָּה – מַה־לִי חֲרוּמַפָּה?</p>

<p>וְאִם הַפַּרְצוּף הוּא כִכְבָרָה?</p>

<p>הֶעֳפָרִים אִם כֶּהָרִים –</p>

<p>וְלֹא תִהְיֶה לִי לְזָרָא&#8230;</p>

<br />
</blockquote>

<blockquote>
<p>קְעָרָה אַחַת כְּרוּב וְדַיְסָה –</p>

<p>וּכְבָר דַּי לִי – דַּי וְהוֹתֵר,</p>

<p>וּפָסוּק אֶחָד בְּאֵם־אִמְּכֶם –</p>

<p>וּכְלוּם לֹא יוֹתֵר, כְּלוּם לֹא יוֹתֵר.</p>

<br />
</blockquote>

<blockquote>
<p>פָּסוּק אֶחָד לְכָל הַצָּבָא!</p>

<p>מִן הַטִּירוֹן וְעַד הַקָּצִין</p>

<p>בְּאֵם אִמָּם נוֹזְפִים, קִירֹות</p>

<p>כָּל הַקְּסַרְְקְטִין יִתְפַּלָּצוּן.</p>

<br />
</blockquote>

<blockquote>
<p>פָּסוּק אֶחָד וְשָׂפָה אַחַת:</p>

<p>תֶּן־לִי יַ&quot;שׁ וְקַח חֲלוּקִי!</p>

<p>צוֹק וּמְצוּקָה, אֶבְלַע רֻקִּי;</p>

<p>בּוּקִי־סְרִיקִי, רֵיק בַּקְבּוּקִי!</p>

<br />
</blockquote>

<blockquote>
<p>זֶה קְסַרְקְטִינִי הוּא בֵּית־מֶרְחָץ,</p>

<p>יֵשׁ בְוֹ רוֹתְחִים וְיֵשׁ בּוֹ צְנִינִים;</p>

<br />
</blockquote>

<blockquote>
<p>וְלִבְסוֹף הַבַּיְתָה שָׁבִים</p>

<p>כְּמוֹ הֶעָרֹב וְעִם הַכִּנִּים!</p>

<br />
</blockquote>

<blockquote>
<p>כֻּלִּי אוֹמֵר: גִּבּוֹר־חַיִל!</p>

<p>כְּבוֹד אַבִּירִים עָלַי חוֹפֵף;</p>

<p>שׁוֹקַי בּוֹלְטוֹת מֵאֲחוֹרַי,</p>

<p>וּלְפָנַי הוֹלֵךְ לוֹ הַמְתוֹפֵף.</p>

<br />
</blockquote>

<blockquote>
<p>פִּלְאֵי־פְלָאִים! אַךְ בִּן לַיְלָה –</p>

<p>לְכוּ הַבִּיטוּ, מַה שֻּׁנֵּיתִי!</p>

<p>הַס כָּל פִּשְׁפָּשׁ, הַס כָּל פַּרְעֹשׁ,</p>

<p>כָּל הָעוֹלָם הַס <strong>בְּצֵאתִי</strong>!</p>

<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/51986">https://benyehuda.org/read/51986</a></div></body></html>