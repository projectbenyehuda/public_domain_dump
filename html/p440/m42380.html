<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>לָקִישׁ הַגַּזְלָן</title>
	<meta name="author" content="יצחק קצנלסון"/>
</head>
<body>

<blockquote>
<br>
</blockquote>

<blockquote>
<p>מֵעוֹלָם לֹא סִפַּרְתִּי לְשׁוּם אָדָם</p>
</blockquote>

<blockquote>
<p>סִפּוּר־הַמַּעֲשֶׂה עַל אוֹדוֹת גַּזְלָנִים, מִשּׁוּם שֶׁלֹּא רָאִיתִי</p>
</blockquote>

<blockquote>
<p>&#8220;גַּזְלָן&#8221; מִיָּמַי, וְכִמְעַט שֶׁחָדַלְתִּי לְהַאֲמִין, שֶׁיֶּשְׁנָם</p>
</blockquote>

<blockquote>
<p>בְּעוֹלָם זֶה אֲנָשִׁים רָעִים כָּאֵלֶּה הַהוֹרְגִים נְפָשׁוֹת.</p>

<p>וְעַל אוֹדוֹת דָּבָר, אֲשֶׁר לֹא רָאִיתִי וַאֲשֶׁר אֵינֶנִּי מַאֲמִין בּוֹ, אֵינֶנִּי אוֹהֵב לְסַפֵּר.</p>

<p>אַךְ פַּעַם אַחַת יָשַׁבְתִּי בֵּין יְלָדִים,</p>
</blockquote>

<blockquote>
<p>וְהַיְלָדִים הָהֵם בִּקְשׁוּנִי עַד מְאֹד, שֶׁאֲסַפֵּר לָהֶם אֵיזֶה</p>
</blockquote>

<blockquote>
<p>סִפּוּר-מַעֲשֶׂה, כִּי יָדְעוּ הַיְלָדִים, שֶׁיּוֹדֵעַ אָנֹכִי לְסַפֵּר</p>
</blockquote>

<blockquote>
<p>סִפּוּרִים.</p>

<p>וְאוּלָם אֲנִי אָמַרְתִּי לָהֶם, לַקְּטַנִּים: אֱמֶת</p>
</blockquote>

<blockquote>
<p>הַדָּבָר, יוֹדֵעַ אֲנִי אֶת זֹאת, וְאוּלָם יוֹתֵר מֵאֲשֶׁר אֵדַע</p>
</blockquote>

<blockquote>
<p>לְסַפֵּר סִפּוּרִים, אֲנִי אוֹהֵב לִשְׁמֹעַ אוֹתָם. סַפְּרוּ לִי אַתֶּם</p>
</blockquote>

<blockquote>
<p>הַפָּעַם!</p>

<p>אָז סְבָבוּנִי הַיְלָדִים, כִּתְּרוּנִי וְאָמְרוּ לִי:</p>
</blockquote>

<blockquote>
<p>אַף אָמְנָם, גַּם אֲנַחְנוּ יוֹדְעִים אֶת הַדָּבָר הַזֶּה. וְאוּלָם לֹא</p>
</blockquote>

<blockquote>
<p>יָפִים הֵם הַסִּפּוּרִים אֲשֶׁר אָנוּ יוֹדְעִים, כִּי מִן הַסֵּפֶר</p>
</blockquote>

<blockquote>
<p>הֵם.</p>

<p>אֲנִי אַךְ שָׁמַעְתִּי אֶת הַדְּבָרִים הָאֵלֶּה</p>
</blockquote>

<blockquote>
<p>וָאֶסְפֹּק כָּף, וָאֶקְרָא: אֲהָהּ, כָּךְ אַתֶּם מְדַבְּרִים</p>
</blockquote>

<blockquote>
<p>בְּסִפְרֵיכֶם אֲשֶׁר נָתְנוּ לָכֶם!</p>

<p>אָז קָרָא הַגָּדוֹל שֶׁבַּיְלָדִים: לֹא זֶה! לֹא זֶה!</p>
</blockquote>

<blockquote>
<p>גַּם הַסֵּפֶר שֶׁלָּנוּ יָפֶה הוּא, וְאוּלָם סִפְרֵנוּ זֶה – הֲרֵי הוּא</p>
</blockquote>

<blockquote>
<p>רַק סֵפֶר!.. סֵפֶר בִּלְבָד&#8230; וְאַתָּה – מִן הַלֵּב אַתָּה מְדַבֵּר!</p>
</blockquote>

<blockquote>
<p>סֵפֶר וָלֵב, סֵפֶר וָלֵב? – הַלֵּב עָדִיף!</p>

<p>אֶת הַדְּבָרִים הָאֵלֶּה דִבֵּר הַגָּדוֹל</p>
</blockquote>

<blockquote>
<p>שֶׁבַּיְלָדִים, וְאוּלָם זֶה הַגָּדוֹל שֶׁבַּיְלָדִים אַף הוּא עוֹד</p>
</blockquote>

<blockquote>
<p>קָטָן הָיָה, וְלָכֵן לְקַחְתִּיו בִּזְרוֹעוֹתַי וְנָשַׁקְתִּי לוֹ</p>
</blockquote>

<blockquote>
<p>בְּרֹאשׁוֹ, כִּי יָפֶה דָּרַשׁ, וְאִם כִּי לֹא צָדַק בְּדָרְשׁוֹ! אֲנִי</p>
</blockquote>

<blockquote>
<p>אָמְנָם אָמַרְתִּי לוֹ, אֲשֶׁר לֹא צָדַק. כִּי גַּם הַסְּפָרִים, אֲשֶׁר</p>
</blockquote>

<blockquote>
<p>אֲנַחְנוּ נוֹתְנִים לָהֶם לַקְּטַנִּים, גַּם הֵם כְּדִבְרֵי בְּנֵי אָדָם</p>
</blockquote>

<blockquote>
<p>חַיִּים – מִן הַלֵּב הֵם בָּאִים.</p>

<p>וְיֶלֶד קָטָן אֶחָד, אֲשֶׁר עָמַד מֵרָחוֹק, שָׁאַל</p>
</blockquote>

<blockquote>
<p>אוֹתִי: אוּלַי יוֹדֵעַ אַתָּה לְסַפֵּר לָנוּ סִפּוּר עַל־אֹדוֹת</p>
</blockquote>

<blockquote>
<p>גַּזְלָן?</p>

<p>אֲנִי הִסְתַּכַּלְתִּי בַּיֶּלֶד, אֲשֶׁר מֵרָחוֹק,</p>
</blockquote>

<blockquote>
<p>וְעָנִיתִי אוֹתוֹ קְצָרוֹת:</p>
</blockquote>

<blockquote>
<p>– עַל אֹדוֹת גַּזְלָן? אֵין גַּזְלָנִים בָּעוֹלָם!</p>

<p>הַיֶּלֶד הִתְרַחֵק מִמֶּנִּי עוֹד יוֹתֵר וְאָמַר:</p>
</blockquote>

<blockquote>
<p>– אֲנִי עַצְמִי, הֲרֵי גַּזְלָן אָנֹכִי, הָרַגְתִּי הַיּוֹם שְׁנַיִם</p>
</blockquote>

<blockquote>
<p>זְבוּבִים.</p>

<p>אֲנִי, חָפַצְתִּי לִצְחוֹק לְדִבְרֵי הָרוֹצֵחַ, וְאוּלָם</p>
</blockquote>

<blockquote>
<p>הֵיטֵב חָרָה לִי עָלָיו עַל אֲשֶׁר עָשָׂה אֶת הָרֶצַח הַזֶּה,</p>
</blockquote>

<blockquote>
<p>וָאֶתְאַפֵּק וְלֹא צָחַקְתִּי, רַק שָׁאַלְתִּי אוֹתוֹ:</p>

<p>– מַדּוּעַ? מַדּוּעַ הָרַגְתָּ אֶת הַזְּבוּבִים הַשְּׁנַיִם?</p>

<p>עֵינֵי הַיֶּלֶד הַקָּטָן הִבְרִיקוּ כְּאֵשׁ מַמָּשׁ וְעָנָה לִי:</p>

<p>– קִנֵּאתִי בָּהֶם, בַּזְבוּבִים, שֶׁהֵם עָפִים, וַאֲנִי – גָּדוֹל אֲנִי מֵהֶם וְחָזָק מֵהֶם, וְלָעוּף אֵינֶנִּי יָכוֹל.</p>

<p>הֲנִיעוֹתִי עָלָיו בְּרֹאשִׁי וָאֹמַר:</p>

<p>– אִם כֵּן, עוֹד רַע אַתָּה מִלָּקִישׁ הַגַּזְלָן,</p>
</blockquote>

<blockquote>
<p>שֶׁהוּא רַק גַּזְלָן הָיָה, אַךְ בַּעַל־קִנְאָה לֹא הָיָה, וְאַתָּה –</p>
</blockquote>

<blockquote>
<p>גַּזְלָן אַתָּה וּבַעַל־קִנְאָה גַּם יָחַד!</p>

<p>הַדְּבָרִים הָאֵלֶּה אַךְ יָצְאוּ מִפִּי וְכָל</p>
</blockquote>

<blockquote>
<p>הַיְלָדִים סְבָבוּנִי מֵחָדָשׁ, כִּתְּרוּנִי כֻּלָּם וְקָרְאוּ: –</p>
</blockquote>

<blockquote>
<p>לָקִישׁ הַגַּזְלָן! לָקִישׁ הַגַּזְלָן! יוֹדֵעַ אַתָּה לְסַפֵּר</p>
</blockquote>

<blockquote>
<p>עַל־אֹדוֹת לָקִישׁ הַגַּזְלָן! אָנָא, סַפֶּר נָא לָנוּ!</p>

<p>הוֹי, כַּמָּה אֵינִי אוֹהֵב אֶת סִפּוּרֵי</p>
</blockquote>

<blockquote>
<p>הַמַּעֲשִׂיּוֹת עַל־אֹדוֹת הַגַּזְלָנִים, וְאוּלָם עַל־דְּבַר לָקִישׁ</p>
</blockquote>

<blockquote>
<p>הַגַּזְלָן סִפַּרְתִּי לָהֶם, כִּי בִּקְשׁוּ אוֹתִי הַיְלָדִים</p>
</blockquote>

<blockquote>
<p>עַד־מְאֹד, וּבֵינֵיהֶם גַּם אוֹתוֹ מְרַצֵּחַ־הַזְּבוּבִים הַקָּטָן,</p>
</blockquote>

<blockquote>
<p>אֲשֶׁר קָרַב אֵלַי לְאַט-לְאַט וְנָתַן בִּי שְׁתֵּי עֵינַיִם שְׁחוֹרוֹת</p>
</blockquote>

<blockquote>
<p>וּבוֹעֲרוֹת כְּלַפִּידִים, אֶלָּא שֶׁלֹּא יָרֵאתִי מִפְּנֵי הָעֵינַיִם</p>
</blockquote>

<blockquote>
<p>הַלָּלוּ כָּל־עִקָּר. אָדָם אֲנִי וְלֹא זְבוּב. וְאַף אָמְנָם טוֹב</p>
</blockquote>

<blockquote>
<p>הָיָה, שֶׁלֹּא הָיוּ לִי כְנָפַיִם. לוּ הָיוּ לִי כְנָפַיִם</p>
</blockquote>

<blockquote>
<p>וַהֲרָגָנִי.</p>

<p>הֵם כֻּלָּם יָשְׁבוּ מִסָּבִיב לִי, אֲנִי בַּתָּוֶךְ יָשַׁבְתִּי וְהַחִלּוֹתִי אֶת סִפּוּרִי בְּאֵלֶּה הַדְּבָרִים:</p>

<br />
</blockquote>

<p><strong>א</strong></p>

<blockquote>
<p>אֶת לָקִישׁ לֹא יְדַעְתֶּם? טוֹב, טוֹב שֶׁלֹּא יְדַעְתֶּם אוֹתוֹ, כִּי הָיָה לָקִישׁ יֶלֶד רַע עַד־מְאֹד.</p>

<p>פַּעַם אַחַת יָצָא לָקִישׁ מִבֵּית אָבִיו וְאִמּוֹ וְלֹא שָׁב עוֹד הַבַּיְתָה יָמִים וְשָׁנִים הַרְבֵּה.</p>

<p>אַחַר הַצָּהֳרַיִם יָצָא. אָבִיו יָשַׁן שֵׁנָה שֶׁל</p>
</blockquote>

<blockquote>
<p>אַחַר הַסְּעֻדָּה, וְאִמּוֹ יָצְאָה אֶל הַשְּׁכֵנָה – וְלֹא יָדְעוּ כִּי</p>
</blockquote>

<blockquote>
<p>הָלַךְ בְּנָם.</p>

<p>לְעֵת־עֶרֶב, כַּאֲשֶׁר יָשְׁבוּ הָאָב וְהָאֵם אֶל</p>
</blockquote>

<blockquote>
<p>הַשֻּׁלְחָן, הָיָה הַכִּסֵּא הַשְּׁלִישִׁי רֵיק, כִּי נִפְקַד מְקוֹם</p>
</blockquote>

<blockquote>
<p>הַבֵּן. שָׁאַל אַבָּא אֶת אִמָּא: אַיֵּה בְּנֵךְ?</p>

<p>עָנְתָה אִמָּא לְאַבָּא: הַגֵּד לִי קֹדֶם אַיֵּה בִּנְךְ אַתָּה, וְאַגִּיד לְךָ אָנֹכִי אַיֵּה בְּנִי.</p>

<p>הֶחֱרִישׁ אַבָּא רֶגַע וְשָׁאַל: אַיֵּה בְּנֵנוּ?</p>

<p>וְלֹא עָנְתָה אִמָּא לְאַבָּא דָּבָר, כִּי לֹא יָדְעָה</p>
</blockquote>

<blockquote>
<p>אַף הִיא אָנָה הָלַךְ הַיֶּלֶד. קָמוּ בְּאֶמְצַע אֲרֻחָתָם וְהָלְכוּ</p>
</blockquote>

<blockquote>
<p>וְשָׁאֲלוּ אֶת הַשְּׁכֵנִים, אַבָּא – נֵתַח הַבָּשָׂר בֵּין שִׁנָּיו,</p>
</blockquote>

<blockquote>
<p>אִמָּא – כַּף הַמָּרָק בְּיָדָהּ, הָלְכוּ וְשָׁאָלוּ:</p>

<p>– אֶת לָקִישׁ בְּנֵנוּ אוּלַי פְּגַשְׁתֶּם? אֶת לָקִישׁ בְּנֵנוּ אוּלַי רְאִיתֶם? כִּי נֶעְלָם לְפֶתַע פִּתְאֹם!..</p>

<p>שָׁמְעוּ הַשְּׁכֵנִים שָׁמָעוּ, תָּמָהוּ, הִרְחִיבוּ עֵינַיִם, מָשְׁכוּ בַּכְּתֵפַיִם! לֹא רָאוּ, לֹא יָדָעוּ.</p>

<p>שָׁבוּ הַהוֹרִים לְבֵיתָם, נֶאֱנָחוּ, בָּכוּ וְלָקִישׁ אֵינֶנּוּ.</p>

<br />
</blockquote>

<p><strong>ב</strong></p>

<blockquote>
<p>וְלָקִישׁ הָלַךְ לוֹ אֶל הַיָּעַר. רַק לְשָׁעָה יָצָא, וְכֹה אָמַר לָקִישׁ בְּצֵאתוֹ:</p>

<p>– אֵלֵךְ לִי מְעַט אֶל הַיַּעַר, אֶהְיֶה שָׁם רֶגַע וְאָשׁוּב.</p>

<p>הָלַךְ לוֹ, הָלַךְ לוֹ לָקִישׁ, רָאָה אֶת הַיַּעַר</p>
</blockquote>

<blockquote>
<p>מֵרָחוֹק, וְאָמַר: כְּבָר אֲנִי רוֹאֵהוּ, קָרוֹב הוּא: אַךְ לֹא הָיָה</p>
</blockquote>

<blockquote>
<p>הַיַּעַר קָרוֹב. רַק נִדְמָה לוֹ, שֶׁהוּא קָרוֹב&#8230; כָּכָה הֵמָּה</p>
</blockquote>

<blockquote>
<p>הַיְּעָרוֹת. מַשְׁחִירִים הֵם מֵרָחוֹק, מֵרָחוֹק&#8230; וְרוֹמְזִים לָנוּ:</p>
</blockquote>

<blockquote>
<p>קְרוֹבִים אָנוּ! קְרוֹבִים אָנוּ!</p>

<p>וְלָקִישׁ לֹא יָדַע אֶת טֶבַע הַיְּעָרוֹת וְהָלַךְ לוֹ,</p>
</blockquote>

<blockquote>
<p>הָלַךְ לְמַרְאֵה עֵינָיו. שָׁעוֹן הָיָה לוֹ בַּצַּלַּחַת, שָׁעוֹן עָגֹל</p>
</blockquote>

<blockquote>
<p>עִם שְׁנֵי מְחוֹגִים, אֶחָד גָּדוֹל וְאֶחָד קָטֹן, וְאוּלָם מְחִירוֹ</p>
</blockquote>

<blockquote>
<p>הָיָה אֲגוֹרָה אַחַת, וּמִשּׁוּם שֶׁהָיָה מְחִירוֹ רַק אֲגוֹרָה אַחַת,</p>
</blockquote>

<blockquote>
<p>הָיָה הַשָּׁעוֹן אִלֵּם. הַמְּחוֹגִים הָיוּ עוֹמְדִים בְּמָקוֹם אֶחָד,</p>
</blockquote>

<blockquote>
<p>לֹא נָעוּ, לֹא זָעוּ, וְכַאֲשֶׁר שָׂמוּ אוֹתוֹ עַל הָאֹזֶן, לֹא הָיָה</p>
</blockquote>

<blockquote>
<p>מַשְׁמִיעַ דָּבָר, כִּי עַל כֵּן הָיָה מְחִירוֹ רַק אֲגוֹרָה</p>
</blockquote>

<blockquote>
<p>אֶחָת.</p>

<p>וְלֹא יָדַע לָקִישׁ, שֶׁעָבְרָה כְּבָר הַשָּׁעָה,</p>
</blockquote>

<blockquote>
<p>עָבָרָה, וְעוֹד אַחַת אַחֲרֶיהָ וְעוֹד שְׁלִישִׁית, שָׁלֹשׁ</p>
</blockquote>

<blockquote>
<p>שָׁעוֹת!</p>
</blockquote>

<p><strong>ג</strong></p>

<blockquote>
<p>רָמַז לוֹ הַיַּעַר: קָרוֹב אָנִי! קָרוֹב אָנִי! וּלְסוֹף</p>
</blockquote>

<blockquote>
<p>נַעֲשָׂה קָרוֹב. וְאוּלָם בִּהְיוֹת הַיַּעַר קָרוֹב אֵלָיו הִתְחִיל</p>
</blockquote>

<blockquote>
<p>הָרָעָב לְהָצִיק לוֹ לְלָקִישׁ. וַיַּעֲמֹד לָקִישׁ וַיֹּאמֶר בְּלִבּוֹ:</p>
</blockquote>

<blockquote>
<p>הִנֵּה רָעַבְתִּי, אִם אֹמַר: אָשׁוּבָה הַבַּיְתָה, אֶרְעַב עוֹד זְמַן</p>
</blockquote>

<blockquote>
<p>רָב, וַאֲנִי שָׁמַעְתִּי אוֹמְרִים: בְּתוֹךְ הַיְּעָרוֹת יֵשׁ אֲשֶׁר</p>
</blockquote>

<blockquote>
<p>מוֹצְאִים פְּרִי־גַרְגְּרִים; אֲלַקֵּט-נָא אֶת הַפְּרִי הַשָּׁחוֹר</p>
</blockquote>

<blockquote>
<p>וְהַמָּתוֹק הַזֶּה, אֶבְלַע אוֹתָם זֶה אַחַר זֶה וְלֹא אֶרְעָב.</p>

<p>נִכְנַס לָקִישׁ אֶל הַיַּעַר, תָּר אַחֲרֵי</p>
</blockquote>

<blockquote>
<p>פְּרִי־גַרְגְּרִים בַּיַּעַר הַגָּדוֹל הַהוּא וְלֹא מָצָא אַף גַּרְגַּר</p>
</blockquote>

<p>אֶחָד. וַיֹּאמַר: יֶשְׁנָם: יֵשׁ פְּרִי־גַרְגְּרִים בְּיַעַר זֶה,</p>

<blockquote>
<p>וְאוּלָם מִן הַצֹּרֶךְ הוּא לָלֶכֶת בּוֹ עָמֹק־עָמֹק&#8230;</p>

<p>אַךְ בּוֹ בָּרֶגַע עָמַד וְאָמַר:</p>
</blockquote>

<blockquote>
<p>-</p>
</blockquote>

<blockquote>
<p>– אַף אָמְנָם עָמֹק הוּא הַיַּעַר וְאֵיךְ אֵצֵא מִתּוֹכוֹ? אֵיךְ אֶמְצָא אֶת דַּרְכִּי הַבָּיְתָה?</p>

<p>בִּקֵּשׁ וּמָצָא עֵצָה: סִימָן יַעֲשֶׂה לוֹ! אֵיזֶה?</p>

<p>&#8220;מִכָּל עֵץ שֶׁיַּעֲבֹר עָלָיו לָקִישׁ יִקְטֹף עָלֶה, וְכַאֲשֶׁר יָשׁוּב – יַכִּיר אֶת הָעֵץ שֶׁיֶחֱסַר לוֹ הֶעָלֶה&#8230;&#8221;</p>

<p>הָעֵצָה הַזֹּאת אֵינָהּ מְחֻכָּמָה בְּיוֹתֵר,</p>
</blockquote>

<blockquote>
<p>וְהַסִּימָן אֵינוֹ טוֹב, וְגַם לְלָקִישׁ נוֹדַע הַדָּבָר הַזֶּה, אֶלָּא</p>
</blockquote>

<blockquote>
<p>לְאַחַר זְמָן!</p>

<p>פְּרִי־גַרְגְּרִים לֹא מָצָא, וּמִן הַיַּעַר לֹא יָצָא.</p>
</blockquote>

<blockquote>
<p>כִּי יָרַד עָלָיו הָעֶרֶב לְפֶתַע פִּתְאֹם. בָּעִיר וּבַשָּׂדֶה יוֹרֵד</p>
</blockquote>

<blockquote>
<p>הָעֶרֶב לְאַט־לְאַט, אַךְ בַּיַּעַר בָּא הָעֶרֶב פִּתְאֹם. שָׁכַח</p>
</blockquote>

<blockquote>
<p>לָקִישׁ אֶת רַעֲבוֹנוֹ וְצִמְאוֹנוֹ וְרָצָה לָשׁוּב וְלֹא יָדָע.</p>
</blockquote>

<blockquote>
<p>נִתְבַּלְבְּלוּ לוֹ אַרְבַּע פִּנּוֹת הָעוֹלָם, לֹא זָכַר מֵאַיִן</p>
</blockquote>

<blockquote>
<p>הַשֶּׁמֶשׁ עוֹלָה וּלְאָן הִיא שׁוֹקַעַת, לֹא יָדַע אֵיפֹה הִיא לוֹהֶטֶת</p>
</blockquote>

<blockquote>
<p>בַּצָּהֳרַיִם וְאֵי הִיא נִצְפָּנָה לְעֵת עָרֶב. רָצָה לָצֵאת מִן</p>
</blockquote>

<blockquote>
<p>הַיַּעַר וְעוֹד הֶעֱמִיק בּוֹ.</p>

<p>עָמַד לָקִישׁ פִּתְאֹם כּוֹעֵס וּמִתְמַרְמֵר וְקָרָא:</p>
</blockquote>

<blockquote>
<p>הוֹי, לוּ יָדַעְתִּי שֶׁכּוֹאֵב לָהֶם לַעֲצֵי הַיַּעַר, וְהִכִּיתִים,</p>
</blockquote>

<blockquote>
<p>הַכֵּה וּפָצֹעַ.</p>

<p>וְאַף־עַל־פִּי שֶׁיָּדַע לָקִישׁ שֶׁלֹּא יִכְאַב לָהֶם</p>
</blockquote>

<blockquote>
<p>לַעֲצֵי הַיַּעַר, הֵרִים אֶת רַגְלוֹ בְּכָל־זֹאת, בָּעַט בּוֹ בָּאִילָן</p>
</blockquote>

<blockquote>
<p>בַּחֲמָתוֹ הָרַבָּה וְקִלֵּל אוֹתוֹ קְלָלָה נִמְרָצֶת.</p>

<p>זֹאת הָיְתָה הַמַּכָּה הָרִאשׁוֹנָה וְהַקְּלָלָה הָרִאשׁוֹנָה, אֲשֶׁר הֻכָּה וַאֲשֶׁר קֻלַּל אִילָן הַיָּעַר.</p>

<p>הֵן זֶה הָעֵץ, אֲשֶׁר עָמַד בְּתוֹךְ גַן־הָעֵדֶן</p>
</blockquote>

<blockquote>
<p>וַאֲשֶׁר הִשִּׂיא בְּפִרְיוֹ מָוֶת עַל כָּל הַחַי, גַּם הוּא לֹא הֻכָּה</p>
</blockquote>

<blockquote>
<p>וְלא קֻלָּל, וְאִילָן זֶה, אֲשֶׁר לֹא חָטָא לוֹ לְלָקִישׁ וְלֹא הֵרַע</p>
</blockquote>

<blockquote>
<p>לוֹ, הוּא נֶעֱנָשׁ כֹּה קָשֶׁה.</p>

<p>אַחֲרֵי רֶגַע, כְּשֹׁךְ חֲמַת לָקִישׁ, אָמַר לָקִישׁ בְּלִבּוֹ:</p>

<p>– מַכָּתִי וְקִלְלָתִי מְעַטּוֹת הֵן לוֹ, אֲנִי עוֹד</p>
</blockquote>

<blockquote>
<p>אָרַע לוֹ מִזֶּה: אֲנִי אֶעֱלָה עַל אִילָן זֶה! אֵשֵׁב עָלָיו</p>
</blockquote>

<blockquote>
<p>הַלַּיְלָה, וּמָחָר בַּבֹּקֶר אֵרֵד וְאֵלֵךְ הַבָּיְתָה.</p>

<br />
</blockquote>

<p><strong>ד</strong></p>

<blockquote>
<p>יָשַׁב לָקִישׁ עַל הָעֵץ, רָעֵב וְצָמֵא וְעֵר. לֹא עָצַם אֶת עֵינָיו כִּי יָרֵא פֶּן יִפֹּל.</p>

<p>וַיְהִי הוּא יוֹשֵׁב עַל הָעֵץ – וְהַיָּרֵחַ יָצָא</p>
</blockquote>

<blockquote>
<p>מִבֵּין הֶעָבִים וְהֵאִיר אֶת פְּנֵי הַיַּעַר, וַיַּרְא לָקִישׁ אֶת כָּל</p>
</blockquote>

<blockquote>
<p>הַנַּעֲשֶׂה מִלְּמָטָּה. רָאָה וְהִנֵּה שׁוּעָל עָבַר עַל יַד הָעֵץ</p>
</blockquote>

<blockquote>
<p>וְתַרְנְגֹלֶת בְּפִיו. הַתַּרְנְגֹלֶת עוֹד פִּרְפְּרָה אַךְ הַשּׁוּעָל</p>
</blockquote>

<blockquote>
<p>לא הִרְפָּה מִמֶּנָּה. כַּאֲשֶׁר רָאָה לָקִישׁ אֶת הַדָּבָר הַזֶּה, לֹא</p>
</blockquote>

<blockquote>
<p>חָמַל עַל הַתַּרְנְגֹלֶת, רַק קַנֵּא קִנֵּא בַּשּׁוּעָל, וְכֹה אָמַר</p>
</blockquote>

<blockquote>
<p>לָקִישׁ בְּלִבּוֹ:</p>

<p>– לוּ הָיְתָה הַתַּרְנְגֹלֶת בְּיָדִי וְלֹא הִרְפֵּיתִי מִמֶּנָּה אַף אָנִי.</p>

<p>רָעֵב הָיָה לָקִישׁ מְאֹד, וּבְשָׁעָה שֶׁהָיָה לָקִישׁ רָעֵב הָיָה רַע בְּיוֹתֵר.</p>

<p>בְּרֶגַע זֶה שָׁמַע לָקִישׁ קוֹל צִפְצוּף עַל־יָדוֹ,</p>
</blockquote>

<blockquote>
<p>הִבִּיט כֹּה וָכֹה וְרָאָה עַל יָדוֹ מַמָּשׁ קֵן שֶׁל צִפֳּרִים. תָּחַב</p>
</blockquote>

<blockquote>
<p>לָקִישׁ אֶצְבָּעוֹ לְתוֹךְ הַקֵּן וְהוֹצִיא מִתּוֹכוֹ אֶפְרֹחַ, וְעָשָׂה</p>
</blockquote>

<blockquote>
<p>לוֹ אֶת אֲשֶׁר עָשָׂה הַשּׁוּעָל לַתַּרְנְגֹלֶת.</p>

<p>אַךְ הוּא עוֹדֶנּוּ עוֹשֶׂה כֹּה וָכֹה וְהִנֵּה צִפּוֹר</p>
</blockquote>

<blockquote>
<p>בָּאָה אֵי־מִזֶּה, וַהֲרֵי הִיא סוֹבֶבֶת בִּמְהִירוּת נִפְלָאָה</p>
</blockquote>

<blockquote>
<p>מִסָּבִיב לְרֹאשׁוֹ. הֵרִים לָקִישׁ אֶת עֵינָיו – וְהַצִּפּוֹר נָעֲצָה</p>
</blockquote>

<blockquote>
<p>מַקּוֹרָהּ הַחַד בְּעֵינוֹ הָאַחַת וְנִקְּרָה אוֹתָהּ. צָעַק לָקִישׁ,</p>
</blockquote>

<blockquote>
<p>שָׂם יָדוֹ עַל עֵינוֹ שֶׁחָשְׁכָה בַּעֲדוֹ וְנָפַל מֵעַל הָעֵץ.</p>
</blockquote>

<figure>
<img src="/rails/active_storage/blobs/redirect/eyJfcmFpbHMiOnsibWVzc2FnZSI6IkJBaHBBeG1uQVE9PSIsImV4cCI6bnVsbCwicHVyIjoiYmxvYl9pZCJ9fQ==--df4099ecba01f93d9f0658493ee4ff4b4e86d1c2/%D7%A6%D7%99%D7%95%D7%A8%201.png" alt="ציור 1.png" />
<figcaption>ציור 1.png</figcaption>
</figure>

<blockquote>
<br />
</blockquote>

<p><strong>ה</strong></p>

<blockquote>
<p>כָּל הַלַּיְלָה שָׁכַב לָקִישׁ תַּחַת הָעֵץ, כָּאֲבָה</p>
</blockquote>

<blockquote>
<p>לוֹ הָעַיִן וְלֹא נֶאֱנַח: יָרֵא הָיָה אֶת הַחַיּוֹת, אֲשֶׁר יִלְּלוּ</p>
</blockquote>

<blockquote>
<p>בְּמַעֲמַקֵּי הַיָּעַר. לֹא בָּכָה גַם בְּכִי חֲרִישִׁי, כִּי</p>
</blockquote>

<blockquote>
<p>הַדְּמָעוֹת צָרְבוּ אוֹתוֹ בָּעַיִן הַמְנֻקֶּרֶת. מֶה עָשָׂה? קָפַץ</p>
</blockquote>

<blockquote>
<p>לָקִישׁ אֶת יָדָיו וְאָמַר בְּלִבּוֹ:</p>

<p>– מִן הַיּוֹם הַזֶּה אֶשְׂנָא אֶת הַצִּפֳּרִים תַּכְלִית שִׂנְאָה וְאָרַע לָהֶן כְּכָל אֲשֶׁר אוּכַל.</p>

<p>וַיְהִי בַּבֹּקֶר, וַיָּקָם לָקִישׁ עַל רַגְלָיו</p>
</blockquote>

<blockquote>
<p>וַיֵּלֶךְ. לֹא הַבַּיְתָה הָלָךְ. רֵאשִׁית – לֹא יָדַע אֶת הַדֶּרֶךְ,</p>
</blockquote>

<blockquote>
<p>וְשֵׁנִית – הִתְבַּיֵּשׁ לָבוֹא לְבֵיתוֹ בְּעַיִן אֶחָת. הַיַּעַר הַהוּא</p>
</blockquote>

<blockquote>
<p>גָדוֹל הָיָה תַּ&#8220;ק פַּרְסָה עַל תַּ&#8221;ק פַּרְסָה. לָקִישׁ לֹא יָדַע, עַד</p>
</blockquote>

<blockquote>
<p>כַּמָּה גָדוֹל הוּא הַיַּעַר, לֹא יָדַע לָקִישׁ מַה זֶה תַּ&quot;ק, וְאוּלָם</p>
</blockquote>

<blockquote>
<p>אָבִיו יָדַע כַּמָּה הֵם תַּ&quot;ק. תּ' – הֲרֵי הֵם אַרְבַּע מֵאוֹת, ק'</p>
</blockquote>

<blockquote>
<p>–הֲרֵי הֵם מֵאָה. אַרְבַּע מֵאוֹת וּמֵאָה – הֲרֵי חֲמֵשׁ מֵאוֹת</p>
</blockquote>

<blockquote>
<p>פַּרְסָה.</p>

<p>וַיָּקָם לָקִישׁ וַיֵּלֶךְ. כְּשֶׁרָעַב אָכַל צִפֳּרִים,</p>
</blockquote>

<blockquote>
<p>צָד אוֹתָן וַאֲכָלָן. לְכַתְּחִלָּה הָיָה לִבּוֹ מַכֵּהוּ בְּטָרְפוֹ</p>
</blockquote>

<blockquote>
<p>בְּכַפּוֹ אֶת בַּעֲלֵי־הַכָּנָף הָרַכִּים, וְאוּלָם לְאַט לְאַט חָזַק</p>
</blockquote>

<blockquote>
<p>עָלָיו לִבּוֹ, וְכֹה הָיָה מִתְנַחֵם בְּבָלְעוֹ אֶת צֵידוֹ:</p>

<p>– הֵן גַּם בַּבַּיִת אָכַלְתִּי בָּשָׂר, בְּשָׂר</p>
</blockquote>

<blockquote>
<p>בְּהֵמָה וְעוֹף! וְכִי מִשּׁוּם שֶׁאֲנִי בַּיַּעַר יִגָּרַע</p>
</blockquote>

<blockquote>
<p>חֶלְקִי?</p>

<p>וּבְכֵן, כְּשָׁרָעַב אָכַל צַיִד וּבְצָמְאוֹ שָׁתָה</p>
</blockquote>

<blockquote>
<p>מַיִם מִן הַנַּחַל אֲשֶׁר שָׁטַף בַּיַּעַר, כְּכָל חַיַּת הַשָּׂדֶה</p>
</blockquote>

<blockquote>
<p>וְהַיָּעַר.</p>

<p>וַיִּגְדַּל לָקִישׁ בַּיַעַר, עִם עֵצָיו גָּדַל וְעִם</p>
</blockquote>

<blockquote>
<p>צַמְּרוֹתָיו צָמַח. גַּם שַׂעֲרוֹ גִדֵּל פֶּרַע. אֶת אָבִיו שָׁכַח וְגַם</p>
</blockquote>

<blockquote>
<p>אֶת אִמּוֹ שָׁכַח, גַּם אֶת רַבּוֹ לֹא זָכַר עוֹד וְגַם אֶת</p>
</blockquote>

<blockquote>
<p>חֲבֵרָיו.</p>

<p>נִשְׁאַר לָקִישׁ בַּיַּעַר כָּל הַיָּמִים. מָצָא</p>
</blockquote>

<blockquote>
<p>מְעָרָה, יָרַד לְתוֹכָהּ, רָאָה שָׁם נָחָשׁ, מִהֵר, הֵרִים אֶבֶן,</p>
</blockquote>

<blockquote>
<p>הִשְׁלִיךְ בּוֹ וְרָצַץ אֶת גֻּלְגָּלְתּוֹ. הָיְתָה הַמְּעָרָה לוֹ.</p>
</blockquote>

<blockquote>
<p>הָיָה יָשֵׁן בָּהּ בַּלָּיְלָה.</p>

<p>בְּגָדָיו נִקְרְעוּ וּבָלוּ עַל בְּשָׂרוֹ, אַךְ לֹא</p>
</blockquote>

<blockquote>
<p>דָאַג לָזֶה לָקִישׁ שֶׁהוּא לָבוּשׁ קְרָעִים. הָיָה לוֹ קַר רַק</p>
</blockquote>

<blockquote>
<p>בַּלָּיְלָה. הִתְכַּסָּה בִּבְגָדָיו הַקְּרוּעִים וְלֹא חִמְּמוּ אוֹתוֹ.</p>
</blockquote>

<blockquote>
<p>מֶה עָשָׂה? חִכָּה עַד הָעֶרֶב, בָּעֶרֶב יָצָא אֶל כְּפָר קָרוֹב,</p>
</blockquote>

<blockquote>
<p>הִתְגַּנֵּב לְחָצֵר אַחַת, שִׁבֵּר קָנֶה אֶחָד בַּלּוּל, חִנֵּק שָׁם</p>
</blockquote>

<blockquote>
<p>תַּרְנְגֹלֶת וּלְקָחָהּ אִתּוֹ. בְּדַרְכּוֹ אֶל הַיַּעַר רָאָה וְהִנֵּה</p>
</blockquote>

<blockquote>
<p>חַיָּט עָנִי נִרְדָּם מִתַּחַת לְעֵץ, קָרַב אֵלָיו חֶרֶשׁ, שָׁם יָדָיו</p>
</blockquote>

<blockquote>
<p>בְּכִיסֵי בִּגְדוֹ. הָיוּ הַכִּיסִים רֵיקִים, עָנִי הָיָה הָאִישׁ;</p>
</blockquote>

<blockquote>
<p>מִשֵּׁשׁ בְּדַשִּׁי בִּגְדוֹ וְהוֹצִיא מִשָּׁם אֶת הַמְּחָטִים, נָעַץ</p>
</blockquote>

<blockquote>
<p>אֶת הַמְּחָטִים בִּבְשַׂר הַתַּרְנְגֹלֶת, הָלַךְ אֶל מְאוּרַת הַדֹּב</p>
</blockquote>

<blockquote>
<p>שֶׁבַּיַּעַר, הִשְׁלִיךְ אֶת הַתַּרְנְגֹלֶת אֶל הַמְּאוּרָה.</p>

<p>בַּבֹּקֶר בָּא לָקִישׁ אֶל הַמְאוּרָה – וְהַדֹּב שׁוֹכֵב</p>
</blockquote>

<blockquote>
<p>שָׁם מֵת בְּפִשּׁוּט רַגְלָיו הַשְׂעִירוֹת. הוּא אָכַל אֶת</p>
</blockquote>

<blockquote>
<p>הַתַּרְנְגֹלֶת עַל הַמְּחָטִים וּמֵת.</p>

<p>הִפְשִׁיט לָקִישׁ אֶת עוֹרוֹ מֵעָלָיו וְאָמַר: עַתָּה יֵשׁ לִי בַּמֶּה לְהִתְכַּסּוֹת, עַתָּה יֵחַם לִי בַּלָּיְלָה.</p>

<p>גַּם לְלֶחֶם לֹא רָעֵב. בִּהְיוֹת לָקִישׁ רָעֵב לְלֶחֶם,</p>
</blockquote>

<blockquote>
<p>הָיָה הוֹלֵךְ וְאוֹרֵב לַאֲנָשִׁים. כַּאֲשֶׁר עָבְרוּ שְׁנַיִם יַחַד</p>
</blockquote>

<blockquote>
<p>בַּיַּעַר, לֹא יָצָא מִמַּאֲרָבוֹ. גָדוֹל כֹּחַ הַשְּׁנַיִם מִן הָאֶחָד.</p>
</blockquote>

<blockquote>
<p>וְאוּלָם בִּרְאוֹתוֹ אִישׁ אֶחָד הוֹלֵךְ לְבַדּוֹ, הָיָה מִתְנַפֵּל</p>
</blockquote>

<blockquote>
<p>עָלָיו מֵאָחוֹר וְהָיָה אוֹמֵר לוֹ: תֵּן לִי אֶת כָּל אֲשֶׁר לְךָ, וְאִם</p>
</blockquote>

<blockquote>
<p>אַיִן, אֲנִי הוֹרֵג אוֹתְךָ. נָתַן לוֹ הָאִישׁ אֶת לַחְמוֹ אֲשֶׁר הָיָה</p>
</blockquote>

<blockquote>
<p>לוֹ בַּתַּרְמִיל וְאֶת כָּל כַּסְפּוֹ. אֶת הַלֶּחֶם לָקַח לָקִישׁ,</p>
</blockquote>

<blockquote>
<p>וְאוּלָם מִן הַכֶּסֶף לָקַח רַק אֶת הַפְּרוּטוֹת, כִּי מַטְבְּעוֹת</p>
</blockquote>

<blockquote>
<p>הַכֶּסֶף וְדִינָרֵי הַזָּהָב לֹא נֶחְשְׁבוּ בְּעֵינָיו וְהֶחֱזִירָם לוֹ</p>
</blockquote>

<blockquote>
<p>לָאִישׁ. לֹא יָדַע לָקִישׁ, שֶׁמַּטְבְּעוֹת כֶּסֶף וְזָהָב אֵלּוּ, אַף</p>
</blockquote>

<blockquote>
<p>הֵם כֶּסֶף עוֹבֵר לַסּוֹחֵר הוּא. הוּא יָדַע וְהֶאֱמִין רַק בִּפְרוּטָה.</p>
</blockquote>

<blockquote>
<p>כִּי אִמּוֹ הָיְתָה נוֹתֶנֶת לוֹ מִדֵּי פַּעַם בְּפַעַם פְּרוּטָה,</p>
</blockquote>

<blockquote>
<p>וּבִפְרוּטָה זוֹ הָיוּ מוֹכְרִים לוֹ מַמְתַּקִּים.</p>

<p>רַק זוֹ הַפְּרוּטָה – יֵשׁ לָהּ עֵרֶךְ!</p>

<p>וּמִדֵּי פַּעַם בְּפַעַם יִגְזֹל לָקִישׁ מֵאֵת הָאִישׁ אֶת אָכְלוֹ וְאֶת פְּרוּטוֹתָיו וְיַעַזְבֵהוּ לְנַפְשׁוֹ.</p>

<p>פַּעַם אַחַת רָאָה לָקִישׁ שׁוֹטְרִים בַּיַּעַר, וְלֹא</p>
</blockquote>

<blockquote>
<p>יָדַע לָמָּה בָּאוּ. רָאָה אֶת הַשּׁוֹטְרִים וְהִנֵּה יָשְׁבוּ מִתַּחַת</p>
</blockquote>

<blockquote>
<p>לְעֵץ אֶחָד. קָרַב בִּצְעָדִים חֲרִישִׁים אֶל עֵץ קָרוֹב, עָלָה עָלָיו,</p>
</blockquote>

<blockquote>
<p>הִטָּה אָזְנוֹ לִשְׁמֹעַ אֶת אֲשֶׁר יְדַבְּרוּ בֵּינֵיהֶם</p>
</blockquote>

<blockquote>
<p>הַשּׁוֹטְרִים.</p>

<p>וְהַשּׁוֹטְרִים כֹּה דִבֵּרוּ:</p>

<p>– בַּיַּעַר הַזֶּה הוּא! כֹּה אָמַר הָאִישׁ, בַּיַּעַר</p>
</blockquote>

<blockquote>
<p>הַזֶּה הִתְנַפֵּל עָלַי הַמְרַצֵּחַ הַשּׁוֹטֶה אֶתְמוֹל, כֶּסֶף וְזָהָב</p>
</blockquote>

<blockquote>
<p>לֹא נֶחְשְׁבוּ בְּעֵינָיו, רַק פְּרוּטוֹת יִגְזֹל וָלֶחֶם. אַךְ זֶהוּ</p>
</blockquote>

<blockquote>
<p>מְרַצֵּחַ שׁוֹטֶה.</p>

<p>– בַּיַּעַר הַזֶּה לא נִמְצָא אוֹתוֹ עַל־נְקַלָּה; גָּדוֹל הוּא הַיָּעַר.</p>

<p>– אֲבָל אֲנַחְנוּ יוֹדְעִים אֶת תָּאֳרוֹ: עֵינוֹ הָאַחַת</p>
</blockquote>

<blockquote>
<p>מִנֻקֶּרֶת, עֵינוֹ הַשְּׁנִיָּה בּוֹעֶרֶת, עוֹר דֹּב הוּא לָבוּשׁ,</p>
</blockquote>

<blockquote>
<p>וְכוֹבַע לְרֹאשׁוֹ לֹא חָבוּשׁ.</p>

<p>צָחַק לָקִישׁ עַל הָעֵץ וְאָמַר בְּלִבּוֹ:</p>

<p>– אוֹתִי הֵם מְבַקְשִׁים! אָכֵן שׁוֹטֶה הָיִיתִי עַד</p>
</blockquote>

<blockquote>
<p>כֹּה, וְאוּלָם לֹא מְרַצֵּחַ, כִּי לֹא הָרַגְתִּי עוֹד אִישׁ. מֵעַתָּה</p>
</blockquote>

<blockquote>
<p>לֹא אֶהְיֶה עוֹד שׁוֹטֶה וְאֶהְיֶה מְרַצֵּחַ! זֶה הָאִישׁ, אֲשֶׁר</p>
</blockquote>

<blockquote>
<p>הִתְנַפַּלְתִּי עָלָיו אֶתְמוֹל וְלָקַחְתִּי אֶת לַחְמוֹ וְאֶת</p>
</blockquote>

<blockquote>
<p>פְּרוּטוֹתָיו, הוּא שָׁלַח אֶת הַשּׁוֹטְרִים לְתָפְשֵׂנִי. מֵעַתָּה אִם</p>
</blockquote>

<blockquote>
<p>אֶפְגֹּשׁ אָדָם, אֶקַּח אֶת כָּל אֲשֶׁר לוֹ וְאַחֲרֵי־כֵן אֶרְצָחֵהוּ</p>
</blockquote>

<blockquote>
<p>נָפֶשׁ.</p>

<br />
</blockquote>

<p><strong>ח</strong> <a href="#fn:1" id="fnref:1" title="see footnote" class="footnote"><sup>1</sup></a></p>

<blockquote>
<p>מִן הַיּוֹם הַהוּא הָיָה לָקִישׁ לְגַזְלָן בֶּאֱמֶת.</p>

<p>בָּרִאשׁוֹנָה לֹא חָמַל עַל עוֹף, עַל בְּהֵמָה וְעַל</p>
</blockquote>

<blockquote>
<p>חַיָּה, וְאַחֲרֵי־כֵן לֹא חָמַל גַּם עַל בְּנֵי־־אָדָם. גַּם יְלָדִים</p>
</blockquote>

<blockquote>
<p>וּזְקֵנִים לֹא נֶחְשְׁבוּ בְּעֵינָיו, כָּל מִי שֶׁעָבַר בַּיַּעַר לֹא</p>
</blockquote>

<blockquote>
<p>בָּטַח בְּחַיָּיו. חָדְלוּ הָאֲנָשִׁים מִבּוֹא אֶל הַיַּעַר הַהוּא.</p>
</blockquote>

<blockquote>
<p>פַּחַד לָקִישׁ נָפַל עֲלֵיהֶם. אָרַב לָהֶם לָקִישׁ, אַךְ לַשָּׁוְא! יוֹם</p>
</blockquote>

<blockquote>
<p>עַל יוֹם עָבַר, לַיְלָה עַל לַיְלָה, וְאֵין יוֹצֵא וְאֵין בָּא.</p>
</blockquote>

<figure>
<img src="/rails/active_storage/blobs/redirect/eyJfcmFpbHMiOnsibWVzc2FnZSI6IkJBaHBBeHFuQVE9PSIsImV4cCI6bnVsbCwicHVyIjoiYmxvYl9pZCJ9fQ==--22e17d562ec85ac972c0e3793ad604efa4a3e595/%D7%A6%D7%99%D7%95%D7%A8%202.png" alt="ציור 2.png" />
<figcaption>ציור 2.png</figcaption>
</figure>

<blockquote>
<p>וַיְהִי הַיּוֹם וְלָקִישׁ עוֹמֵד מִתַּחַת לְעֵץ</p>
</blockquote>

<blockquote>
<p>וְלוֹטֵשׁ אֶת סַכִּינוֹ, וְהִנֵּה קוֹל צְעָדִים עוֹלֶה בְּאָזְנָיו.</p>
</blockquote>

<blockquote>
<p>פָּנָה לָקִישׁ כֹּה וָכֹה, הִטָּה אָזְנוֹ, לָטַשׁ אֶת עֵינוֹ</p>
</blockquote>

<blockquote>
<p>הָאֶחָת:</p>

<p>– הוֹ, שֵׁד מִשַּׁחַת! אָדָם הוֹלֵךְ, אָדָם בָּא!</p>

<p>כֹּה קָרָא לָקִישׁ, בְּלַחַשׁ קָרָא, הוֹצִיא סַכִּינוֹ מִנַּרְתִּיקָהּ, וְחִכָּה, וְחִכָּה –</p>

<p>וּפִתְאֹם יָצָא מִמַּאֲרָבוֹ וְרָץ לִקְרַאת הָאָדָם.</p>

<br />
</blockquote>

<p><strong>ט</strong></p>

<blockquote>
<p>וְאוּלָם זֶה לֹא הָיָה עוֹד אָדָם מַמָּשׁ, אָדָם כִּדְבָעִי, זֶה הָיָה נַעַר קָטָן.</p>

<p>אַךְ רָאָה הַנַּעַר אֶת לָקִישׁ וְעָמַד בְּלִי נוֹעַ</p>
</blockquote>

<blockquote>
<p>וּבְלִי נִיד, פָּנָיו הִלְבִּינוּ כְּסִיד, כָּל עַצְמוֹתָיו רָעֲדוּ,</p>
</blockquote>

<blockquote>
<p>עֶשְׁתּוֹנוֹתָיו אָבָדוּ. אַחֲרֵי רֶגַע אָמְנָם הִתְאוֹשֵׁשׁ הַנַּעַר,</p>
</blockquote>

<blockquote>
<p>אֶלָּא שֶׁלֹּא יָדַע מַה לַעֲשׂוֹת; לִבְרֹחַ אֵינוֹ יָכוֹל. הֲיִתְחַנֵּן</p>
</blockquote>

<blockquote>
<p>לִפְנֵי הָרוֹצֵחַ הַנּוֹרָא הַזֶּה? מַה יוֹעִיל, אִם יִתְחַנֵּן? הֵן</p>
</blockquote>

<blockquote>
<p>פָּנָיו כֹּה נוֹרָאִים, נְחִירֵי אַפּוֹ כֹּה נָעִים, וְזָעִים, רַק עַיִן</p>
</blockquote>

<blockquote>
<p>אַחַת לוֹ – וְאוּלָם כַּמָּה הִיא מַבְרִיקָה, וְזוֹ סַכִּינוֹ הוּצְאָה</p>
</blockquote>

<blockquote>
<p>מִנַּרְתִּיקָהּ&#8230; עָמַד הַנַּעַר רוֹעֵד כֻּלּוֹ וּמַחֲרִישׁ.</p>

<p>קָרַב אֵלָיו לָקִישׁ בַּחֲמָתוֹ וְקָרָא בְּקוֹל גְעָרָה: אֲנִי לָקִישׁ, הִכּוֹנָה!</p>

<p>הִתְבּוֹנֵן אֵלָיו הַנַּעַר רֶגַע וְהִתְחִיל צוֹחֵק: הַאַתָּה זֶה לָקִישׁ? הַאַתָּה זֶה לָקִישׁ?</p>

<p>– אֲנִי הוּא! - קָרָא לָקִישׁ, – וְלָמָּה תִצְחָק?</p>

<p>אָז מָחָא הַנַּעַר כַּף וְקָרָא בְּשִׂמְחָה: הֵן אָחִי אַתָּה! אֶת אָחִי לָקִישׁ אֲנִי מְבַקֵּשׁ!</p>

<p>לָקִישׁ, שֶׁכְּבָר הֵרִים אֶת כְּלִי־הַמַּשְׁחִית מֵעַל</p>
</blockquote>

<blockquote>
<p>לְרֹאשׁ הַנַּעַר, נִרְתַּע בְּרֶגַע זֶה לַאֲחוֹרָיו, הוֹרִיד תֵּכֶף אֶת</p>
</blockquote>

<blockquote>
<p>יָדוֹ עִם כְּלֵי־זֵינוֹ וְאָמַר:</p>

<p>– הַאֻמְנָם אָחִי אַתָּה? אֲנִי אֵינֶנִּי זוֹכֵר, אִם</p>
</blockquote>

<blockquote>
<p>הָיָה לִי אָח, גַּם אֶת אָבִי וְאֶת אִמִּי אֵינֶנִּי זוֹכֵר, הֶהָיוּ לִי</p>
</blockquote>

<blockquote>
<p>אָב וָאֵם?</p>

<p>אָז יִקְרַב אֵלָיו הַנַּעַר, אָז יִפֹּל עַל צַוָּארָיו וְיִקְרָא: הוֹ אָחִי, לָקִישׁ אָחִי!</p>

<p>לָקִישׁ הֶחֱרִישׁ רֶגַע וְאָמַר:</p>

<p>– חַכֵּה, חַכֵּה, אַל תִּשַּׁק לִי בְּטֶרֶם יִוָּדַע לִי הַדָּבָר אֶל־נָכוֹן.</p>

<p>אִם אָחִיךָ הוּא לָקִישׁ, אֱמֹר מָה הֵם סִימָנָיו?</p>

<p>עָמַד הַנַּעַר לִפְנֵי לָקִישׁ וְהִגִּיד לוֹ סִימָנָיו:</p>

<p>עֵינוֹ הָאַחַת מְנֻקֶּרֶת,</p>

<p>עוֹר הַדֹּב לוֹ אַדֶּרֶת.</p>

<p>רוֹצֵחַ הוּא וְגָר בַּיַּעַר –</p>

<p>לִרְצֹחַ הוּא אוֹמֵר אֶת אָחִיו הַנַּעַר.</p>

<p>אָז יִשָּׂא לָקִישׁ אֶת כַּפָּיו הַשָּׁמַיְמָה וְיִקְרָא:</p>

<p>– אַף אָמְנָם אֵלֶּה הֵם סִימָנָי. הָבָה אֶשָּׁקְךָ,</p>
</blockquote>

<blockquote>
<p>כִּי אָחִי אַתָּה! בּוֹא־נָא אִתִּי אֶל מְעָרָתִי, אַאֲכִילְךָ,</p>
</blockquote>

<blockquote>
<p>אַשְׁקֶךָ, אַשְׁכִּיבְךָ עַל מִשְׁכָּבִי, אֶלְחָצְךָ לִלְבָבִי, אֲכַסְךָ</p>
</blockquote>

<blockquote>
<p>בְּעוֹר הַדֹּב, וְחַם לְךָ וָטוֹב, וְאֶעֱמֹד וְאֶשְׁמֹר עָלֶיךָ לְבַל</p>
</blockquote>

<blockquote>
<p>תְּאֻנֶּה לְךָ רָעָה.</p>

<br />
</blockquote>

<p><strong>י</strong></p>

<blockquote>
<p>וְכַאֲשֶׁר אָמַר כֵּן עָשָׂה. לָקַח לָקִישׁ אֶת הַנַּעַר</p>
</blockquote>

<blockquote>
<p>בְּיָדוֹ. הֱבִיאוֹ לִמְעָרָתוֹ, הֶאֱכִילוֹ, הִשְׁקָהוּ, עַל מִשְׁכָּבוֹ</p>
</blockquote>

<blockquote>
<p>הִשְׁכִּיבָהוּ, אֶל לִבּוֹ לְחָצָהוּ, בְּעוֹר הַדֹּב כִּסָּהוּ. הַנַּעַר</p>
</blockquote>

<blockquote>
<p>עָצַם אֶת עֵינָיו וְנִרְדָּם, וְלָקִישׁ יָשַׁב עַל־יָדוֹ</p>
</blockquote>

<blockquote>
<p>וּשְׁמָרָהוּ.</p>

<p>הַנַּעַר פָּקַח לִרְגָעִים אֶת עֵינָיו וְאָמַר לוֹ: הוֹ</p>
</blockquote>

<blockquote>
<p>לָקִישׁ, בּוֹא וּשְׁכַב גַּם אַתָּה, לָמָּה תִשְׁמְרֵנִי? אִם אַתָּה לֹא</p>
</blockquote>

<blockquote>
<p>תַהַרְגֵנִי, לֹא יַהַרְגֵנִי שׁוּם אָדָם.</p>

<p>וְלָקִישׁ גַּם שָׁמוֹעַ לֹא יִשְׁמַע לוֹ: יְשַׁן, יְשַׁן, אָחִי&#8230; אֲנִי אֶשְׁמֹר עָלֶיךָ.</p>

<p>וַיְהִי כַּאֲשֶׁר נִרְדַּם הַנַּעַר, קָם לָקִישׁ,</p>
</blockquote>

<blockquote>
<p>הִדְלִיק אֶת הַנֵּר בַּמְעָרָה, וּלְאוֹר הַנֵּר הִתְבּוֹנֵן אֶל פְּנֵי</p>
</blockquote>

<blockquote>
<p>הַנַּעַר וְלָחַשׁ לוֹ לְעַצְמוֹ:</p>

<p>– מַה־טּוֹב שֶׁנִּמְצָא לִי אָחִי, כַּמָּה יָפֶה הוּא,</p>
</blockquote>

<blockquote>
<p>כַּמָּה טוֹב הוּא, כֹּה רַךְ הוּא, כֹּה צַח הוּא. הוֹ, כַּמָּה אֲנִי</p>
</blockquote>

<blockquote>
<p>אוֹהֵב אוֹתוֹ!</p>

<p>וְלָקִישׁ שַׁח עָלָיו וְעָשָׂה לוֹ אֶת אֲשֶׁר לא עָשָׂה</p>
</blockquote>

<blockquote>
<p>עוֹד לְשׁוּם אִישׁ בְּחַיָּיו: הוּא נָשַׁק לוֹ בְּמִצְחוֹ, בְּעֵינָיו</p>
</blockquote>

<blockquote>
<p>נָשַׁק לוֹ, עַל פִּיו, וּבָכָה, בָּכָה חֶרֶשׁ מֵרֹב שִׂמְחָה:</p>

<p>– יֵשׁ לִי אָח!</p>

<br />
</blockquote>

<p><strong>יא</strong></p>

<blockquote>
<p>וַיְהִי בַּבֹּקֶר, וַיִּפְקַח הַנַּעַר אֶת עֵינָיו וַיַּבֵּט כֹּה וָכֹה וַיִּבָּהֵל: אַיֵּנִי?</p>

<p>הֶחֱלִיק אוֹתוֹ לָקִישׁ בְּרֹאשׁוֹ וְאָמַר לוֹ: אִתִּי אַתָּה בַּמְּעָרָה.</p>

<p>הִתְבּוֹנֵן בּוֹ הַנַּעַר, תָּמַהּ וּשְׁאָלוֹ בְּפַחַד: מִי אַתָּה?</p>

<p>חִבֵּק לוֹ לָקִישׁ וְאָמַר: הֲלֹא אֲנִי לָקִישׁ אָחִיךָ!</p>

<p>וְהַנַּעַר שָׁכַח אֶת כָּל אֲשֶׁר קָרָה אוֹתוֹ אֶתְמוֹל,</p>
</blockquote>

<blockquote>
<p>וְאֶת אֲשֶׁר שִׁקֵּר לוֹ בְּאָמְרוֹ לוֹ, כִּי אָחִיו הוּא, וַיִּקְרָא:</p>
</blockquote>

<blockquote>
<p>לֹא אָחִי אַתָּה, אֵין לִי אָח, בֶּן־יָחִיד אֲנִי לְאָבִי</p>
</blockquote>

<blockquote>
<p>וּלְאִמִּי!</p>

<p>אָז קָם לָקִישׁ, סָפַק כַּף וְקָרָא: הוֹי, לָמָּה רִמִּיתָנִי, לְהַגִּיד לִי כִּי אָחִי אַתָּה?</p>

<p>בְּרֶגַע זֶה זָכַר הַנַּעַר אֶת אֲשֶׁר הָיָה אִתּוֹ</p>
</blockquote>

<blockquote>
<p>אֶתְמוֹל, וַיֶחֱרַד הַנַּעַר חֲרָדָה גְדוֹלָה, פָּנָיו חָוְרוּ, חָוָרוּ,</p>
</blockquote>

<blockquote>
<p>שַׁעֲרוֹתָיו סָמְרוּ, סָמָרוּ, פָּתַח אֶת פִּיו וְגִמְגֵּם: אַךְ אָחִי,</p>
</blockquote>

<blockquote>
<p>אָחִי אַתָּה!</p>

<p>וְלֹא נָתַן לוֹ לָקִישׁ לִגְמֹר אֶת דְּבָרָיו, וַיֹּאמֶר</p>
</blockquote>

<blockquote>
<p>לוֹ: כָּל הַלַּיְלָה אֲהַבְתִּיךָ, יַעַן כִּי אָחִי הָיִיתָ. בַּלַּיְלָה</p>
</blockquote>

<blockquote>
<p>הַזֶּה לָמַדְתִּי לָאֱהֹב, יָשַׁבְתִּי עָלֶיךָ כָּל הַלַּיְלָה</p>
</blockquote>

<blockquote>
<p>וַאֲהַבְתִּיךָ. וְהַיּוֹם אֲנִי אֹהַבְךָ גַּם אִם אֵינְךָ אָחִי&#8230; אַל</p>
</blockquote>

<blockquote>
<p>תִּירָא, אֲנִי לא אָרַע לָךְ. אָכֵן, טוֹב עָשִׂיתָ כִּי בָאתָ אֵלַי</p>
</blockquote>

<blockquote>
<p>כְּמוֹ שֶׁבָּאִים אֶל אָח&#8230; לוּ קָרַבְתָּ אֵלַי כְּמוֹ אֶל אָדָם זָר</p>
</blockquote>

<blockquote>
<p>וַהֲרַגְתִּיךְ!&#8230;</p>

<p>לָקִישׁ הֶחֱרִישׁ רֶגַע, עֵינוֹ הָאַחַת נִתְמַלְאָה</p>
</blockquote>

<blockquote>
<p>דְמָעוֹת, וְאַחַר־כָּךְ פָּתַח אֶת פִּיו וְאָמַר דְּבָרִים יָפִים</p>
</blockquote>

<blockquote>
<p>וּמְחֻכָּמִים עַד־מְאֹד, וְאֵלֶּה הֵם הַדְּבָרִים הַמְחֻכָּמִים</p>
</blockquote>

<blockquote>
<p>בְּיוֹתֵר, אֲשֶׁר נֶאֶמְרוּ בְּדִמְעוֹת עָיִן:</p>

<p>– הוֹי, לוּ נִפְגְּשׁוּ הָאֲנָשִׁים כְּאַחִים – וְלֹא הֵרֵעוּ זֶה לָזֶה לְעוֹלָם.</p>

<br />
</blockquote>

<p><strong>יב</strong></p>

<blockquote>
<p>רָצָה הַנַּעַר לָלֶכֶת הַבַּיְתָה וְלֹא יָדַע אֶת הַדָּרֶךְ; הָלַךְ אִתּוֹ לָקִישׁ לַנְחוֹתוֹ.</p>

<p>כַּאֲשֶׁר יָצְאוּ אֶת הַיַּעַר, רָאָה הַנַּעַר מִגְדָּלָהּ שֶׁל אֵיזֹה עִיר מֵרָחוֹק, וַיִּקְרָא: זֹאת עִירִי!</p>

<p>רָצָה לָקִישׁ לוֹמַר לַנַּעַר שָׁלוֹם וְלָלֶכֶת, אַךְ</p>
</blockquote>

<blockquote>
<p>הַנַּעַר עֲצָרָהוּ וְשָׁאַל: אוּלַי עִירִי זוֹ, שֶׁאֲנִי רוֹאֶה, הָיְתָה</p>
</blockquote>

<blockquote>
<p>גַם עִירְךָ לְפָנִים?</p>

<p>עָנָה לוֹ לָקִישׁ: אוּלַי&#8230; וְאוּלָם אֶת שֵׁם אָבִי</p>
</blockquote>

<blockquote>
<p>וְאֶת שֵׁם אִמִּי שָׁכַחְתִּי, בְּוַדַּאי מֵתוּ, וְאִם לֹא מֵתוּ,</p>
</blockquote>

<blockquote>
<p>הִזְקִינוּ, וּכְשֵׁם שֶׁלֹא יַכִּירוּ אוֹתִי בְּעֵינִי הָאַחַת, כֵּן לֹא</p>
</blockquote>

<blockquote>
<p>אַכִּירֵם אַף אֲנִי.</p>

<p>לֹא נָתַן לוֹ הַנַּעַר לָלֶכֶת וְאָמַר לוֹ: אֶת שִׁמְךְ</p>
</blockquote>

<blockquote>
<p>לָקִישׁ אַתָּה יוֹדֵעַ וַהֲרֵי זֶה דָי, נֵלֵךְ מִבַּיִת לְבַיִת</p>
</blockquote>

<blockquote>
<p>וְנִשְׁאַל: אוּלַי פֹּה גָרִים אָבִיו וְאִמּוֹ שֶׁל לָקִישׁ?</p>

<p>נֵאוֹת לוֹ לָקִישׁ וְהָלַךְ אִתּוֹ. בָּאוּ שְׁנֵיהֶם</p>
</blockquote>

<blockquote>
<p>הָעִירָה. מָצָא לָקִישׁ בְּאֹפֶן זֶה אֶת אָבִיו וְאֶת אִמּוֹ. זְקֵנִים</p>
</blockquote>

<blockquote>
<p>הָיוּ הוֹרָיו, אַךְ הֵם הִכִּירוּהוּ, מִשּׁוּם שֶׁלֹא קָרָה עוֹד</p>
</blockquote>

<blockquote>
<p>בָּעוֹלָם אֲשֶׁר לֹא יַכִּירוּ אָב וָאֵם אֶת יַלְדָּם.</p>
</blockquote>

<figure>
<img src="/rails/active_storage/blobs/redirect/eyJfcmFpbHMiOnsibWVzc2FnZSI6IkJBaHBBeHVuQVE9PSIsImV4cCI6bnVsbCwicHVyIjoiYmxvYl9pZCJ9fQ==--91e6a88ded0f21e38b3db170ce86a15a35c3ddae/%D7%A6%D7%99%D7%95%D7%A8%203.png" alt="ציור 3.png" />
<figcaption>ציור 3.png</figcaption>
</figure>

<blockquote>
<p>טָפַח לָקִישׁ בְּיָדוֹ עַל מִצְחוֹ, טָפַח אַחַת</p>
</blockquote>

<blockquote>
<p>וּשְׁתַּיִם וְזָכַר אוֹתָם אף הוּא: שָׁב לָקִישׁ וְהָיָה לְאִישׁ טוֹב.</p>
</blockquote>

<blockquote>
<p>כָּל אִישׁ אֲשֶׁר יִפְגְשׁ עַל דַּרְכּוֹ יְבָרְכוֹ וְיִקְרָא לוֹ: קְרָא</p>
</blockquote>

<blockquote>
<p>לִי &#8220;אָחִי&#8221; – וַאֲנִי לֹא אָרַע לְךָ וְגַם אַתָּה לֹא תָרַע לִי.</p>

<p>בַּבֹּקֶר הָרִאשׁוֹן לְבוֹא לָקִישׁ הַבַּיְתָה הֵקִיץ וְהִנֵּה צִפּוֹר מִתְדַּפֶּקֶת בָּאֶשְׁנָב.</p>

<p>קָפַץ לָקִישׁ, פָּתַח אֶת הָאֶשְׁנָב וְהִנֵּה דְבַר־מָה</p>
</blockquote>

<blockquote>
<p>עָגֹל וְנוֹצֵץ נוֹפֵל מִמַּקּוֹרָה לְתוֹךְ מִטָּתוֹ. רָאָה זֹאת לָקִישׁ</p>
</blockquote>

<blockquote>
<p>וְקָרָא:</p>

<p>– אֶבֶן יְקָרָה זָרְקָה לִי צִפּוֹר זוֹ לְתוֹךְ הַמִּטָּה!</p>

<p>אוּלָם בַּהֲרִימוֹ אֶת הָאֶבֶן הַיְקָרָה רָאָה וְהִנֵּה</p>
</blockquote>

<blockquote>
<p>לֹא אֶבֶן יְקָרָה הִיא, רַק עַיִן, שָׂם אוֹתָהּ בְּחוֹר עֵינוֹ, וְהִנֵּה</p>
</blockquote>

<blockquote>
<p>אַף אָמְנָם עֵינוֹ הִיא! שָׂמַח לָקִישׁ עַל עֵינוֹ יוֹתֵר מֵאֲשֶׁר</p>
</blockquote>

<blockquote>
<p>יִשְׂמַח אִישׁ בְּאֶבֶן יְקָרָה.</p>

<p>וְאוּלָם אֲנִי מַאֲמִין בְּכָל אֲשֶׁר קָרָה לְלָקִישׁ,</p>
</blockquote>

<blockquote>
<p>אַךְ בָּזֶה, שֶׁהֵשִׁיבָה לוֹ הַצִּפּוֹר אֶת הָעַיִן, אֲשֶׁר נִקְּרָה</p>
</blockquote>

<blockquote>
<p>בִּהְיוֹתוֹ יֶלֶד רַע – בָּזֶה קָשֶׁה לִי לְהַאֲמִין. אָמְנָם יָפֶה</p>
</blockquote>

<blockquote>
<p>הַדָּבָר הַזֶּה, וְאוּלָם קָשֶׁה לִי לְהַאֲמִין, שֶׁעַיִן מְנֻקֶּרֶת -</p>
</blockquote>

<blockquote>
<p>חוֹזֶרֶת.</p>

<br />
</blockquote>

<div class="footnotes">
<hr />
<ol>

<li id="fn:1">
<p>כך במקור. הפרק הקודם היה ה. פרק זה צריך להיות ו.  הערת פב&quot;י <a href="#fnref:1" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/42380">https://benyehuda.org/read/42380</a></div></body></html>