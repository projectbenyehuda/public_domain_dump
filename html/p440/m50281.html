<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>עַל הַצְּלוֹב</title>
	<meta name="author" content="יצחק קצנלסון"/>
</head>
<body>

<blockquote>
<p>חָלַמְתִּי:</p>

<p>אֲנִי מוּבָל</p>

<p>בִּרְחוֹבוֹת עִיר,</p>

<p>וּמָעֳמָד אֶל קִיר</p>

<p>שֶׁל מִנְזָר.</p>

<br />
</blockquote>

<blockquote>
<p>אֶל חוֹמָה פְרוּצָה</p>

<p>זֶה רוֹב יָמִים,</p>

<p>וּקְהַל נַעֲלָמִים</p>

<p>בְּתוֹכָהּ נָעִים</p>

<p>וּמִחוּץ לָהּ&#8230;</p>

<br />
</blockquote>

<blockquote>
<p>הַמַּעֲרָב</p>

<p>הוּא טָפַח</p>

<p>בְּלַבַּת אֵשׁ עַל פָּנָי,</p>

<p>זָהָב יוֹקֵד שָׁפַךְ</p>

<p>עַל הַמִּנְזָר.</p>

<br />
</blockquote>

<blockquote>
<p>הַשֶּׁמֶשׁ</p>

<p>שָׁהָה רֶגַע וְרַד,</p>

<p>וְנִפְרַד מֶנִּי</p>

<p>לְעוֹלְמֵי עַד,</p>

<p>לָנֶצַח.</p>

<br />
</blockquote>

<blockquote>
<p>אַט־אַט יֵעָלֵם</p>

<p>כֹּל מֵעָיִן,</p>

<p>רַק קוֹל חַיָּלִים,</p>

<p>וּצְלִיל כְלֵי זַיִן</p>

<p>מֵרָחוֹק בָּאִים.</p>

<br />
</blockquote>

<blockquote>
<p>וּמִן הַמִּנְזָר</p>

<p>יִתְגַּנְּבוּ צְלָלִים,</p>

<p>וְהֵמָּה כֵהִים,</p>

<p>כְּמֵהִים –</p>

<p>מִן הַמִּנְזָר.</p>

<br />
</blockquote>

<blockquote>
<p>וְסָבִיב סָבִיב</p>

<p>יְגַשֵּׁשׁוּ,</p>

<p>בַּעֲפַר רַגְלַי יִתְפַּלֵּשׁוּ,</p>

<p>וִילַחֲשׁוּ חֶרֶשׁ:</p>

<p><strong>יֵשׁוּ</strong>.</p>

<br />
</blockquote>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/50281">https://benyehuda.org/read/50281</a></div></body></html>