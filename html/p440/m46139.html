<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>טָעוּת</title>
	<meta name="author" content="יצחק קצנלסון"/>
</head>
<body>

<blockquote>
<br />
</blockquote>

<blockquote>
<p>אָרַבְתִּי שְׁלֹשָׁה יָמִים וְחָדַלְתִּי,</p>

<p>כִּי בַּיּוֹם הָרְבִיעִי יָרְדוּ גְשָׁמִים,</p>

<p>וְלֹא יָכֹלְתִּי לַעֲמֹד בַּחוּץ וְלֶאֱרֹב,</p>

<p>גַּם דַּיָּם הָיוּ לִי רַק שְׁלֹשָׁה יָמִים&#8230;</p>
</blockquote>

<br />

<blockquote>
<p>יָדַעְתִּי כְּבָר שֶׁאָב אֵין לָהּ בַּבַּיִת,</p>

<p>לוּ הָיָה – וַדַּאי שֶׁרְאִיתִיו בָּא וְיוֹצֵא,</p>

<p>וּבְכָל זֹאת לֹא נִכְנַסְתִּי שָׁם, יָרֵאתִי</p>

<p>אֶת אִמָּהּ וּשְׁאֵלָתָהּ&quot; מָה כְּבוֹדוֹ רוֹצֶה?</p>
</blockquote>

<br />

<blockquote>
<p>וְאוּלָם דַּיָּם לִי רַק יָמִים שְׁלֹשָׁה,</p>

<p>אָנֹכִי לוֹמֵד הַרְבֵּה בַּשְּׁלֹשָׁה יָמִים&#8230;</p>

<p>מִדֵּי עֶרֶב רָאִיתִי וְאִמָּה יוֹצֵאת,</p>

<p>מִדֵּי עֶרֶב בְּעַרְבּוֹ – שָׁלֹשׁ פְּעָמִים</p>
</blockquote>

<br />

<blockquote>
<p>וַיְּהִי בַּיוֹם הָרְבִיעִי, בְּהִיוֹת הָעֶרֶב,</p>

<p>בְּהִיוֹת הָעֶרֶב וּבְהִיוֹת הַגֶּשֶׁם,</p>

<p>חַשְׁתִּי וְהָלַכְתִּי, חַשְׁתִּי וְרַצְתִּי,</p>

<p>כִּי כָל הָעוֹבְרִים הָיוּ רָצִים וְחָשִׁים&#8230;</p>
</blockquote>

<br />

<blockquote>
<p>וּבְגִשְׁתִּי אֶל הַדֶּלֶת וְאֹמַר לָשׁוּב,</p>

<p>וְאוּלָם אֵיכָה אָשׁוּב וְכֻלִּי רָטֹב?</p>

<p>כִּי אַף עַל פִּי שֶׁחַשְׁתִּי וְרַצְתִּי –</p>

<p>יָרַד עָלַי הַגֶּשֶׁם יָרֹד וְשָׁטֹף.</p>
</blockquote>

<br />

<blockquote>
<p>דָּפַקְתִּי עַל הַדֶּלֶת, כִּי אֵיכָה אָשׁוּב –</p>

<p>וּבַחוּץ הַגֶּשֶׁם גָּבַר וְגָדַל;</p>

<p>הַס, הָס&#8230; כְּבָר שׁוֹאֲלִים: מִי זֶה? אָנִי!</p>

<p>זֶה שֶׁאָרַב שְׁלֹשָׁה יָמִים וְחָדַל&#8230;</p>
</blockquote>

<br />

<blockquote>
<p>חָדַל עַל מְנַת לְהַתְחִיל, כְּדֵי לְהַתְחִיל מֵחָדָשׁ,</p>

<p>חָדַל לִהְיוֹת מִלְּבַד, עֲמֹד מֵאֲחוֹרֵי הַגָּדֵר,</p>

<p>כָּל כְּבוֹדֵךָ פְּנִימָה&#8230; אֲנִי רְאִיתִיךְָ רַק בַּחַלּוֹן,</p>

<p>פִּתְחִי לִי פִּשְׁפָּשׁ לַגַּן&#8230; פָּתְחָה וְנִכְנַסְתִּי לַחֶדֶר.</p>
</blockquote>

<br />

<blockquote>
<p>נִכְנַסְתִּי וְאָמַרְתִּי: עַרְבָא־טָבָא!</p>

<p>וְהִשְׁתַּחֲוֵיתִי קִמְעָא, קִמְעָא;</p>

<p>וּבֵין כָּךְ וְכָךְ סָקַרְתִּי אֶת הַדִּירָה,</p>

<p>וַהֲרִיחוֹתִי אֶת אַקְלִימָהּ&#8230;</p>
</blockquote>

<br />

<blockquote>
<p>הִיא עָנְתָה לִי בְּקִדָּה יָפָה וְקַלָּה,</p>

<p>וַאֲנִי חָשַׁבְתִּי: כָּמוֹנִי כְּמוֹתָהּ –</p>

<p>שְׁלֹשָּׁה יָמִים רָאַתְנִי בְּעַד הַחַלּוֹן</p>

<p>כְּמוֹ שֶׁאֲנִי רָאִיתִי אוֹתָהּ&#8230;</p>
</blockquote>

<br />

<blockquote>
<p>הַדִּירָה – אֱמֶת, לֹא מָצְאָה חֵן בְּעֵינַי,</p>

<p>גַּם לֹא הַמַּרְאָה הַמְִּלֻטָּשָׁה,</p>

<p>גַּם הַפַּרְגֹד וְהַקְּלָעִים וְגַם הָאַקְלִים –</p>

<p>חָרִיף הָיָה בְּיוֹתֵר וּקְצָת קָשֶׁה&#8230;</p>
</blockquote>

<br />

<blockquote>
<p>וְלָכֵן נִרְתַּעְתִּי לְאָחוֹר וְשָׁאַלְתִּי:</p>

<p>אִם כָּאן גָּר שְׁלוּמִיאֵל הָאַלְמוֹנִי?</p>

<p>וַתַעַן לִי: כְּלוּם אוֹתוֹ אַתָּה מְבַקֵּשׁ?</p>

<p>וְשְׁלֹשָׁה יָמִים אַתָּה אוֹרֵב אֶל חַלּוֹנִי.</p>
</blockquote>

<br />

<blockquote>
<p>וָאוֹדֶה לָהּ כְּרֶגַע שֶׁאֲנִי הוּא הַשְּׁלוּמִיאֵל,</p>

<p>שֶׁעָמַד לְבַטָּלָה שְׁלֹשָׁה יָמִים,</p>

<p>וְהִכִּיר אֶת טָעוּתוֹ בַּיּוֹם הָרְבִיעִי,</p>

<p>בְּהִיוֹת הָעֶרֶב וּבְהְיוֹת הַגְּשָׁמִים.</p>
</blockquote>

<br />

<blockquote>
<p>אוֹי לְאוֹתָהּ בּוּשָׁה! זֶה הַדָּבָר,</p>

<p>אִם יְסֻפַּר עָלַי – וְלֹא יְאֻמַּן,</p>

<p>הֵבֵאתִי אִתִּי פְּרָחִים וְאֵשׁ וְאַהֲבָה,</p>

<p>רַק שָׁכַחְתִּי לִקַּח אִתִּי מְעַט מְזֻמָּן&#8230;</p>
</blockquote>

<br />

<blockquote>
<p>וְאִם תַּרְשִׁינִי וְאַשְׁאִיר כָּאן אֶת פְּרָחַי,</p>

<p>בִּשְׁבִילְךָ הֵם לְמִקְּטַנָּם וַעַד גְּדוֹלָם;</p>

<p>וְאַתְּ, אַתְּ פִּתְחִי אֶת הַדֶּלֶת וְאִמְרִי לִי:</p>

<p>לֵךְ לְכָל הָרוּחוֹת שֶׁבָּעוֹלָם!</p>
</blockquote>

<br />

<blockquote>
<p>וְתֹּאחַז בְּיָדִי רְתֵת וְתִשְׁאַל: אֵלֶּה פְּרָחֶיךָ,</p>

<p>וְאֶשְׁךָ הֵיכָן הִיא? וְאַהֲבָתְךָ הֵיכָן?</p>

<p>וּנְבוּכוֹתִי מְאֹד&#8230; אוֹי, אִשִּׁי וְאָהַבְתִּי –</p>

<p>וַדַּאי נָמַסּוּ בַּגֶּשֶׁם וְנִתְנַדֵּף רֵיחָן.</p>
</blockquote>

<br />

<blockquote>
<p>כֹּה לָהּ אָמַרְתִּי וְהִתְאַמַּצְתִּי לְחַיֵּךְ קִמְעָא,</p>

<p>אַךְ לַשָּׁוְא&#8230; אַף הִיא לַתִמְהוֹנִי הָרַב לֹא חִיֵכָה;</p>

<p>כָּבְשָׁה פְָּנֶיּהָ בִּפְרָחַי שֶׁהָיוּ רְטֻבִּים עוֹד קֹדֶם,</p>

<p>חָפַצְתִּי לִפְנוֹת וְלָלֶכֶת וְלֹא יָדַעְתִּי אֵיכָה&#8230;</p>
</blockquote>

<br />

<blockquote>
<p>הוֹשַׁטְתִּי לָהּ יָדִי וָאֹמַר לָהּ: חֲיִי בְשָׁלוֹם!</p>

<p>וַתּוֹשֶט לִי יָדָהּ אַף הִיא, וְעֵינֶיהָ הֵרִימָה –</p>

<p>וַיְהִי כִּי הֵרִימָה עֵינֶיהָ וָאֵפֶן דֹּם וָאֵלֵךְ,</p>

<p>שֶׁקָּשֶׁה הָיָה לִי לִרְאוֹת עַיִן בְּעַיִן הַדִּמְעָה&#8230;</p>
</blockquote>

<br />

<blockquote>
<p>וְאוּלָם בְּצֵאתִי, נִתְקַלְתִּי בַפֶּתַח עִם אִמָּהּ</p>

<p>וְעִם אַבְרֵךְ כָּמוֹנִי, קְצָת נִלְהָב וְרָטֹב,</p>

<p>בְּלִי פְּרָחִים, רַק עִם אֵשׁ וְעִם אַהֲבָה, כִּבְיָכוֹל,</p>

<p>שֶׁלֹּא נִתְנַדְפוּ בְּרֶדֶת הַגֶּשֶׁם, יָרֹד וְשָׁטֹף&#8230;</p>
</blockquote>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/46139">https://benyehuda.org/read/46139</a></div></body></html>