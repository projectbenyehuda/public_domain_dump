<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אִמִּי</title>
	<meta name="author" content="יצחק קצנלסון"/>
</head>
<body>

<blockquote>
<p>אֵם יֵשׁ לִי יְקָרָה,</p>

<p>אֵם יֵשׁ לִי נְעִימָה, —</p>

<p>אִלְמָלֵי יְדַעְתֶּם</p>

<p>מָה אֹהַב אֶת אִמָּא!</p>

<br />
</blockquote>

<blockquote>
<p>בַּבֹּקֶר אַךְ אִיקַץ,</p>

<p>אַךְ אָקוּם מִשְּׁנָתִי,</p>

<p>כְּבָר אֶמְצָא אֶת אִמִּי</p>

<p>עַל־יַד עֲרִיסָתִי.</p>

<br />
</blockquote>

<blockquote>
<p>זוֹ אִמִּי — גַּם יוֹמָם</p>

<p>גַּם לַיְלָה הִיא אִתִּי;</p>

<p>בְּפִתִּי כִי תִגַּע —</p>

<p>וּמָתְקָה לִי פִתִּי.</p>

<br />
</blockquote>

<blockquote>
<p>כּוֹס חָלָב לִי תַגִּישׁ —</p>

<p>כִּדְבַשׁ לִי הֶחָלָב;</p>

<p>כִּי אֶכְאַב, תֵּט יָדָהּ —</p>

<p>וּכְאֵבִי כְבָר חָלָף.</p>

<br />
</blockquote>

<blockquote>
<p>כִּי אֶבְכֶּה וּבָכְתָה</p>

<p>גַּם אִמִּי עַל יָדִי;</p>

<p>אָנֹכִי אִם אֶצְחַק</p>

<p>וְצָחֲקָה עִמָּדִי.</p>

<br />
</blockquote>

<blockquote>
<p>כִּי אִישַׁן בַּלַּיְלָה,</p>

<p>וַחֲלוֹמִי כֹה עָרֵב,</p>

<p>בַּחֲלוֹמִי וּמַלְאָךְ</p>

<p>אַט־אַט אֵלַי קָרֵב,</p>

<br />
</blockquote>

<blockquote>
<p>וְחֶרֶשׁ לִי נוֹשֵׁק,</p>

<p>וְהוֹלֵךְ מֵעִמִּי —</p>

<p>חֵי נַפְשִׁי, לֹא מַלְאָךְ,</p>

<p>זֹאת נָשְׁקָה לִי אִמִּי!</p>

<br />
</blockquote>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/39990">https://benyehuda.org/read/39990</a></div></body></html>