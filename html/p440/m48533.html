<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>מַנְגִּינָה</title>
	<meta name="author" content="יצחק קצנלסון"/>
</head>
<body>

<blockquote>
<br />
</blockquote>

<h2 id="א.">א.</h2>

<blockquote>
<p>עוֹד אָז, בְּטֶרֶם בְּרֹא אֱלֹהִים</p>

<p>אֶרֶץ וְשָׁמָיִם,</p>

<p>עוֹד טֶרֶם רִחֲפָה רוּחַ אֵל —</p>

<p>עָלְתָה הֶמְיַת שִׁיר וִילֵל־</p>

<p>מַנְגִּינָה מִן הַמָּיִם.</p>

<br />
</blockquote>

<blockquote>
<p>מִתְּהוֹם תֹּהוּ וָבֹהוּ וְסוֹד</p>

<p>עָלְתָה הַמַּנְגִּינָה,</p>

<p>מֵאַיִן לְאַיִן יָצָא קוֹל:</p>

<p>&quot;אֲנִי יְצִירָה, אֲנִי אֵם כֹּל,</p>

<p>אֲנִי, אֲנִי רֹאשׁ־פִּנָּה.</p>

<br />
</blockquote>

<blockquote>
<p>דּוּמָם יִבְּבָה: &quot;רוּחַ אֵל,</p>

<p>אֵלַיִךְ יֶהֱמֶה שִׁירִי:</p>

<p>רְדִי אֵלַי עַל פְּנֵי הַתְּהוֹם,</p>

<p>וְרַחֲפִי, רַחֲפִי עָלַי דֹּם,</p>

<p>וּבִרְאִי! בִּרְאִי! בִּרְאִי!&quot;</p>

<br />
</blockquote>

<blockquote>
<p>כֹּה נֶצַח, נֶצַח קָרְאָה לָהּ —</p>

<p>מֵאֵי־מִזֶּה תִתְפָּרֵץ</p>

<p>רוּחַ אֵל — שׁוּט, שׁוֹב וַעֲבֹר</p>

<p>עַל פְּנֵי תְהוֹם&#8230;אָז תִּבְרָא אוֹר,</p>

<p>שָׁמַיִם תֵּט וָאָרֶץ.</p>

<br />
</blockquote>

<h2 id="ב.">ב.</h2>

<blockquote>
<p>אֲנִי קָרָאתִי לֵאלֹהִים,</p>

<p>קָרָאתִי מִמַּעֲמַקִּים;</p>

<p>וֵאלֹהִים לְקוֹלִי בָא —</p>

<p>וָאֵבְךְּ לוֹ וָאֶתְחַנָן: בְּרָא,</p>

<p>מִתְּהוֹמוֹת וּמַחְשַׁכִּים.</p>

<br />
</blockquote>

<blockquote>
<p>אֶת הַמְּאוֹרוֹת יַעַשׂ אָז,</p>

<p>שֶׁמֶשׁ חַם וּמָאֳדָם,</p>

<p>וְסַהַר חִוֵּר וְכוֹכְבֵי לֵיל;</p>

<p>אָז עוֹף וּבְהֵמָה יִבְרָא אֵל,</p>

<p>אָז יִיצַר אֶת הָאָדָם.</p>

<br />
</blockquote>

<blockquote>
<p>רַק אוֹתִי דָלָה מִן הַתְּהוֹם</p>

<p>וּבִכְנָפָיו אָצָר,</p>

<p>רַק בִּי, רַק בִּי אָז יִבְרָא כֹל,</p>

<br />
</blockquote>

<blockquote>
<br />
</blockquote>

<blockquote>
<p>בִּי מָתַח רוּם, הִצִּיעַ שְׁאוֹל,</p>

<p>רַק בִּי, רַק בִּי אָז יָצָר.</p>

<br />
</blockquote>

<blockquote>
<p>רַק אֶהֱמֶה לוֹ: וְאֶרֶץ לְיָם,</p>

<p>וְיָם הָפַךְ לְיַבָּשָׁה,</p>

<p>רַק אֶהֱמֶה לוֹ — וְכוֹכָב יֵט,</p>

<p>וְרִחֵף עָלָיו, וְעָלָה אֵד,</p>

<p>וְתֵבֵל לוֹ חֲדָשָׁה.</p>

<br />
</blockquote>

<blockquote>
<br />
</blockquote>

<h2 id="ג.">ג.</h2>

<blockquote>
<p>אֲנִי מִכֹּל, אֶל כֹּל, בַּכֹּל,</p>

<p>בְּכָל מָקוֹם וּבְכָל פִּנָּה;</p>

<p>יְצוּר וִיצוּר בַּאֲשֶׁר הֵם שָׁם —</p>

<p>אֲנִי, אֲנִי שׁוֹקֶקֶת בָּם,</p>

<p>אָנֹכִי הַמַּנְגִּינָה.</p>

<br />
</blockquote>

<blockquote>
<p>אֲנִי <strong>יְצִירָה</strong>, אֲנִי אֵם כֹּל,</p>

<p>אֵם אֲנִי מִבְּרֵאשִׁית;</p>

<p>אַךְ מַה שָּׁדַיִם וְרֶחֶם מָה,</p>

<p>אִם עֲלֵיהֶם אִישׁ לֹא בָא,</p>

<p>אִם אִישׁ לֹא בָא עַל אֵשֶׁת?</p>

<br />
</blockquote>

<blockquote>
<p>אֲנִי קָרָאתִי לֵאלֹהִים,</p>

<p>קָרָאתִי לְאִישׁ בְּרִיתִי,</p>

<p>וַהֲמִית נְכָאַי כְּרִבְבוֹת קוֹל:</p>

<p>&#8220;בּוֹא עָלַי וְלֹא יֹאבַד כֹּל&#8230;&#8221;</p>

<p>וַיָּבֹא לַהֲמִיתִי.</p>

<br />
</blockquote>

<blockquote>
<p>אָז יִוָּלֵד בְּנִי הַיְקוּם,</p>

<p>בְּהִיר־עַיִן וְזַךְ־נָפֶשׁ;</p>

<p>וּבִזְרוֹעוֹתַי חָבוּק אֵל</p>

<p>בְּעֵדֶן גַּנּוֹ, בְּמִסְתּוֹר צֵל,</p>

<p>כִּי שָׁבַת וַיִּנָּפַשׁ.</p>

<br />
</blockquote>

<blockquote>
<p>דְּמִי וָהַס — אַךְ פִּתְאֹם קָם</p>

<p>וְאָזְנוֹ מַאֲזִינָה:</p>

<p>אֲנִי לוֹ פִתְאֹם אֵהוֹם: &quot;קוּם</p>

<p>וְחַדֵּשׁ, חַדֵּשׁ פְּנֵי הַיְקוּם&#8230;&quot;</p>

<p>אָנֹכִי הַמַּנְגִּינָה.</p>

<br />
</blockquote>

<h2 id="ד.">ד.</h2>

<blockquote>
<p>אֶת חֲלַל כָּל עוֹלַם יָהּ —</p>

<p>אֲנִי, אֲנִי מְמַלְּאָה;</p>

<p>מְקוֹם רוּחַ אֵל שָׁם, שָׁם אֲנִי,</p>

<br />
</blockquote>

<blockquote>
<p>אֲנִי בְרוּחוֹ וְרוּחוֹ בִי,</p>

<p>כְּרוּחוֹ — כְּבֵדָה וְקַלָּה.</p>

<br />
</blockquote>

<blockquote>
<p>הוּא בַצּוּר — אָנֹכִי שָׁם</p>

<p>מִנְּקִיקוֹ קוֹל אָרִימָה,</p>

<p>בַּיָּם הוּא — גַּל אֶל גַּל אָז אַךְ,</p>

<p>בָּאָדָם — אָז מִלִּבּוֹ רַךְ,</p>

<p>מִלִּבּוֹ לוֹ אָהִימָה.</p>

<br />
</blockquote>

<blockquote>
<p>אֲנִי לַסַּעַר שׁוֹרְקָה: חֲזָק!</p>

<p>עַל עָבִים אַרְעִים: גָּשֶׁם!</p>

<p>לָעוֹף: אֶל קַן דּוֹדָתְךָ עוּף!</p>

<p>וְלַצְּפַרְדֵעַ: רְבִי בַסּוּף!</p>

<p>פְּרוּ וּרְבוּ, אֲנָשִׁים!</p>

<br />
</blockquote>

<blockquote>
<p>הָרוּחַ יוֹצְרָה; אָנֹכִי אֵם,</p>

<p>וְלִיצֹר לֹא אָבִינָה,</p>

<p>וְאִם רוּחַ בָּאָדָם — אֲנִי לוֹ אוֹר,</p>

<p>אֲנִי מִדַּבְּרָה לוֹ: יְצֹר!</p>

<p>אָנֹכִי, הַמַּנְגִּינָה!</p>

<br />
</blockquote>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/48533">https://benyehuda.org/read/48533</a></div></body></html>