<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>הַקִּדּוּשִׁין</title>
	<meta name="author" content="היינריך היינה / יצחק קצנלסון"/>
</head>
<body>

<blockquote>
<br />
</blockquote>

<blockquote>
<p>בָּדָד בְּקַפֶּלַּת־יָעַר,</p>

<p>לִפְנֵי תְמוּנַת בְּתוּלַת־מָרוֹם,</p>

<p>כָּרַע נָפַל בְּעַנְוַת־רוּחַ</p>

<p>עֶלֶם חִוֵּר וְצָנוּעַ.</p>

<br />
</blockquote>

<blockquote>
<p>&quot;הוֹ, מַדּוֹנָה! אָנָא תְנִי לִי</p>

<p>כְּרֹעַ נֶצַח פֹּה עַל סִפֵּךְ,</p>

<p>אַל תְּגָרְשִׁי אוֹתִי נֶצַח</p>

<p>אֶל חֵיק עוֹלָם קַר וְחוֹטֵא.</p>

<br />
</blockquote>

<blockquote>
<p>&quot;הוֹ, מַדּוֹנָה! בְּאוֹר הַחַמָּה</p>

<p>נוֹסֵס שְׂעָרֵךְ, קַרְנֵי קְוֻצּוֹת;</p>

<p>בַּת־צְחוֹק מְתוּקָה מִשְׁתַּפֶּכֵֶת</p>

<p>סְבִיב שׁוֹשַׁנֵּי שִׂפְתוֹתָיִךְ.</p>

<br />
</blockquote>

<blockquote>
<p>&quot;הוֹ, מַדּוֹנָה! אֵל עֵינַיִךְ</p>

<p>בְּאוֹר־כּוֹכָבִים לִי תַזְהֵרְנָה;</p>

<p>סִירַת־חַיִּים תּוֹלִיךְ שׁוֹלָל,</p>

<p>וְכוֹכְבֵי־רֹם יְנַהֲלוּ בֶטַח.</p>

<br />
</blockquote>

<blockquote>
<p>&quot;הוֹ, מַדּוֹנָה! אֶשָּׂא תָּמִיד</p>

<p>צַעַר כָּל נִסְיוֹנוֹתָיִךְ,</p>

<p>אֶת תֹּם אַהֲבָתִי אַפְקִיד</p>

<p>רַק בְּאִשֵּׁך הַלּוֹהָטֶת.</p>

<br />
</blockquote>

<blockquote>
<p>&quot;הוֹ, מַדּוֹנָה! רַבַּת־חֶסֶד</p>

<p>וְרַבַּת־פְּלָאִים, נָא שְׁמָעִינִי,</p>

<p>תְּנִי הַיּוֹם לִי אוֹת שֶׁל רָצוֹן,</p>

<p>רַק אוֹת־רָצוֹן אֶחָד קָטֹן&quot;.</p>

<br />
</blockquote>

<blockquote>
<p>פִּתְאֹם הִתְרַחֵשׁ הַפֶּלֶא הַמְבֹהָל,</p>

<p>נֶעֶלְמוּ פִתְאֹם הַיַּעַר וְהָאֹהֶל,</p>

<p>הָעֶלֶם עוֹד נָבוֹךְ, מִתְבּוֹנֵן הוּא עַל</p>

<p>הַתְּמוּרָה, הִתְרַחֲשָׁה בִמְעוּף־עַיִן קַל.</p>

<br />
</blockquote>

<blockquote>
<p>בְּאוּלָם כֹּה נֶהְדָּר יַעֲמֹד, יִשְׁתּוֹמֵם</p>

<p>לַמַּדּוֹנָה הַיּוֹשְׁבָה, אַךְ אֵין אוֹר מְרוֹמִים,</p>

<p>נַעֲרָה חֲמוּדָה יוֹשֶׁבֶת שָׁם דֹּם</p>

<p>וּמְבָרְכָה וּמְחַיְּכָה בְצַהֲלַת־תֹּם.</p>

<br />
</blockquote>

<blockquote>
<p>וּרְאֵה! מִקְּוֻצַּת רֹאשָׁה צָהֹב</p>

<p>בְּיָדָהּ תָּלְשָׁה תַּלְתַּל־זָהָב,</p>

<p>וַתֵּפֶן לָעֶלֶם בְּקוֹל־שְׁחָקִים רַךְ:</p>

<p>&#8220;אֶת שְׂכָרְךָ הַטּוֹב עַל־אֲדָמוֹת נָא קַח!&#8221;</p>

<br />
</blockquote>

<blockquote>
<p>אֱמֹר, מִי עֵד לְקִדּוּשִׁין אֵלֶּה?</p>

<p>הַאִם לֹא תִרְאֶה צְבָעִים רֶשֶׁת</p>

<p>לוֹהֲטָה בִשְׁמֵי הַתְּכֵלֶת?</p>

<p>קוֹרְאִים לָהּ בְּנֵי־אָדָם: קֶשֶׁת.</p>

<br />
</blockquote>

<blockquote>
<p>כְּרוּבִים עוֹלִים, יוֹרְדִים, בָּאִים,</p>

<p>מְנַפְנְפִים בְּמַשַּׁק כְּנָפָם,</p>

<p>שִׁירִים יֶהֱמוּ נִפְלָאִים</p>

<p>בְּהִתְלַכְּדוּת קוֹלוֹת יָפִים.</p>

<br />
</blockquote>

<blockquote>
<p>הָעֶלֶם יֵדַע לְאָן בְּטִיסָה</p>

<p>יָעוּף מְלֵא גַעְגּוּעִים גְּדוֹלִים,</p>

<p>הוּא הָלְאָה לְאַרְצוֹת־מֶרְחָק נִשָּׂא,</p>

<p>הַהֲדַס שָׁם יִפְרַח לְעוֹלָם.</p>

<br />
</blockquote>

<blockquote>
<br />

<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/50248">https://benyehuda.org/read/50248</a></div></body></html>