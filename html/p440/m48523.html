<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>גָּלוּת</title>
	<meta name="author" content="יצחק קצנלסון"/>
</head>
<body>

<blockquote>
<br />
</blockquote>

<blockquote>
<p>אֲנִי הַגֶּבֶר&#8230;לֹא גֶבֶר עוֹד, עוֹדֶנִּי נָעַר,</p>

<p>רָאִיתִי עֳנִי בִקְסַרְקְטִין שֶׁל עַכּוּ&quot;ם;</p>

<p>כָּל נֶאֱצָל וְכָל עָנֹג בִּי — יְדַכְּאוּם&#8230;</p>

<p>חַיְתוֹ־יָעַר —</p>

<br />
</blockquote>

<blockquote>
<p>הָיִיתִי שָׁם חֳדָשִׁים, אַךְ עֶרֶב רִאשׁוֹן שָׁם,</p>

<p>הָהּ, אוֹתוֹ עֶרֶב רִאשׁוֹן —</p>

<p>בֵּין שְׁקָצִים, קַלֵּי רֹאשׁ עִם שַׂעֲרוֹת פִּשְׁתָּן,</p>

<p>עוֹד עַתָּה יִקְפָּא בִי הַדָּם!&#8230;</p>

<br />
</blockquote>

<blockquote>
<p>הָיְתָה לִי חֹבֶרֶת שָׁם עִם דִּבְרֵי חָזוֹן,</p>

<p>וָאֶמְסְרֶנָּה לְיַד יְהוּדִי, שֶׁנָּתַן בְּהַקָּפָה</p>

<p>עֻגּוֹת וְחָלָב לָנוּ&#8230;וְהַיְּהוּדִי שְׂרָפָהּ,</p>

<p>שֶׁיָּרֵא מְאֹד לְנַפְשׁוֹ בַעַל בֵּית הַמָּזוֹן.</p>

<br />
</blockquote>

<blockquote>
<p>הָהּ, אוֹתָם יְמֵי הַכְּלִמָּה וְלֵילוֹת הָעִלָּבוֹן!</p>

<p>זוּ הַהַשְׁכָּמָה עִם כָּל שַׁחַר וְלֹא אֵדַע שַׁחְרָהּ;</p>

<br />
</blockquote>

<blockquote>
<p>וְצֹאן הָאָדָם עַל שַׂקֵּי תֶבֶן בָּעֶרֶב וְהַנַחֲרָה&#8230;</p>

<p>וַאֲנִי בְאֶמְצַע בֵּין הַבְּשָׂרִים — גּוּשׁ עִצָּבוֹן.</p>

<br />
</blockquote>

<blockquote>
<p>סִפַּרְתִּי לָךְ&#8230;וְאִם לֹא הַכֹּל</p>

<p>לְךָ סִפַּרְתִּי, אָחִי,</p>

<p>לַמְעַט אֲשֶׁר שָׁמַעְתָּ תָּחִיל,</p>

<p>וְלֹא תוֹסִיף שְׁאֹל.</p>

<br />
</blockquote>

<blockquote>
<p>אֱמֹר: זֶה הָיָה חֲלוֹם!</p>

<p>חֲלוֹם מְאֹד רָע,</p>

<p>שָׁמַעְתָּ מְעַט וְלִבְּךָ זָע,</p>

<p>וְנֶאֱנַקְתָּ דֹּם&#8230;</p>

<br />
</blockquote>

<blockquote>
<p>וּרְאֵה: הֵם הִכִּירוּנִי שָׁם —</p>

<p>וַאֲנִי לֹא הִתְפַּלֵּאתִי;</p>

<p>הֵן לֹא שִׁחַתִּי תָאֳרִי בְצֵאתִי</p>

<p>לָגוּר עִם חָם.</p>

<br />
</blockquote>

<blockquote>
<p>כְּלוּם הֵקִיא מִי אֶת חֲלֵב אִמּוֹ?</p>

<p>וְאֶת דָּמָהּ אֲשֶׁר סָפַג — שָׁפָךְ?</p>

<p>וּמִי אֶת עוֹרוֹ הָפָךְ?</p>

<p>וְאֶת יְרֻשַּׁת אָבִיו אֲשֶׁר עִמּוֹ?</p>

<br />
</blockquote>

<blockquote>
<p>בְּכָל אֲשֶׁר אָנֹכִי בָא —</p>

<p>שָׁם שְׁכִינָה טְמִירָה עִמִּי הוֹלְכָה,</p>

<p>וְשֶׁמֶשׁ רְחוֹקָה אַחַת עָלַי מוֹלְכָה,</p>

<p>וַחֲלוֹם אֲשֶׁר לֹא בָא&#8230;</p>

<br />
</blockquote>

<blockquote>
<p>וּפְתֹר: כַּאֲשֶׁר בָּאתִי תַחַת גַּגָּם —</p>

<p>לָמָּה כָכָה נְבוּכוֹתִי?</p>

<p>וִיגוֹן עוֹלָמִים לָמָּה תָקַף אוֹתִי</p>

<p>בְּיוֹם חַגָּם?</p>

<br />
</blockquote>

<blockquote>
<p>לָעֶרֶב הַכֹּל נִשְׁקַע שָׁם תּוֹךְ צְלָלִים —</p>

<p>וְהִנֵּה הֵם מִתְגַּנְּבִים הַדִּמְדּוּמִים,</p>

<p>מַזְהִירִים וַעֲגוּמִים,</p>

<p>וְכוֹתְבִים, כּוֹתְבִים שָׁם עַל כְּתָלִים —</p>

<br />
</blockquote>

<blockquote>
<p>הֲתֵדַע מָה? עֵינֶיךָ, אָחִי, כָּלוֹת,</p>

<p>וּכְתָב הָאֵשׁ מִסָּבִיב לָנוּ רוֹחֵשׁ,</p>

<p>וְחֶרֶשׁ אֶשְׁמַע, אֶחָד נֶעֱלָם, בְּאָזְנֵינוּ לוֹחֵשׁ:</p>

<p>גָּלוּת&#8230;גָּלוּת&#8230;</p>

<br />
</blockquote>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/48523">https://benyehuda.org/read/48523</a></div></body></html>