<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[ידידותך בתוך לבי]</title>
	<meta name="author" content="יצחק אבן כלפון"/>
</head>
<body>

<p>פראנעה אבי אעזה אללה בהדה אלאביאת</p>

<p>והשיב לו אבי, יוקירהו האל, בבתים האלה</p>

<blockquote>
<br />
</blockquote>

<blockquote>
<p>U – – – U – – – U //– – U – – – U – – – U – –</p>
</blockquote>

<blockquote>
<p>יְדִידוּתָךְ בְּתוֹךְ לִבִּי יְצוּקָה // וְאֵין בֵּינִי וּבֵינָךְ דִּין חֲלֻקָּה,</p>

<p>וְאַהְבָה לֹא כְּאַהְבָתָךְ, כְּתָבָהּ // אֱנוֹשׁ עַל קִיר לְבָבִי – חִישׁ מְחוּקָה</p>

<p>וְנַפְשִׁי מֵאֲשֶׁר תַּרְחִיק רְחוֹקָה, // וְנַפְשִׁי בַּאֲשֶׁר תִּדְבַּק דְּבֵקָה.</p>

<p>וְיֵשׁ אוֹהֵב אֲשֶׁר כַּפּוֹ סְפוּקָה // בְּצָרָתָךְ, וְצַר – שִׁנּוֹ חֲרוּקָה,</p>

<p>וְיֵשׁ מַרְאֶה לְךָ טוֹבָה בְּיוֹם טוֹב – // וְיוֹם צוּקָה יְהִי חָבֵר לְצוּקָה,</p>

<p>אֲשֶׁר אִם תִּשְׁאֲלוֹ רָקִיק לְאָכְלָה // אֲזַי יִתֵּן בְפָנֶיךָ רְקִיקָה;</p>

<p>וְתֹאמַר לוֹ לְהַנְחוֹתָךְ בְּעֵמֶק – // וְיַשְׁלִיכָךְ בְּתוֹךְ שׁוּחָה עֲמֻקה;</p>

<p>וְאִם תַּדְלִיק אֲבוּקָה לָךְ – יְזוֹרֵר // עֲלֵי אוֹרַת אֲבוּקָתָךְ אֲבָקָה.</p>

<p>וְאַתָּה תֶּאֱחֹז לֵב טוֹב בְּרֵעָךְ // וְעַל שׂוֹנַאֲךָ יָדָךְ חֲזָקָה,</p>

<p>וְאִם תִּשֹּׁךְ – נְשִׁיכָתָךְ נְשִׁיכָה, // וְאִם תִּשַּׁק – נְשִׁיָקָתְך נְשִׁיקָה.</p>

<p>וְשָׁמַעְתִּי דְּבָרָךְ בַּאֲנָשִׁים // אֲשֶׁר אֵין לָךְ וְלִי בָהֶם חֲשִׁיקָה,</p>

<p>נְחָשִׁים הֵם בְּעֵינֶיךָ וְעֵינָם – // וְהֵם אֶצְלִי כְּתוֹלַעַת יְרֻקָּה;</p>

<p>חֲמָדוּנִי וְיָעִיקוּ, לְהוֹדִי // וְהוֹנִי, כַּעֲגָלָה הַמְּעִיקָה,</p>

<p>וּמַה־יוּכַל עֲשׂה תַיִשׁ לְלַיִשׁ // וּמַה כֹּחַ בְּכֹחַ וַאֲנָקָה?</p>

<p>יְשַׁלַּח אֵל עֲלֵי אִישִׁים זְכַרְתָּם // אֲשֶׁר שָׁלַח עֲלֵי נָסֵי עֲזֵקָה,</p>

<p>וְיַכְלִימֵם בְּתוֹךְ אֶרֶץ, וְיֵרְדוּ // מְכֻסִים בַּכְּלִימָה אֶל עֲלוּקָה!</p>

<p>אֲנִי אָעִיד בְּצָרָתְךָ לְצִירִי // וְכִי תָחִיל בְּעֵת אֶנְאַק נְאָקָה,</p>

<p>וְאַצְדִּיק, עַל אֲשֶׁר בָּא, אֵל אֱמוּנָה, // כְּמוּסָרָךְ, בְּעִתּוֹתֵי זְעָקָה,</p>

<p>וְהָרָעָה אֲשֶׁר הֵבִיא יְשַׁו עַל // מְגִלַּת פָּעֳלִי הַטּוֹב חֲקוּקָה!</p>

<p>יְגוֹנִי עַל אֲשֶׁר מֵתוּ, וּמָרָה, // לְבַד מוֹתָם, בְּפִי כִדְבַשׁ מְתוּקָה,</p>

<p>וְאֶשְׂמַח כִּי אֲשֶׁר לֻקַח – בְּכָבוֹד // נְתַתִּיהוּ, וְלֹא הָיָה לְפוּקָה;</p>

<p>חֲשַׁבְתִּיו עַל שְׁנֵי גַבַּי כְּמַשָּׂא – // וְכָל טָעוּן מְנוּחָתוֹ פְּרִיקָה.</p>

<p>וְסָרָה אַחֲרֵי זֹאת כָּל תְּבִיעָה // וְהָיְתָה בָּהּ לְמַשְׂטִינַי שְׁתִיקָה,</p>

<p>וְכָל בַּיִת יְפֻנֶּה מִשְּׂאוֹר, לֹא // תְּהִי אַחַר בְּדִיקָתוֹ בְּדִיקָה;</p>

<p>וכָל גִּוְיָה, בְּהִתְגַּלַּח, שְׂעִירָה // תְּהִי, אַחַר אֲשֶׁר הָיְתָה חֲלָקָה,</p>

<p>וְיֵשׁ פֶּרִי בְּבֶן כֶּרֶם, וְיוֹסֵף // פְּרִי, אַחַר זְמִירָה וַעֲזָקָה,</p>

<p>וְאוֹר פָּנַי אֲזַי יִרְבֶּה, כְּהַרְבּוֹת // מְאוֹר בַּיִת, בְּהִקָּצֵץ, אֲבוּקָה.</p>

<p>כְּבָר הֵפִיג דְּבָרָךְ אֶת יְגוֹנִי, // וְאֵל יַחְשֹׁב לְךָ אֶת זֹאת צְדָקָה,</p>

<p>וְיֵיטִיב בָּאֲדָמָה אַחֲרִיתָךְ // וְלֹא יַשְׁמִיעֲךָ קוֹל צְעָקָה.</p>

<br />
</blockquote>

<blockquote>
<p>קְרָא, אָחִי, תְּשׁוּבָה לָךְ שְׁלוּחָה // בְּחִפָּזוֹן, כְּמוֹ עָלָה דְפוּקָה,</p>

<p>וּמִי יָכִין כְּשִׁירָתָךְ, אֲשֶׁר מֹר // וְשֶׁמֶן טוֹב עֲלֵי רָאשִׁים מְרִיקָה?</p>

<p>וְכָל דַּל מִזְּבֹחַ פַּר וְכֶבֶשׂ // יְהִי נֶעְתָּר בְּתוֹרֵי הַמְּלִיקָה!</p>
</blockquote>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/25178">https://benyehuda.org/read/25178</a></div></body></html>