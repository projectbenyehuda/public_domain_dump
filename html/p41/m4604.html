<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>לאף ברי</title>
	<meta name="author" content="נפתלי הרץ אימבר"/>
</head>
<body>

<h1 id="לְאַַףבְּרִינפתליצביאימבר">לְאַַף בְּרִי / נפתלי צבי אימבר</h1>

<p>המלאך הממונה על הגשמים</p>

<p>&#8220;אף ברי יטריח עב&#8221; (איוב)</p>

<blockquote>
<p>מַלְאַךְ הַגְּשָׁמִים,</p>
</blockquote>

<blockquote>
<p>עָבִים תַּטְרִיחַ,</p>
</blockquote>

<blockquote>
<p>וּבְקוֹלוֹת רְעָמִים</p>
</blockquote>

<blockquote>
<p>יַמִּים תָּנִיחַ&#8230;</p>
</blockquote>

<blockquote>
<p>לְאֶרֶץ הַצְּבִי</p>
</blockquote>

<blockquote>
<p>עֲנָנֶיךָ תַסִּיעַ,</p>
</blockquote>

<blockquote>
<p>נָא, בְּרִי,</p>
</blockquote>

<blockquote>
<p>תְּפִלָּתִי אַשְׁמִיעַ:</p>
</blockquote>

<blockquote>
<p>שִׂימָה דִּמְעוֹתַי</p>
</blockquote>

<blockquote>
<p>אָז בְּנֹאדֶךָ,</p>
</blockquote>

<blockquote>
<p>עַל קִבְרֵי אֲבוֹתַי</p>
</blockquote>

<blockquote>
<p>תָּרִיק מֵימֶיךָ,</p>
</blockquote>

<blockquote>
<p>דִּמְעוֹתַי תִּפְלַחְנָה,</p>
</blockquote>

<blockquote>
<p>תְּמוֹגֵגְנָה תְלָמֶיהָ,</p>
</blockquote>

<blockquote>
<p>שׁוֹשַׁנֵּי שָׂדֶיהָ.</p>
</blockquote>

<blockquote>
<p>דְּמָעַי יַרְטִיבוּ,</p>
</blockquote>

<blockquote>
<p>יַמְתִּיקוּ הָרְגָבִים,</p>
</blockquote>

<blockquote>
<p>וּבְלֵחָם יָנִיבוּ</p>
</blockquote>

<blockquote>
<p>גַפְנֵי עֲנָבִים.</p>
</blockquote>

<blockquote>
<p>מִלֵּחַ אֲבוֹתַי</p>
</blockquote>

<blockquote>
<p>אֶשְׁתֶּה לִרְוָיָה,</p>
</blockquote>

<blockquote>
<p>וּבְצֵל תְּמוּרָתוֹ</p>
</blockquote>

<blockquote>
<p>נַפְשִׁי תֶחְסָיָה&#8230;</p>
</blockquote>

<blockquote>
<p>נָא, בְּרִי,</p>
</blockquote>

<blockquote>
<p>צִיר שָלוּחַ,</p>
</blockquote>

<blockquote>
<p>שְׁמַע לְפִי</p>
</blockquote>

<blockquote>
<p>וְעָבִים תַּטְרִיחַ.</p>
</blockquote>

<blockquote>
<p>שִׂימָה דִמְעָתִי</p>
</blockquote>

<blockquote>
<p>נָא בְּנֹאדֶךָ,</p>
</blockquote>

<blockquote>
<p>וְעַל אַרְצִי, יָפָתִי,</p>
</blockquote>

<blockquote>
<p>הָרֵק גְּשָׁמֶיךָ.</p>
</blockquote>

<p>השיר הזה שרתי בימי ילדותי בעיר זלאטשוב</p>

<p><a href="/index.html">לדף הראשי של
פרויקט בן-יהודה</a></p>

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן-יהודה באינטרנט</a>.  הוא זמין תמיד בכתובת הבאה:<br /><a href="https://bybe.benyehuda.org/read/4604">https://bybe.benyehuda.org/read/4604</a></div></body></html>