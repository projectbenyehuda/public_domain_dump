<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>ו. מַשָּׂא שׁוֹמְרוֹן</title>
	<meta name="author" content="נפתלי הרץ אימבר"/>
</head>
<body>

<blockquote>
<br />
</blockquote>

<blockquote>
<p>סְבִיב בֵּיתֵּר הַבְּצוּרָה,</p>

<p>שָׁם קְבָרִים לָאֲלָפִים;</p>

<p>כְּסוֹלְלוֹת עִיר הַנְּצוּרָה,</p>

<p>עַל הָעֵמֶק נִשְׁקָפִים.</p>

<br />
</blockquote>

<blockquote>
<p>וּמִבְּלִי צִיּוּן מַזְכֶּרֶת,</p>

<p>רשֶׁם פִּתּוּחֵי חוֹתָם;</p>

<p>וּמִבְּלִי אֶבֶן דּוֹבֶרֶת,</p>

<p>מֵאֵלֶּה, חֶלְדָּם, מוֹתָם.</p>

<br />
</blockquote>

<blockquote>
<p>הַהֵלֶךְ כִּי יָבוֹא,</p>

<p>שָׁמָּה, בִּישִׁימוֹן יָנוּעַ;</p>

<p>קוֹל דְּמָמָה לוֹ בִּלְבָבוֹ,</p>

<p>חִידַת-קֶדֶם יַבִּיעַ.</p>

<br />
</blockquote>

<blockquote>
<p>מִי הֵמָּה אֵלֶּה הַמֵּתִים,</p>

<p>אֵיךְ מֵחֶלֶד נִגְזָרוּ;</p>

<p>פֹּה תַּחַת צִלֲלֵי הַזֵּיתִים,</p>

<p>עָמֹק, עָמֹק, קֻבָּרוּ?</p>

<br />
</blockquote>

<blockquote>
<p>גִּבּוֹרִים מִיהוּדָה הֵמָּה,</p>

<p>עִם הָרוֹמִים לָחָמוּ;</p>

<p>וּבָעֹז וּבְיַד רוֹמֵמָה,</p>

<p>נַפְשָׁם בְּכַפָּם שָׂמוּ.</p>

<br />
</blockquote>

<blockquote>
<p>לָחֲמוּ כַּלְּבָאִים, כַּכְּפִירֵים,</p>

<p>בְּעַד עַמָּם וּקְדוֹשָׁם;</p>

<p>וּמַלְכָּם, אַדִּיר אַדִּירִים,</p>

<p>בַּר-כּוֹכְבָא בְּרֹאשָׁם.</p>

<br />
</blockquote>

<blockquote>
<p>הִנֵּה בְּכָל לַיְלָה וָלַיִל,</p>

<p>לְנֹגַהּ אוֹר הַיָּרֵחַ;</p>

<p>יִתְעוֹרֵר גִבּוֹר הַחַיִל</p>

<p>בַּר-כּוֹכְבָא הַנּוֹצֵחַ.</p>

<br />
</blockquote>

<blockquote>
<p>יָקוּם מִקִּבְרוֹ בִּדְמָמָה</p>

<p>וּכְמוֹ חַי הִנֵּהוּ;</p>

<p>רוּחַ חַיִּים: הִיא הַנְּקָמָה</p>

<p>גַּם שֵׁנִית תְּחַיֵּהוּ.</p>

<br />
</blockquote>

<blockquote>
<p>יִלְבַּשׁ מַדָּיו עִם שִׁרְיוֹנוֹ</p>

<p>וּבְרֹאשׁוֹ כּוֹבַע יְשׁוּעָה;</p>

<p>יַחְגֹּר חַרְבּוֹ, כִּידוֹנוֹ,</p>

<p>יִתְקַע בְּשׁוֹפַר הַתְּרוּעָה.</p>

<br />
</blockquote>

<blockquote>
<p>יִרְכַּב בְּעֹז עֲלֵי סוּסוֹ,</p>

<p>עָלָיו תִּרְנֶה אַשְׁפָּתוֹ;</p>

<p>וּבְיָדוֹ דִגְלוֹ וְנִסּוֹ</p>

<p>דֶּגֶל אֶרֶץ מוֹלַדְתּוֹ.</p>

<br />
</blockquote>

<blockquote>
<p>&quot;הָקִיצוּ — יִתֵּן קוֹל דְּבָרוֹ —</p>

<p>גִבּוֹרַי יְשֵׁנֵי אֲדָמָה&quot; —</p>

<p>גַּם יָרִיעַ בְּקוֹל שׁוֹפָר</p>

<p>לְקוֹלוֹ תֶּחֱרַד הָרָמָה&#8230;</p>

<br />
</blockquote>

<blockquote>
<p>לְקוֹלוֹ יִבָּקְעוּ הַקְּבָרִים,</p>

<p>חַיִל בָּלְעוּ — יָקִיאוּ;</p>

<p>גִּבּוֹרִים מִכָּל עֲבָרִים</p>

<p>&#8220;הֵידָד מַלְכֵּנוּ&#8221; יָרִיעוּ.</p>

<br />
</blockquote>

<blockquote>
<p>גְּדוּדֵי רַגְלִים וּפָרָשִׁים,</p>

<p>סָבִיב לְדִגְלוֹ יִתְגּוֹדָדוּ;</p>

<p>תַּחַת פְּקֻדַּת הָרָאשִׁים,</p>

<p>לְמַחֲנוֹת יִתְפָּקָדוּ&#8230;</p>

<br />
</blockquote>

<blockquote>
<p>בַּחֲרָבוֹת שְׁלוּפוֹת וּרְמָחִים</p>

<p>יֵצְאוּ חוֹצֵץ כֻּלָּמוֹ;</p>

<p>וּלְמַחֲנוֹת יַחַד נֶעֱרָכִים</p>

<p>עִם תִּפְאֶרֶת עֻזָּמוֹ.</p>

<br />
</blockquote>

<blockquote>
<p>בִּידֵיהֶם חֲרָבוֹת שְׁלוּפוֹת,</p>

<p>וּכְמוֹ בְּסַעֲרַת מִלְחָמָה;</p>

<p>יִלְחֲמוּ בְּמִלְחָמוֹת תְּנוּפוֹת</p>

<p>בָּעֵמֶק גַּם בָּרָמָה.</p>

<br />
</blockquote>

<blockquote>
<p>כִּדְמוּת אֲנָשִׁים נִלְחָמִים,</p>

<p>נִרְאוּ צִלֵּי אַלּוֹנִים;</p>

<p>כִּדְמוּת הָרוֹמִים הַקָּמִים</p>

<p>בַּחֲרָבוֹת עִם כִּידוֹנִים.</p>

<br />
</blockquote>

<blockquote>
<p>וּבַר-כּוֹכְבָא יִסְתַּעֵר</p>

<p>בִּסְבַךְ עֵצִים וּפֹארוֹת;</p>

<p>כְּמוֹ אֲרִי טוֹרֵף יִתְנַעֵר</p>

<p>יַךְ זַלְזַלִּים וּזְמוֹרוֹת.</p>

<br />
</blockquote>

<blockquote>
<p>דִּגְלוֹ בָּרוּחַ יִתְנוֹסֵס</p>

<p>כַּנֵּס עֲלֵי הַחוֹמָה;</p>

<p>וְתַחַת רַגְלוֹ הוּא בּוֹסֵס</p>

<p>קָדְקֹד לִגְיוֹנֵי רוֹמָה&#8230;</p>

<br />
</blockquote>

<blockquote>
<p>פֶּתַע — יִרְאֶה מֵהֶהָרִים</p>

<p>יוֹרֵד הָמוֹן רָב;</p>

<p>הָמוֹן, וּפְנֵיהֶם מוּזָרִים</p>

<p>כַּגְּדוּד הוּא עָרוּךְ לַקְּרָב.</p>

<br />
</blockquote>

<blockquote>
<p>הֶחָלוּץ יִשְׁלַח לִקְרָאתָם</p>

<p>לָדַעַת מִמִּי הֵמָּה;</p>

<p>וּמַה מְחוֹז מַטְּרָתָם</p>

<p>פֹּה בַּשָּׁרוֹן, בַּשְּׂדֵמָה?&#8230;</p>

<br />
</blockquote>

<blockquote>
<p>&quot;מֵאַיִן אַתֶּם הַבָּאִים?</p>

<p>— הֶחָלוּץ יִתֵּן דְּבָרוֹ —</p>

<p>וּפֹה בְּעֵמֶק-הָרְפָאִים</p>

<p>מִי יָשִׂים מִשְׁטָרוֹ?</p>

<br />
</blockquote>

<blockquote>
<p>וּמָה הֶחֳרָבוֹת בִּידֵיכֶם</p>

<p>לְשָׁלוֹם אוֹ לַמִּלְחֶמֶת?</p>

<p>מַהֲרוּ וּתְנוּ עֵדֵיכֶם</p>

<p>הַגִידוּ דִבְרֵי-אֱמֶת.</p>

<br />
</blockquote>

<blockquote>
<p>&quot;שָׁלוֹם עֲלֵיכֶם חֲלוּצִים</p>

<p>וּרְמִיָּה אֵין בָּנוּ;</p>

<p>מִתִּגְרַת יַד הֶעָרִיצִים</p>

<p>כִּמְעַט נִכְחַד קִימָנוּ&quot;.</p>

<br />
</blockquote>

<blockquote>
<p>&quot;אֲנַחְנוּ יְהוּדִים הַגּוֹלִים,</p>

<p>וּמִפְּנֵי קֶשֶׁת דְּרוּכָה;</p>

<p>לִפְלֶשֶׁת אֲנַחְנוּ עוֹלִים</p>

<p>לָתוּר לָנוּ הַמְּנוּחָה.</p>

<br />
</blockquote>

<blockquote>
<p>לֹא בִּגְבוּרָה וָכֹח</p>

<p>נְחַיֶּה הָאֲדָמָה הַיְּבֵשָׁה;</p>

<p>רַק כְּאִכָּרִים נִפְלֹחַ</p>

<p>בַּבַּרְזֶל וּמַחֲרֵשָׁה.</p>

<br />
</blockquote>

<blockquote>
<p>חַרְבוֹתֵינוּ הֵן מַזְמֵרוֹת,</p>

<p>קַרְדֹּם, מַעֲצָד — הַשְּׁלָטִים;</p>

<p>לְצֹאנֵנוּ נִבְנֶה הַגְּדֵרוֹת</p>

<p>וּלְבָנֵינוּ — הַבָּתִּים&quot;.</p>

<br />
</blockquote>

<blockquote>
<p>בַּר-כּוֹכְבָא כִּשְׁמֹעַ</p>

<p>אֶת אֵלֶּה הַדְּבָרִים;</p>

<p>צִוָּה לַחְדֹּל מִתְּקֹעַ</p>

<p>וְכֹה נָשָׂא אֲמָרִים:</p>

<br />
</blockquote>

<blockquote>
<p>&quot;אַחַי וּלְאֻמִּי הַבָּאִים</p>

<p>זֹאת עֲלֵי לִבְּכֶם שִׂימוּ;</p>

<p>הֱיוּ נָא עַזִּים כַּלְּבָאִים</p>

<p>דֶגֶל נֵס-יָהּ הָרִימוּ.</p>

<br />
</blockquote>

<blockquote>
<p>עִזְרוּ אִישׁ אֶת רֵעֵהוּ,</p>

<p>אָז לְתוּשִׁיָּה כִּפְלָיִם;</p>

<p>בַּעֲזֹר אֶחָד אֶת מִשְׁנֵהוּ</p>

<p>לִפְעֻלַּתְכֶם יָדָיִם.</p>

<br />
</blockquote>

<blockquote>
<p>בַּל תֵּלְכוּ קוֹדֵר וּשְׁחוֹחַ,</p>

<p>הַשְׁלִיכוּ יְגוֹנְכֶם הַיָּמָּה;</p>

<p>אֲזַי תִּפְרֹצוּ בְּכֹחַ</p>

<p>קֵדְמָה, נֶגְבָּה, וָיָמָּה.</p>

<br />
</blockquote>

<blockquote>
<p>עֵדָה הִיא בֵּיתֵּר הַהֲרוּסָה,</p>

<p>עֵדִים אֲבָנִים הֵמָּה;</p>

<p>מִי נָתַן יַעֲקֹב לִמְשִׁסָּה?</p>

<p>וְאֶרֶץ יְהוּדָה שׁוֹמֵמָה?</p>

<br />
</blockquote>

<blockquote>
<p>הֲלֹא הֵם אַנְשֵׁי הַמָּדוֹן</p>

<p>בִּדְבַר נִרְגָּן פָּרָעוּ;</p>

<p>וּבְמַעַל יָדָם וּבְזָדוֹן</p>

<p>בַּחַיִּים נָדוּ וְנָעוּ.</p>

<br />
</blockquote>

<blockquote>
<p>הֵן עַתָּה בַּחֲצִי הַלֵּילוֹת</p>

<p>לֹא עוֹד יַדְרִיכוּנִי מְנוּחָה;</p>

<p>שׁוֹפָרוֹת, מִבְצָרִים, סוֹלְלוֹת,</p>

<p>חֲרָבוֹת וְקֶשֶׁת דְּרוּכָה.</p>

<br />
</blockquote>

<blockquote>
<p>עֵת נְקָמָה הִיא בָּאָה,</p>

<p>וּבַת-עַמִּי בַּלְּאֻמִּים;</p>

<p>לֹא תִּהְיֶה עוֹד נָדָה, נָעָה,</p>

<p>וּלְרִיב צִיּוֹן שִׁלּוּמִים.</p>

<br />
</blockquote>

<blockquote>
<p>עַתָּה אָשׁוּבָה לַקֶּבֶר,</p>

<p>טֶרֶם בֹּקֶר יוֹפִיעַ;</p>

<p>גַּם אֲנִי הַגֶּבֶר</p>

<p>בְּגֵיא-רְפָאִים אַרְגִּיעַ.</p>

<br />
</blockquote>

<blockquote>
<p>מֵעֲמַל נְדוּדִים וַאֲנָחָה,</p>

<p>נַפְשִׁי עַתָּה תִּרְגָּעִי;</p>

<p>הִנֵּה מִפַּאֲתֵי מִזְרָחָה</p>

<p>כַּבָּרָק מַבְרִיק בַּרְקָאִי.</p>

<br />
</blockquote>

<p>(חיפה, תרמ&quot;ד)</p>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/25812">https://benyehuda.org/read/25812</a></div></body></html>