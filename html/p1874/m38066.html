<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>היה כציץ נובל</title>
	<meta name="author" content="רחמים קלעי"/>
</head>
<body>

<blockquote>
<br />
</blockquote>

<blockquote>
<p>הָיָה כְּצִיץ נוֹבֵל יְפֵה־נוֹפִי / וַיְהִי לְסוּף צוּפִי וְצִפְצוּפִי וַיַּעֲלוּ עָלַי צְפַרְדֵּעִים / נָעִים תְּמוֹל הָיוּ בְּיַם סוּפִי וַיְרוֹמְמוּ רֶגֶל, אֲשֶׁר קֶדֶם / מֵאָז הֲדָפָם סַעֲרַת סוּפִי יִתְנַשְּׂאוּ עָלַי וּמִיָּקְטָן / אַלּוּף נְשִׂיאָם לֹא כְמוֹ אַלְפִּי אֵיכָה רְהָבוֹת אֶדְרְכָה קֶדֶם / עַתָּה מְתֵי־שָׁוְא יִרְדְּפוּ אַלְפִּי פּוֹתִים, פְּתָאִים, פּוֹחֲזִים, נִבְזִים / קוֹדֶם לְ״בֵית״ לֹא יֵדְעוּ אַלְפִּי אַךְ בִּי זְמַן בָּגַד וְלִי הֵרַע / סָר צִיץ פְּאֵר נֵזֶר וּמַצְנִיפִי וַיַּעֲלֶה מֵעַל מְתֵי־מַעַל / בָּמוֹ קְאַת מִדְבָּר וְיַנְשׁוּפִי יִתְפָּאֲרוּ בִּמְעִיל מְעִילֵיהֶם / נֹאדוֹת נְפוּחִים, בַּעֲלֵי־דוֹפִי הֵן יִלְבְּשׁוּ רִקְמָה וְהֵם רֵיקִים / תּוֹאַר־בְּגָדִים מִבְּלִי יוֹפִי אֵיךְ אֶהְיֶה אֶל הַתְּבוּנָה יַם / וּגְבוּל בְּנֵי־עַמּוֹן יְהִי חוֹפִי? אֵיךְ אַחֲרֵי צֵל עַנְנֵי־כָבוֹד / אֵזוֹב וְקִיקָיוֹן יְהִי חוֹפְפִי? אָכֵן בְּשִׂבְרִי אֶחֱבוֹשׁ שִׁבְרִי / זוּרֵי מְזוֹרִי, מַחֲלַת גּוּפִי רוֹעִי כְּאָב לִי עַד מְצֹא חֶפְצִי: / פִּסְחִי בְּתִתִּי דָּם בְּמַשְׁקוֹפִי יִשְׁעִי בְעוֹז, צוּר יוֹצְרִי, עֻזִּי, / לֵב כָּל־מְזִמָּתִי וְעֵין־צוֹפִי בּוֹ אֶבְחֲרָה תָּמִיד, וּמֵרֵאשִׁית / יֵיטִיב בְּחַסְדּוֹ אַחֲרִית סוֹפִי.</p>

<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/38066">https://benyehuda.org/read/38066</a></div></body></html>