<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[יוֹסִיף דּוֹד שֵׁנִית יָדוֹ]</title>
	<meta name="author" content="אברהם משה שמואל"/>
</head>
<body>

<blockquote>
<br />
</blockquote>

<blockquote>
<p>יוֹסִיף דּוֹד שֵׁנִית יָדוֹ / לִקְבֹּץ אֶת כָּל פְּזוּרִי</p>

<p>הֶחָפֵץ שְׁלוֹם עַבְדּוֹ / כִּי הוּא תִקְוָתִי וְגַם שִׂבְרִי</p>

<p>אָשִׁיר לוֹ שִׁירָה</p>

<p>זַכָּה וּבָרָה</p>

<p>יֹאמַר מְהֵרָה / הִתְנַעֲרִי</p>

<p>נִשְׂגָּב לְבַדּוֹ</p>

<p>יִקְבֹּץ נְדוּדִי</p>

<p>לְעִיר חֶמְדָּתִי / יִבְנֶה מִקְדָּשִׁי</p>

<p>וְלֹא יָבוֹא עוֹד שִׁמְשִׁי / וְגַם יְרֵחִי לֹא יֵאָסֵף</p>

<p>לְעֵדָה יָפָה תַמָּה שִׂימָה / עֲלֵי עַיִן בֵּן פֹּרָת יוֹסֵף.</p>

<br />
</blockquote>

<blockquote>
<p>וּשְׁכִינַת עֻזְּךָ, אֵלִי, / כְּקֶדֶם עָלַי תְּחוֹפֵף</p>

<p>אֶל בֵּית מִשְׁכַּן זְבוּלִי / שָׁאֲפָה נַפְשִׁי לְהִסְתּוֹפֵף</p>

<p>דּוֹד אֶשְׁכֹּל כֹּפֶר</p>

<p>יִדְמֶה אֶל עֹפֶר</p>

<p>בְּרִית אַל תָּפֵר / מִבֵּית יוֹסֵף</p>

<p>שׁוֹכֵן עֲלִיָּה</p>

<p>בַּשֵּׂר שְׁבִיָּה</p>

<p>עֵינָם צוֹפִיָּה / יָדְךָ תְנוֹפֵף</p>

<p>עַל הַר בַּת צִיּוֹן רַגְלֵי / מְבַשֵּׂר כָּעוֹף יְעוֹפֵף</p>

<p>לְעֵדָה יָפָה תַמָּה שִׂימָה / עֲלֵי עַיִן בֵּן פֹּרָת יוֹסֵף.</p>

<br />
</blockquote>

<blockquote>
<p>סַלְעִי מִשְׂגָּב בְּצָרָה / תָּאִיר אֶת דַּרְכִּי וּנְתִיבָתִי</p>

<p>אַתָּה תִהְיֶה לִי עֶזְרָה / מַהֵר תָּחִישׁ יְשׁוּעָתִי</p>

<p>עַמְּךָ תְּחַלֵּץ</p>

<p>מִיַּד מְאַלֵּץ</p>

<p>וּבְטוּבְךָ עַלֵּץ / לַעֲדָתִי</p>

<p>כֻּלָּם יִשְׂמְחוּ</p>

<p>רִנָּה יִפְצְחוּ</p>

<p>יַחַד יָנוּחוּ / בִמְנוּחָתִי</p>

<p>הָשֵׁב אֶת צִיץ תִּפְאָרַָה / וְאֶת חֶרְפָּתֵנוּ אַסֵּף</p>

<p>לְעֵדָה יָפָה תַמָּה שִׂימָה / עֲלֵי עַיִן בֵּן פֹּרָת יוֹסֵף.</p>

<br />
</blockquote>

<blockquote>
<p>פְּדֵה, צוּרִי, אֶת עֵדָה / אֲשֶׁר בְּיַד צַר לְכוּדָה</p>

<p>רוֹעָהּ אַתָּה מֵעוֹדָהּ / נָא הַבֵּט וּרְאֵה נְדוּדָהּ</p>

<p>גָּדוֹל וְנוֹרָא</p>

<p>מָגֵן וְסִתְרָה</p>

<p>הָשֵׁב הָעֲטָרָה / הַחֲמוּדָה</p>

<p>עַל רֹאשׁ עַבְדְּךָ</p>

<p>חִישׁ תְּנָה הוֹדְךָ</p>

<p>הַגְדֵּל חַסְדְּךָ / לְסַעֲדָהּ</p>

<p>בֵּית אֶפְרַיִם וִיהוּדָה / אֶלֶף פְּעָמִים עֲלֵיכֶם יוֹסֵף</p>

<p>לְעֵדָה יָפָה תַמָּה שִׂימָה / עֲלֵי עַיִן בֵּן פֹּרָת יוֹסֵף.</p>

<br />
</blockquote>

<blockquote>
<p>חָזָק אֵל אָבִינוּ הוּא / יִבְנֶה מִקְדָּשׁ עַל נְוֵהוּ</p>

<p>כַּלְּבָנוֹן מַרְאֵהוּ / אֱלֹהֵי אָבִי אֲרוֹמְמֶנְהוּ</p>

<p>רוֹכֵב עֲרָבוֹת</p>

<p>בּוֹחֵן לְבָבוֹת</p>

<p>בָּנִים וְאָבוֹת / יְהַלְלוּהוּ</p>

<p>מִזַּעֲקַת דַּל</p>

<p>אָזְנוֹ לֹא תֶחְדַּל</p>

<p>שְׁמוֹ יִתְגַּדַּל / כָּל חַי יוֹדֵהוּ</p>

<p>בּוֹטֵחַ בּוֹ אַשְׁרֵהוּ / נִבְחָר מִזָּהָב וָכֶסֶף</p>

<p>לְעֵדָה יָפָה תַמָּה שִׂימָה / עֲלֵי עַיִן בֵּן פֹּרָת יוֹסֵף.</p>

<br />
</blockquote>

<p>מקור: <strong>שירה ופיוט של יהודי בבל</strong>, מכון בן צבי, תש״ל</p>

<blockquote>
<br />
</blockquote>

<p>מיהודי בבל בהודו. שיר אחד ממנו נדפס בהגדה של פסח בבומבאי תרנ״ו. סימנו: יוסף חזק, כנראה שם המהולל.</p>

<p>סימן: יוסף חזק. לחן: יונה הומה.</p>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/45724">https://benyehuda.org/read/45724</a></div></body></html>