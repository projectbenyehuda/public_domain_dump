<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>תהלה לאל</title>
	<meta name="author" content="שם טוב גאגין"/>
</head>
<body>

<p><strong>על שרפא רפואה שלמה לאדוננו המלך יר&quot;ה</strong>.</p>

<br />

<blockquote>
<p>אֵל אֱלֹקֵי הָרוּחוֹת לְכָל בָּשָׂר! גְּדָל חֶֽסֶד
וְרַב כֹּחַ!</p>
</blockquote>

<blockquote>
<p>עָדֶֽיךָ נָבוֹֽאָה הַיּוֹם לְהִשְׁתַּֽחֲוֹת מוּל הַדְרַת
קָדְשֶֽׁךָ. בַּבַּֽיִת הַזֶּה מְקוֹם מִקְדָּשׁ מְעַָט. אֲשֶׁר כּוֹֽנְנוּ
יָדֵֽינוּ לַֽעֲבוֹדָתֶֽךָ. לָשֵׂאת שָׁם אֵלֶֽיךָ נַפְשֵֽׁנוּ בְרִנָּה
וְתוֹדָה בִימֵי מוֹעֵד וְשִׂמְחָה. גַּם בִּתְפִלָּה וְתַֽחֲנוּנִים
לְעִתּוֹת בַּצָּרָה וְיִרְוַח לָֽנוּ.</p>

<p>נִכְרְעָה מוּל הַדְרַת קָדְשֶֽׁךָ. וְנוֹדֶה לְשִׁמְךָ עַל
נִסֶּֽיךָ וְנִפְלְאוֹתֶֽיךָ עַל חַסְדְּךָ וְעַל אֲמִתֶּֽךָ אֲשֶׁר גָּמַֽלְתָּ
לָֽנוּ. כִּי עָֽלְתָה שַׁוְעָתֵֽנוּ לְפָנֶֽיךָ וּפָתַֽחְתָּ לָֽנוּ שַֽׁעֲרֵי
תְפִלָּה. וְקִבַּֽלְתָּ תְפִלָּתֵֽנוּ בְרָצוֹן וְשָׁלַֽחְתָּ רְפוּאָה
שְׁלֵמָה לַאדוֹנֵֽינוּ וּמַלְכֵּֽנוּ הֶחָסִיד וְהָרַֽחֲמָן <strong>ג&#8217;וֹרג'</strong>
יָרוּם הוֹדוֹ.</p>

<p>מוֹדִים אֲנַֽחְנוּ לְפָנֶֽיךָ כִּי אַתָּה רוֹפֵא חוֹלִים
פּוֹקֵֽחַ עִוְרִים וְזוֹקֵף כְּפוּפִים. וּבְלָשׁוֹן אֲשֶׁר שַֽׂמְתָּ
בְּפִֽינוּ. נֹאמַר אָֽנָּא יְיָ אֵֵל הָרַֽחֲמִים וְהַסְּלִיחוֹת אֲדוֹן
כָּל הָאָֽרֶץ. תֵּן לוֹ אוֹֽרֶךָ יָמִים וְשָׁנִים. וְכִסְאוֹ יִהְיֶה
נָכוֹן לְפָנֶֽיךָ. תְּקַדְּמֶֽנּוּ בִרְכוֹת טוֹב. וּתְחַדֵּֽהוּ בְשִּׂמְחָה
אֶת־פָּנֶיךָ.
וּלְמַלְכָּתֵֽנוּ אֵֽשֶׁת חַֽיִל בָּרֵךְ אוֹתָהּ. וּתְשַׂמְּחֶֽהָ
שִׂמְחָה שְׁלֵמָה. וּבָרֵךְ אֶת־כָּל־בֵּית הַמְּלוּכָה.
הַנֶּֽאֱהָבִים וְהַנְּעִימִים הַשְּׂמֵחִים אֱלֵי גִיל אֲנָשִׁים.
תְּשִׁיתֵֽמוֹ בְרָכוֹת לָעַד.
מַעְיַן הַיְשׁוּעָה וּמְקוֹר הַבְּרָכָה!</p>

<p>אַתָּה בָחַֽרְתָּ בָּאָֽרֶץ הַזֹּאת וּבְיוֹשְׁבֶֽיהָ. וְעֵינֶֽיךָ
הָיוּ בָהּ לְגַדְּלָהּ וּלְהָקִימָה עָל. וַתְּהִי מוֹפֵת לְכָל
הָאֲרָצוֹת. וְלִגְבֶֽרֶת הַמַּמְלָכוֹת. בָּהּ חֶֽסֶד וֶֽאֱמֶת
נִפְגָּֽשׁוּ. צֶֽדֶק וְשָׁלוֹם נָשָֽׁקוּ. פְּתַח אֶת־אוֹצָֽרְךָ הַטּוֹב
אֶת־הַשָּׁמַֽיִם וְהָרֵק עֲלֵיהֶם אֶת־בִּרְכַּת שְׁלוֹמֶֽךָ. כִּי אֵל
שׁוֹמֵֽעַ תְּפִלּוֹת אָֽתָּה.</p>
</blockquote>

<blockquote>
<p>בָּרוּךְ אַתָּה יְיָ שׁוֹמֵֽעַ תְּפִלָּה.</p>

<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/41562">https://benyehuda.org/read/41562</a></div></body></html>