<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>תפלה [לזכרון חג חצי היובל]</title>
	<meta name="author" content="שם טוב גאגין"/>
</head>
<body>

<p><strong>לזכרון חג חצי היובל שחגגנו ביום שבת מלכנו ג&#8217;ורג' החמישי על כסא המלוכה 25 MAY 1935.</strong></p>

<br />

<blockquote>
<p>אָֽנָּא אֵל עֶלְיוֹן רוֹכֵב שָׁמַיִם. בָּֽאנוּ הַיּוֹם אֶל
מִקְדָּשְׁךָ זֶה. לִשְׁפּוֹךְ שִׂיחֵֽנוּ וְתוֹדוֹתֵֽינוּ לְפָנֶֽיךָ.
בִּדְבָרִים הַיּוֹצְאִים מִמְּקוֹר לִבֵּנוּ. וּנְשַׁלְּמָה פָרִים
שְׂפָתינוּ. לְהַלֵּל וּלְשׁבֵּֽחַ וּלְפָאֵר אֶת־שִׁמְךָ הַגָּדוֹל. עַל
שֶׁהֶֽחֱיִּיתָֽנוּ וְקיֵּמְתָּֽנוּ כְּהַיּוֹם הַזֶּה. לָקַחַת חֶבֶל בַּֽחֲגִיגַת
חֲצִי־יוֹבֵל מִיּוֹם שֶֽׁבֶת מַלְכֵּֽנוּ הָאַדִּיר</p>
</blockquote>

<br />  

<blockquote>
<p><strong>ג&#8217;וֹרג' החמישי יר&quot;ה</strong></p>

<p>עַל כִּסֵּא מַמְלַכְתּוֹ:</p>

<br /> 
</blockquote>

<blockquote>
<p>יָדַֽעְנוּ יְיָ כִּי אַתָּה הַמַּגְבִּיהִי לָשָֽׁבֶת. הַמַּשְׁפִּילִי
לִרְאוֹת בַּשָּׁמַֽיִם וּבָאָֽרֶץ. מִפִּֽיךָ מְלָכִים יִמְלוֹֽכוּ.
וּמִיָּדְךָ לָֽמוֹ מַטֵּה עוֹז שֵׁבֶט מִישׁוֹר לְנַהֵל לְאֻמִּים.
וְאַתָּה בְחַסְדְּךָ בָחַֽרְתָּ בְמַלְכֵּֽנוּ וַהֲרֵמֹֽתָ כִסְאוֹ בִמְעִיל
מַלְכוּת וַעֲטֶֽרֶת זָהָב. לִרְדּוֹת בְּעָם רָב בְּאֶֽרֶץ רַֽחֲבַת
יָדָֽיִם. הוּא כָמוֹֽךָ יִתְמוֹךְ מִשְׁפָּט בָּאָֽרֶץ. וְהָיָה לָֽנוּ
כְרוֹעֶה נֶֽאֶֽמָן אֲשֶׁר בִּנְאוֹת דֶּֽשֶׁא יַרְבִּיץ עֶדְרוֹ.
וְנִהֵל אוֹתָֽנוּ בְּאַֽהֲבָה בְּחֵן בְּחֶֽסֶד וּבְרַֽחֲמִים. וְלֹא
שָׂם פְּדוּת בֵּין גֶּזַע לְגֶֽזַע. וּֽכְאָב אֶת־בְּנוֹ יִרְצֵֽנוּ
לְהֵטִיב עִמָּֽנוּ וּלְהַרְבּוֹת חֲסָדָיו עָלֵֽינוּ:</p>
</blockquote>

<blockquote>
<p>מֶלֶךְ מַלְכֵי הַמְּלָכִים. תִּמְשׁוֹךְ מַלְכוּתוֹ נֶֽצַח.
וְכִסְאוֹ כִימֵי שָׁמָֽיִם. וְכַשֶּֽׁמֶשׁ יִכּוֹן עוֹלָם. וְכַיָּרֵֽחַ
אוֹרוֹ יוֹפִֽיעַ. וּלְמַלְכָּתֵֽנוּ הַֽחֲבִיבָה. תּוֹסִיף שָׁנִים
עַל שְׁנוֹתֶֽיהָ. שְׁנוֹת טוֹבָה וְרָצוֹן. בִּימֵיהֶם יִפְרְחוּ
בְנֵיהֶם הָאֲצִילִים וִיהִי כַזַּֽיִת הוֹדָם. בָּרֵךְ אֶת־כָּל
יוֹשְׁבֵי הַמַּמְלָכָה הָרְחָבָה הַזֹּאת. סוֹכְכֵם בְּצֵל
אֶבְרָתֶֽךָ. הָרֵק עֲלֵיהָם מִשֶּֽׁפַע בִּרְכוֹתֶֽיךָ. וּבְמֵיתְרֵי
אַהֲבָה וְאַֽחֲוָה יְדֻבָּֽקוּ. לְמַֽעַן יִרְאוּ הָעַמִּים כִּי
מֵאַֽהֲבָתְךָ אֶל עַמְּךָ יִשְׂרָאֵל וּמֵחֶשְׁקְךָ בָם. תַּמְשִׁיל
עָלֵֽימוֹ אַנְשֵׁי אֱמֶת. וְתִגְמוֹל עִם הַמְּטִיבִים לָהֶם.
הֱיֵה נָא קָרוֹב לִגָֽאֳלֵֽנוּ. וִיחִי אֲדוֹנֵֽינוּ הַמֶּֽלֶךְ
וְתִכּוֹן מַלְכוּתוֹ לְעוֹלָם וָעֶד. וְכֵן יְהִי רָצוֹן וְנֹאמַר
אָמֵן:</p>

<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/41564">https://benyehuda.org/read/41564</a></div></body></html>