<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>שיר הכבוד שקבלתי ליום חתונתי / רפאל אהרן בן שמעון</title>
	<meta name="author" content="שם טוב גאגין"/>
</head>
<body>

<p>שקול בתנועותיו שלחתיו למנחה למר דיינא. דנחית לעומקה דדינא.</p>

<p>ידיד נפשי הרב הכולל, חן ערכו מי ימלל.</p>

<p>איש האשכולות מזר&#8220;ק טהור כמוהר&#8221;ר <strong>שם טוב גאגין</strong> הי&quot;ו</p>

<p>לזכרון יום חתונתו ושמחת לבו.</p>

<p>יום י&#8220;א כסלו שנת העת&#8221;ר.</p>

<p>יהי רצון שיהיה בסימן טוב ובמז&quot;ט צומח ועולה.</p>

<blockquote>
<br />
</blockquote>

<blockquote>
<p>צְבִי הַחֵן וָעוֹפֶר חִשְׁקִי,</p>

<p>אֲשֶׁר יְדִידוּתִי אֵלָיו אֱמוּנָה.</p>

<p>שִׁירָתִי תֶּעֱרַב לְךָ חֲמוּדִי,</p>

<p>תּוּבַל שַׁי לְשִׁמְךָ הִיא לְמָנָה.</p>

<p>יוֹם חֲתוּנָתְךָ אָשִׂישׂ גִּילַת וְרַנֵּן,</p>

<p>גַּם כִּלְיוֹתַי תַּעֲלוֹזְנָה.</p>

<p>בֵּית אָבִיךָ בַּל יִפָּקֵד מוֹשָׁבָם,</p>

<p>יִחְיוּ גַם עַד שֵׂיבָה וְזִקְנָה.</p>

<p>אַפִּרְיוֹן עָשׂוּ לְךָ חֲתָנִי,</p>

<p>בּוֹ הַיּוֹם כַּלָּה לִקְרָאתְךָ נְכוֹנָה.</p>

<p>יַעֲלַת חֵן בַּת רַחֲמִים,</p>

<p>הַרְרֵי אֵל לִפְנֵיכֶם יִפְצְחוּ רִנָּה.</p>

<p>אֱלֹהִים יָשִׂים אוֹתָהּ יָתֵד נֶאֱמָן,</p>

<p>וְזֹאת לְךָ בָיִת אַחֲרוֹנָה.</p>

<br />

<p>לְהִתְקַדֵּשׁ לְךָ הַיּוֹם תִּתְאָו,</p>

<p>הוֹקֵר עֶרְכָּהּ מִפָּז וּתְכַבְּדֶנָהּ.</p>

<p>שִׂימָהּ כַּחוֹתָם עַל לִבֶּךָ,</p>

<p>וּלְרַעְיָה תִהְיֶה בְחֵיקְךָ נְתוּנָה.</p>

<p>שֶׁבַע בַּיּוֹם נְהַלֵּל אֶל אֵל,</p>

<p>וּבַעַדְכֶם נָרִימָה קוֹל בִּתְחִנָּה.</p>

<p>בִּרְכוֹת שָׁמַיִם יָרִיק עֲלֵיכֶם,</p>

<p>וְיַעֲטָרְכֶם רָצוֹן כַּצִּנָה.</p>

<p>בְּרִיתְכֶם לֹא תוּפַר עֲדֵי נֶצַח,</p>

<p>אַךְ פָּרוֹחַ תִּפְרַח כַּשּׁוֹשַׁנָּה.</p>

<p>טוֹב שֵׁם מִבָּנִים וּבָנוֹת,</p>

<p>זַרְעֲכֶם כֵּן יִרְבֶּה כֶּעָפָר מִי מָנָה.</p>

<p>מִנְחַת זִכָּרוֹן תִּהְיֶה שִׁירָתִי תָּשׁוּר,</p>

<p>כִּי לְמַגִּישָׁהּ לֵב מַתָּנָה.</p>

<p>קַבֵּל בְּאַהֲבָה תְשׁוּרָתִי,</p>

<p>וְאִם נִיבָהּ לְשׁוֹן עִלֵּג.</p>

<p>כִּי לֹא כוֹנַנְתִּיהָ מֵרֹאשׁ,</p>

<p>אַךְ כַּאֲשֶׁר יַעֲלֶה הַמַּזְלֵג.</p>

<br />
</blockquote>

<p>הצעיר <strong>רפאל אהרן בן שמעון</strong> ס&#8220;ט,
חכם באשי וראשי הרבנים בעוב&#8221;י מצרים ואגפיה.</p>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/47356">https://benyehuda.org/read/47356</a></div></body></html>