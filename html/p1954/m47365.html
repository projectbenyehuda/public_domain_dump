<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>קינה על מות המלך חוסן במצרים</title>
	<meta name="author" content="שם טוב גאגין"/>
</head>
<body>

<p>על מות המלך החסיד
חוסן מלך מצרים.</p>

<p>שנת תרע&quot;ז</p>

<blockquote>
<br />
</blockquote>

<blockquote>
<p>דָּר בַּמְּרוֹמִים, שׁוֹמֵר שְׁחָקִים, דְּרָכֶיךָ
וּמִשְׁפָּטֶיךָ עֲמוּקִים, פָּעֳלֶיךָ הֵם תְּמִימִים,
נִסְתָּרִים וְנֶעֱלָמִים, וְאַתָּה בַשָּׁמַיִם מִמַּעַל, מִי
יֹאמַר לְךָ מַה־תַּעֲשֶׂה וּמַה־תִּפְעָל.</p>

<p>אֵל אֱלֹקֵי הָרוּחוֹת לְכָל בָּשָׂר, כָּלוּ
בַדְּמָעוֹת עֵינֵינוּ, חֳמַרְמְרוּ מֵעֵינוּ, כִּי נָפְלָה
עֲטֶרֶת רָאשֵׁנוּ, מַחְמַד עֵינֵינוּ וּגְדוּלַת אֲדוֹנֵינוּ
הַמֶּלֶךְ חוּסֶן נ&quot;ע.</p>

<p>שֶׁנִּפְטַר וְהָלַךְ לְעוֹלָמוֹ, וַתְּהִי הַמִּשְׂרָה
עַל שִׁכְמוֹ, מִתְהַלֵּךְ בְּתוּמוֹ, צַר לָנוּ עָלָיו
וְעַל בֵּית הַמְּלוּכָה אֲבֵלָיו, וְכָל אִישׁ לְפִי
מַהֲלָלָיו, מֶלֶךְ מ&quot;ה בְּרַחֲמֶיךָ יַעֲלֶה וְיָבֹא יַגִּיעַ
יֵרָאֶה וְיֵרָצֶה לְפָנֶיךָ, חֲסָדָיו וְצִדְקוֹתָיו,
תְּרוּמוֹתָיו וּמַעְשְׂרוֹתָיו, וְשַׁלֵּם לוֹ גְמוּלוֹ, כִּי
זַךְ וְיָשָׁר פָּעֳלוֹ, צְרוֹר בִּצְרוֹר הַחַיִּים נִשְׁמָתוֹ
וְשִׂים כָּבוֹד מְנוּחָתוֹ, לַחֲזוֹת בְּנוֹעַם יְיָ וּלְבַקֵּר
בְּהֵיכָלוֹ, אֲשֶׁר נָטָה שָׁם אָהֳלוֹ, כְּתִכְתִיב יָבֹא
שָׁלוֹם יָנוּחוּ עַל מִשְׁכְּבוֹתָם.</p>

<p>ממ&quot;ה מְקוֹר הַיְּשׁוּעוֹת וְהַנֶּחָמוֹת כְּדִכְתִיב
אָנֹכִי אָנֹכִי הוּא מְנַחֶמְכֶם, שְׁלַח כּוֹס תַּנְחוּמִין
לְבֵית הַמְּלוּכָה, וְתֵן לָהֶם בְּרָכָה, שָׂשׂוֹן
וְשִׂמְחָה, אֵין פֶּרֶץ וְאֵין צְוָחָה, וִיקֻיַּם בָּהֶם
מִקְרָא שֶׁכְָּתוּב לֹא יָבוֹא עוֹד שִׁמְשֵׁךְ וְאַתָּה
תִהְיֶה לָהֶם לְאוֹר עוֹלָם.</p>

<p>ממ&quot;ה בְּרַחֲמֶיךָ הָרַבִּים נַחֵם הַמַּלְכָּה
הָאַלְמָנָה, אֲשֶׁר נַפְשָׁהּ נַעֲנָהּ, תֶּן לָהּ אוֹרֶךְ
יָמִים, וְנוֹדֶה לְךָ בָעַמִּים, מַלֵּא מִשְׁאֲלוֹתֶיהָ
לְטוֹבָה, עַד זִקְנָה וְשֵׂיבָה, וּבָא לְצִיּוֹן גּוֹאֵל,
וְכֵן יְהִי רָצוֹן וְנֹאמַר אָמֵן.</p>
</blockquote>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/47365">https://benyehuda.org/read/47365</a></div></body></html>