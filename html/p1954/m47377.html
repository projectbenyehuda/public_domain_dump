<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>שברי רעיונות</title>
	<meta name="author" content="שם טוב גאגין"/>
</head>
<body>

<p>וַתְּחַסְּרֵהוּ מְעַט מֵאלֹהִים (תהלים ח' ו')</p>

<blockquote>
<br />
</blockquote>

<blockquote>
<p>הַחֹקֵר! רוּחוֹ לֹא יָנוּחַ וְלֹא יִשְׁקוֹט. לֹא־יָנוּם
וְלֹא יִישָׁן יוֹמָם וָלַיְלָה, לַחֲקֹר וְלִדְרוֹשׁ בְּטֶבַע הַיְצִירָה
וְהָעֲשִׂיָּה. תָּמִיד מִשְׁתּוֹקֵק לְגַלּוֹת רָזֵי דְרָזִין, אֲשֶׁר הֵם
לְמַעְלָה מֵהַשָּׂגַת שִׂכְלוֹ. מִתְחַקֶּה לִדְרוֹשׁ וְיוֹרֵד עַד
הַתְּהוֹם. הוּא מַרְגִּישׁ בְּנַפְשׁוֹ מִין כֹּחַ חָזָק טָמוּן טָמִיר
וְנֶעְלָם, אֱלוֹהַּ בַּשָּׁמַיִם אֲשֶׁר הִמְשִׁיל הָאָדָם עַל הָאָרֶץ.
וְהֶעֱלָהוּ בְּמַעֲלַת צְבָא הַמָּרוֹם בָּאָרֶץ. עַל זֹאת בֶּן תְּמוּתָה
יַעֲמוֹד וְיִשְׁתּוֹמֵם וְיִדּוֹם וְיִבָּהֵל, וְיֹאמַר מַרְגִּישׁ
לְבָבִי, מִנִּי יָם רָחֲבוּ גְדוֹתָיו, אִם אֶפְרוֹשׂ כְּנָפַי לְאַרְבַּע
כַּנְפוֹת הָאָרֶץ, וּבַחֲדָרַי אַעֲמִיק הֵיטֵב, חָכְמָה וּמַדָּע.
יִהְיֶה לְאֵל יָדִי לְפַעְנֵחַ נֶעֱלָמִים, אִם אֶסַּק שָׁמַיִם אֶמְצָא
כַּר נִרְחָב לַחָכְמָה, וְאִם שְׁאוֹל אַצִיעָה אֶמְצָא סְגוּלוֹת
בִתְהוֹמוֹתָיו, וְאִם לְקַרְקְעִית הַיָּם אֵרֵד, גַּם שָׁם אֶמְצָא
אוֹצְרוֹת חָכְמָה טְמוּנָה, הַמַּפְלִיאִים עַיִן רוֹאָה וְאֹזֶן
שׁוֹמַעַת. פִּתְאוֹם סְעִיפָיו וְרַעְיוֹנָיו הֶעֱלוּהוּ מֵעוֹלָם
הַשָּׁפֵל לְעוֹלָם הָעֶלְיוֹן, וְשַׁעֲרֵי שָׁמַיִם נִפְתְּחוּ לוֹ
וְרוֹאֶה מַרְאוֹת אֱלֹהִים לְפָנָיו, סִקְּלוּ לוֹ נְתִיבוֹת נוֹרָאִים
וַאֲיוּמִים. וּמַבִּיט אֶל הַכּוֹכָבִים בִּמְסִלּוֹתָם, וְלַשֶּׁמֶשׁ
וְלַיָּרֵחַ וּלְכָל הַגַּלְגַּלִים וְהָאוֹפַנִּים. וְעוֹמֵד
וּמִשְׁתָּאֶה לִרְאוֹת יָפְיָם טִבְעָם וַהֲדָרָם, וְאֵיךְ אוֹרָם חָזָק
וְתַּקִיף. נִדְמֶה לוֹ כִּי עַד עַתָּה הָיָה טָמוּן בִּמְעָרוֹת צוּרִים
אֲשֶׁר מֵעוֹלָם לֹא זָרְחָה הַשֶּׁמֶשׁ בָּהֶן. וְחוֹזֵר וְיוֹרֵד
מֵעוֹלָם הָעֶלְיוֹן לְהַתַּחְתּוֹן, וְכֵן עוֹלֶה וְיוֹרֵד, אָנֶה
וָאָנָה, עַד אֲשֶׁר יֶאֱסֹף וְיֶאֱגוֹר בְּחָפְנָיו חָכְמוֹת וּמַדָּעִים
עַד אֵין חֵקֶר, וּבָא לִידֵי הַכָּרָה חוּשִׁית מַה הֵמָּה. וְכֵן הוֹלֵךְ
מַתְמִיד וּמְעַיֵּין בְּעֵין חוֹדֶרֶת בַּטֶּבַע, וְתַכְסִיס כָּל
הַיְצוּרִים, מִרְאֵמִים עַד בֵּיצֵי כִנִּים, וּמְגַלֶּה טִבְעָם
וּמַהְלָכָם וּמִסְפַּר שְׁנֵי חַיֵּיהֶם, וְכֵן כָּל עוֹף</p>

<br />
</blockquote>

<blockquote>
<p>כָּנָף לְמִינֵהוּ, בִּכְלָלוּת הוּא מְגַלֶּה נוֹרָאוֹת
לְכָל אַרְבַּעַת הַיְסוֹדוֹת, אֵשׁ, רוּחַ, מַיִם, עָפָר, וּמֵרִים
עֵינָיו אֶל שְׁמֵי שָׁמַיִם, לְאֵל עֶלְיוֹן וְנוֹרָא, מֶלֶךְ גָּדוֹל,
אֲשֶׁר כֹּחוֹ וּגְבוּרָתוֹ מָלֵא עוֹלָם וְאוֹמֵר לוֹ יְיָ מָה רַבּוּ
מַעֲשֶׂיךָ כֻּלָּם בְּחָכְמָה עָשִׂיתָ.</p>

<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/47377">https://benyehuda.org/read/47377</a></div></body></html>