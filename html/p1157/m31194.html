<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[עֵת יָבֹא הָעֶרֶב]</title>
	<meta name="author" content="שמעון שמואל פרוג / יעקב קפלן"/>
</head>
<body>

<h2 id="i">I</h2>

<blockquote>
<p>עֵת יָבֹא הָעֶרֶב, וְיַעַר וּשְׁדֵמָה</p>

<p>יַעַמְדוּ דוֹמֵמִים כִּשְׁקוּעֵי תַרְדֵּמָה,</p>

<p>וְרוּחוֹת עֲדָנִים הַיְקוּם יְמַלֵּאוּ,</p>

<p>וּמְלֵאֲתִי עֹנֶג – אֵין דֹּמֶה אֵלֵיהוּ –</p>

<p>נְטוּיָה כִּי תֵשְׁבִי אֶל־פְּנֵי אוֹר הַמְּנוֹרָה,</p>

<p>וּשְׂפָתֵךְ תַּבִּיעַ תְּפִלָּתֵךְ הַטְּהוֹרָה –</p>

<p>הַאֲרִיכִי נָא רֶגַע בִּתְפִלָּה וּתְחִנָּה,</p>

<p>וּבְנֹאדָךְ, נֹאד דְּמָעוֹת הוֹסִיפִי, עֲדִינָה,</p>

<p>לַהֲמוֹן דִּמְעוֹתַיִךְ עוֹד דִּמְעָה, עוֹד אַחַת,</p>

<p><strong>וּבְשִׂיחֵךְ</strong> הַזְכִּירִי עוֹד נֶפֶשׁ נֶאֱנַחַת,</p>

<p>הִיא נֶפֶשׁ אָחִיךְ, רְפֵה־הַיָּדַיִם,</p>

<p>הֶעָשׁוּק, הָרָצוּץ בְּדֶרֶךְ הַחַיִּים&#8230;</p>

<br />
</blockquote>

<blockquote>
<p>הַעְתִּירִי, כִּי אֻחַן בֶּאֱמוּנָה נִלְהָבָה,</p>

<p>שֶׁתָּסֹךְ עַל לִבִּי כְּחוֹמָה נִשְׂגָּבָה</p>

<p>וְנַפְשִׁי תִמָּלֵא מַחֲשָׁבוֹת נִפְלָאוֹת,</p>

<p>מַרְהִיבוֹת הַלֵּב וּמַלְהִיבוֹת הַכְּלָיוֹת,</p>

<p>שֶׁהֵמָּה יָאִירוּ אֶת דַּרְכִּי אֲבֵלָה</p>

<p>כְּכוֹכְבֵי הַנֶּשֶׁף בְּאִישׁוֹן אֲפֵלָה;</p>

<p>וְרוּחַ מִמָּרוֹם עָלַי לוּ יֵעָרֶה,</p>

<p>בַּחֶבֶל הַמַּר עֵת מִלְחָמָה אֲגָרֶה.</p>

<p>מֵעַל פְּנֵי אֻמָּתִי הַבּוֹכָה, נֶאֱנָחָה,</p>

<p>לוּ דִמְעָה רַק אַחַת לִמְחוֹת אֶצְלָחָה.</p>

<p>וְעָלֶה עֵץ־עָבוֹת לוּ אֶחָד אֶקְלָעָה</p>

<p>בְּזֵרָה זֵר קוֹצִים, זֵר עָמָל וּתְלָאָה.</p>
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/31194">https://benyehuda.org/read/31194</a></div></body></html>