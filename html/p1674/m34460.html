<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>עַל מִשְׁפְּחוֹת הַמּוֹשְׁלִים</title>
	<meta name="author" content="יצחק בן אברהם הגרני"/>
</head>
<body>

<blockquote>
<br />
</blockquote>

<blockquote>
<p>עַל מִשְׁפְּחוֹת הַמּוֹשְׁלִים עָבַרְתִּי / אֶתְמוֹל לְאֶרֶץ נוֹגְנִים שִׁחַרְתִּי,</p>

<p>כִּנּוֹר לְנַגֵּן טִפְּחָה יָדִי, וְעַל / יָמִין יְתָרַי בַּכְּלִי קָשַׁרְתִּי.</p>

<p>וָאְנַגְּנָה – אוּלַי בְּיוֹם אֶתְעַדְּנָה / יִרְוַח לְמָרֵי לֵב – וּבַשִּׁיר שַׁרְתִּי.</p>

<p>אִם לֹא בְיָמַי – לוּ בְמוֹתִי יִמְצְאוּ / שִׁיר אַחֲרֵי עַל הַר נְבוֹ קֻבַּרְתִּי</p>

<p>״אִלּוּ כְגָרְנִי קָם לְשִׁיר נָבִיא – יְהִי / קֹדֶשׁ וְאַל בּוֹ תִגְעוּ״ בֻּשַּׂרְתִּי.</p>

<p>מַה מָּצְאוּ בִי חֵטְא וְעָווֹן שוֹטְנַי? / הַאֶעֱבֹר תּוֹרוֹת, בְּרִית הֵפַרְתִּי?</p>

<p>יֵחָרְבוּ צָרַי וְלֹא יִכָּתְבוּ / בִכְתָב בְּנֵי עַמִּי! לְיוֹם אָמַרְתִּי.</p>

<p>צַר לִי עֲמָלֵקִי לְדָלְקִי יֶאֱרֹב – / אֶקֹּב כְּשִׁמְעִי, אַחֲרָיו עִפַּרְתִּי.</p>

<p>לוּ קָם צְבָא שַׁחַק וְדָלַק אַחֲרַי – / הַאֶעֱרֹץ כַּיּוֹם וְהִשְׂתָּעַרְתִּי?</p>

<p>הִתְפַּזְּרוּ עִתּוֹת אֲנָחָה, עָבְרוּ, / וּשְׁנוֹת הֲנָחָה כַּעֲדִי עִטַּרְתִּי,</p>

<p>אֶהְיֶה לְעוֹלָם עוֹד גְּבִיר, אִם מִדְּבִיר / נִכְבָּד כְּאַרְבֶּה אוֹ כְגוֹב נִגְעַרְתִּי!</p>

<p>חֶלֶד! לְאַט לִי לַאֲצִילֵי אַט – וְאַט / לָהֶם שְׁלוֹמֵי אַהֲבָה זָכַרְתִּי.</p>

<p>הֵיכַל יְיָ, הָעֲבוֹדָה, לִפְנַי, / אִם אֶבְגְּדָה בָהֶם וְאִם שָׁקַּרְתִּי!</p>

<p>רוּחַ זְמִירַי עַל פְּנֵיהֶם יַחֲלֹף, / שַׂעְרַת בְּשָׂרָם מֵרְתֵת שָׁמַרְתִּי.</p>

<p>הֵם לִקְרָאתִי חָרְדוּ לֹא עָמְדוּ / רָאוּ וְהִבִּיטוּ אֲשֶׁר בִּקַּרְתִּי,</p>

<p>כַּמָּה יְבִיאוּן מַעֲדַנֵּיהֶם לְפִי / וָאֵשְׁתְּ מִיֵּינָם וְהִשְׁתַּכַּרְתִּי,</p>

<p>וָאֶשְׁכְּנָה תוֹכָם כְּמֶלֶךְ בַּגְּדוּד / נִשְׁעָן עֲלֵי יָדָם וְהִתְפָּאַרְתִּי.</p>

<p>הֵמָה אֲהֵבוּנִי נְדָבָה – אֹהֲבֵם / נֶצַח, וּבָחְרוּ בַּאֲשֶׁר בָּחַרְתִּי.</p>
</blockquote>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/34460">https://benyehuda.org/read/34460</a></div></body></html>