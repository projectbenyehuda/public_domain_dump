<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>הגיון לערב</title>
	<meta name="author" content="אד&quot;ם הכהן"/>
</head>
<body>

<p>תשׁת חשׁך ויהי לילה</p>

<p>(תהלים קד)</p>

<blockquote>
<br />
</blockquote>

<blockquote>
<p>אַךְ עָבְרָה כִּמְעַט</p>

<p>מִזֶּה אַךְ הֶעְתִּיקָה,</p>

<p>אַךְ הָלְכָה לָהּ שֶׁמֶשׁ</p>

<p>עוֹד לֹא הִרְחִיקָה,</p>
</blockquote>

<blockquote>
<p>עוֹד עַל אַחְרִית יָם<a href="#fn:1" id="fnref:1" title="see footnote" class="footnote"><sup>1</sup></a></p>
</blockquote>

<blockquote>
<p>נַכִּיר אֲשׁוּרֶיהָ,</p>

<p>וּבְעֵינֵי חֶמְלָה</p>

<p>עוֹד תַּבִּיט אַחְרֶיהָ,</p>

<p>עוֹדֶנָּה יוֹרֶדֶת</p>

<p>מִקְּצֵה שָׁמֵינוּ,</p>

<p>עוֹד שׁוּלֵי שַׂלְמָתָהּ</p>

<p>נִרְאִים אֵלֵינוּ,</p>

<p>וַיֵּדַע וַיָּקָם</p>

<p>חשֶׁךְ מֵאָרֶב,</p>

<p>נֵעוֹר חִישׁ לָצֵאת</p>
</blockquote>

<blockquote>
<p>כִּזְאֵבֵי הָעָרֶב,<a href="#fn:2" id="fnref:2" title="see footnote" class="footnote"><sup>2</sup></a></p>
</blockquote>

<blockquote>
<p>מִתַּחְתִּית אֲבַדּוֹן</p>

<p>מֵעִמְקֵי שַׁחַת,</p>

<p>מִסָּבִיב לָאָרֶץ</p>

<p>מִתְּהוֹמוֹת תַּחַת,</p>

<p>יָצָא זֶה וַיִּרֶב</p>

<p>פָּשַׁט — וַיַּעַל,</p>

<p>עַל תֵּבֵל כֻּלָּהּ</p>

<p>עַד עָבִים מִמַּעַל,</p>
</blockquote>

<blockquote>
<p>כִּחֵשׁ בָּאָרֶץ<a href="#fn:3" id="fnref:3" title="see footnote" class="footnote"><sup>3</sup></a></p>
</blockquote>

<blockquote>
<p>אָמַר אֵין שָׁמַיִם,</p>

<p>וָיִּבְלַע כֹּל בָּמוֹ</p>

<p>כַּמַּבּוּל מַיִם,</p>

<p>תֵּבֵל זוֹ וִיקוּמָהּ</p>

<p>אֵיךְ לֹא נוֹדָעוּ,</p>

<p>וִיפִי צֶאֱצָאֶיהָ</p>

<p>אֵיפֹה נִבְלָעוּ.</p>

<br />
</blockquote>

<blockquote>
<p>זֶה חשֶׁךְ לֹא הוֹד לוֹ</p>

<p>לֹא חֵן לֹא יֹפִי,</p>

<p>בַּלָּהוֹת כֻּלּוֹ</p>

<p>אַךְ מָשְׁחָת וָדֹפִי,</p>

<p>מִשְּׁחוֹר יִשְׁחַר פָּנָיו</p>

<p>מֵאוּד כִּירַיִם,</p>

<p>יַפְחִיד כָּל רוֹאוֹ</p>

<p>וִיעַוֵּר עֵינַיִם,</p>
</blockquote>

<blockquote>
<p>שִׁכַּח<a href="#fn:4" id="fnref:4" title="see footnote" class="footnote"><sup>4</sup></a> בֶּחָלֶד</p>
</blockquote>

<blockquote>
<p>נֹעַם אוֹר זוֹרֵחַ,</p>
</blockquote>

<blockquote>
<p>גַּם הוּא חצֵּי חֶרֶס<a href="#fn:5" id="fnref:5" title="see footnote" class="footnote"><sup>5</sup></a></p>
</blockquote>

<blockquote>
<p>עַתָּה שׁוֹכֵחַ</p>

<p>לֹא זָכַר בֹּקֶר</p>

<p>וּכְלֹא יָדַע שַׁחַר,</p>

<p>עַל לִבְנַת יוֹם אֶתְמוֹל</p>

<p>הוּא אַפּוֹ יַחַר,</p>

<p>דַּרְכּוֹ לַהוֹלְכִים</p>

<p>מִבְּלִי קֵץ גָּדֵלָה,</p>

<p>כֻּלָּהּ חַתְחַתִּים</p>

<p>אַךְ מוֹקֵשׁ בָּהּ סֶלָה,</p>

<p>שָׁם לִילִית וּשְׂעִירִים</p>

<p>רָקְדוּ גַּם יַחַד,</p>

<p>הֵם הַיִּלּוֹדִים</p>

<p>לִבְעָתָה וָפַחַד.</p>

<br />
</blockquote>

<blockquote>
<p>רָאוּהוּ מֵרָחוֹק</p>

<p>רוֹעֵי בָאָחוּ,</p>

<p>פָּר וּמְרִיא וּרְאֵם</p>

<p>הָעִירָה בָּרָחוּ,</p>

<p>הָאִכָּר וּבְקָרוֹ</p>
</blockquote>

<blockquote>
<p>לָשׁוּב יִמְהָרוּ<a href="#fn:6" id="fnref:6" title="see footnote" class="footnote"><sup>6</sup></a>,</p>
</blockquote>

<blockquote>
<p>כָּל עֶדְרֵי מִקְנֶה</p>

<p>הַבַּיְתָה יִנְהָרוּ,</p>

<p>גַּם רוֹעָם למְעוֹנוֹ</p>

<p>יֶחְרַד אַחֲרֵימוֹ,</p>

<p>מֵעֲנַן אֲבַק רַגְלָם</p>

<p>יִרְעַם עָלֵימוֹ,</p>

<p>כִּי יַחְשׂוֹךְ מֵחשֶׁךְ</p>

<p>נֶפֶשׁ מִקְנֵהוּ,</p>

<p>וּמֵאוֹרְחֵי לַיְלָה</p>

<p>אוֹכְלֵי צֹאנֵהוּ;</p>

<p>רָאָה וַיֵּרֶד</p>

<p>הַבּוֹצֵר מִגֶּפֶן,</p>

<p>מֵעָמִיר וּצְבָתִים</p>

<p>הַקּוֹצֵר יִפֶן,</p>

<p>כּוֹרְתֵי עֵץ יֵצְאוּ</p>

<p>מִסִּבְכֵי הַיַּעַר,</p>

<p>הַשָּׂחִים בַּשָּׂדֶה</p>

<p>בָּאוּ הַשַּׁעַר,</p>

<p>הוֹלְכֵי עַל דֶּרֶךְ</p>

<p>כָּל היּוֹם יָפוּצוּ</p>

<p>עַתָּה לִמְלוּנָתָם</p>

<p>כֻּלָּם יָרוּצוּ,</p>

<p>סָגְרוּ דַלְתוֹתָם</p>

<p>וּשְׁעָרִים הֵגִיפוּ,</p>

<p>עַד יַעֲבוֹר מָגוֹר</p>

<p>לָצֵאת בַּל יוֹסִיפוּ,</p>

<p>הֶמְיַת עִיר וּשְׁאוֹנָהּ</p>

<p>פִּתְאם אֵיךְ סָפוּ,</p>

<p>וּמְלוֹאֵי קִרְיָה</p>

<p>מֵחשֶׁךְ רֻדָּפוּ,</p>

<p>הָרְחוֹבוֹת הוּרָקוּ</p>

<p>בָּתִּים מָלָאוּ,</p>

<p>כָּל רוֹאֵי שֶׁמֶשׁ</p>

<p>בִּנְוֵיהֶם נֶחְבָּאוּ,</p>

<p>עַתָּה אַךְ חָרְבָּה</p>

<p>דּוּמָם אֵין כָּמוֹהוּ,</p>
</blockquote>

<blockquote>
<p>חשֶׁךְ הֲדִמָּנוּ<a href="#fn:7" id="fnref:7" title="see footnote" class="footnote"><sup>7</sup></a></p>
</blockquote>

<blockquote>
<p>הוּא רֹאשׁ כָּל תֹּהוּ.</p>

<br />
</blockquote>

<blockquote>
<p>עוֹד אַחַת הִיא לָנוּ</p>

<p>זֹאת אֵשׁ יוֹקֶדֶת,</p>

<p>וּכְמוֹ אֶת הַכְּפִיר</p>

<p>גַּם אוֹתוֹ מַפְחֶדֶת,</p>

<p>אַךְ בָּהּ אֲנָשִׁים</p>

<p>מִן גֵּו יַבְרִיחוּהוּ,</p>

<p>וּמְעַט מִסָּבִיב</p>

<p>אַךְ בָּהּ הֲנִיסוּהוּ,</p>

<p>גַּם שָׁם בַּשְּׁחָקִים</p>

<p>וּמְרוֹמִים עָלֵימוֹ,</p>

<p>גַּם הֵמָּה כֻּלָּם</p>

<p>הֱעֶלוּ נֵרוֹתֵימוֹ,</p>
</blockquote>

<blockquote>
<p>אַךְ הוּא בַּעֲבִי גַבָּיו<a href="#fn:8" id="fnref:8" title="see footnote" class="footnote"><sup>8</sup></a></p>
</blockquote>

<blockquote>
<p>עוֹד עַז הִנֵּהוּ,</p>

<p>לֹא גֵרְשׁוּ כָּל אֵלֶּה</p>

<p>אֶפֶס קָצֵהוּ.</p>

<br />
</blockquote>

<blockquote>
<p>אַתָּה אֵל נָאוֹר</p>

<p>וּמְקוֹר הָאוֹר אַתָּה!</p>

<p>וּלְבַדְּךָ מֵאָז</p>

<p>אוֹר וָחֹשֶךְ שַׁתָּה;</p>
</blockquote>

<blockquote>
<p>כִּי אוֹר כִּימָה וָעָשׁ<a href="#fn:9" id="fnref:9" title="see footnote" class="footnote"><sup>9</sup></a></p>
</blockquote>

<blockquote>
<p>וּכְסִיל זוֹרֵחַ,</p>

<p>שַׁלְהֶבֶת שֶׁמֶשׁ</p>

<p>גַּם נֹגַהּ יָרֵחַ,</p>

<p>עַפְעַפֵּי כּוֹכְבֵי רוֹם</p>

<p>שָׁמָּה גָדֵלוּ,</p>

<p>מִכְּנַף שַׂלְמַת אוֹרָךְ</p>

<p>כֻּלָּם יָהֵלּוּ!</p>

<p>הֵן חֶשְׁכַת הַתְּהוֹם</p>
</blockquote>

<blockquote>
<p>לֹא תַחְשִׁיךְ מִמֶּךָ<a href="#fn:10" id="fnref:10" title="see footnote" class="footnote"><sup>10</sup></a>,</p>
</blockquote>

<blockquote>
<p>אַף כִּי חשֶׁךְ זֶה</p>

<p>הוּא אוֹר מוּל עֵינֶיךָ,</p>

<p>כִּיָּמִים כַּלֵּילוֹת</p>

<p>עֶלְיוֹן! תִּרְאֵנוּ,</p>

<p>נֹכַח פָּנֶיךָ</p>

<p>גַּם עַתָּה הִנֵּנוּ,</p>

<p>אַךְ עֵינֵי כָל בָּשָׂר</p>

<p>עַתָּה חָשָׁכוּ,</p>

<p>אַךְ נֵרוֹת הַחַיִּים</p>

<p>הֵמָּה נִדְעָכוּ.</p>

<br />
</blockquote>

<blockquote>
<p>גַּם מַעֲשֶׂיךָ אֵל!</p>

<p>חשֶׁךְ לֹא יָדָעוּ,</p>

<p>וּבְכָל תַּעְתּוּעָיו</p>

<p>מַעְגְּלוֹתָם לֹא נָעוּ,</p>

<p>שָׁמְרוּ גַּם בַּעֲלָטָה</p>

<p>חֹק לָהֶם שַׂמְתָּ,</p>

<p>וּבְמִסְתָּר עוֹשִׂים</p>

<p>כֹּל בָּהֶם חָתַמְתָּ,</p>

<p>כִּי תָמִיד עֵינֶיךָ</p>

<p>בָּהֶם יַבִּיטוּ,</p>

<p>בַּל מֵחֻקּוֹתֵיהֶם</p>

<p>עַד מָה יַמְעִיטוּ.</p>
</blockquote>

<blockquote>
<p>שָׁם תַּחַת שׁוֹאָה<a href="#fn:11" id="fnref:11" title="see footnote" class="footnote"><sup>11</sup></a></p>
</blockquote>

<blockquote>
<p>מַיִם יִתְגַּלְגָּלוּ,</p>

<p>יִצְּרוּ אָרְחוֹתָם</p>

<p>מִקֶּדֶם אָזָלוּ,</p>

<p>לִמְאוֹר חֶפְצֶךָ</p>

<p>בִּמְדִינוֹת סָבָבוּ,</p>

<p>וּדְבָרְךָ כָּאֵשׁ</p>

<p>מַיִם לֹא עָזָבוּ,</p>

<p>מֵהָרִים יֵצֵאוּ</p>

<p>אֶל יָם יִסָּעוּ,</p>

<p>בִּישִׁימוֹן מִדְבָּר</p>

<p>בָּאֹפֶל לֹא תָעוּ,</p>

<p>גַּם שָׁם בַּיַּמִּים</p>

<p>אַף לֵילוֹת יַעֲבוֹדוּ,</p>

<p>כִּי תִקְרָא אֵלֵימוֹ</p>
</blockquote>

<blockquote>
<p>יַחַד יַגֹדּוּ<a href="#fn:12" id="fnref:12" title="see footnote" class="footnote"><sup>12</sup></a>,</p>
</blockquote>

<blockquote>
<p>וּבְמַעְלוֹת סֻלָּם</p>

<p>מִקֶּדֶם עָשִׂיתָ,</p>

<p>בָּם עוֹלִים גַּם יוֹרְדִים</p>

<p>כִּי כֵן צִוִּיתָ.</p>

<br />
</blockquote>

<blockquote>
<p>רִבּוֹת צִמְחֵי שָׂדֶה</p>

<p>עֵינֶיךָ בָמוֹ,</p>

<p>בַּל חשֶׁךְ מִפָּעְלָם</p>

<p>יַשְׁבִּית אוֹתָמוֹ,</p>

<p>אֶל אַלְפֵי עֵץ יַעַר</p>

<p>חָקְךָ יוֹפִיעַ,</p>

<p>בַּל זֶה מִמַּעֲשֵׂיהֶם</p>

<p>אוֹתָם יַפְרִיעַ,</p>

<p>יִשְׂאוּ בִרְכָתָם</p>

<p>מֵעָפָר וּמַיִם,</p>

<p>וּבְמַחְשָׁךְ יִשְׁלָחוּן</p>

<p>מָנוֹת אַפַּיִם,</p>

<p>לַבַּד לֶעָלֶה</p>

<p>לֶעָנָף וּלְפֶרִי,</p>

<p>לָאִישׁ יָבוֹא חֶלְקוֹ</p>
</blockquote>

<blockquote>
<p>בַּל יֵלְכוּ קֶרִי.<a href="#fn:13" id="fnref:13" title="see footnote" class="footnote"><sup>13</sup></a></p>

<br />
</blockquote>

<blockquote>
<p>הֲמוֹן הַפְּרָחִים</p>

<p>מֵעֲשׂוֹת בַּל נֶעְצָרוּ,</p>

<p>מַרְאֵיהֶם שׁוֹנִים</p>

<p>בָּאֶמֶשׁ שָׁמָרוּ,</p>

<p>הַלָּבָן יַלְבִּין</p>

<p>אֲדֻמִּים יַאְדִּימוּ,</p>

<p>וּכְשָׁכְבָם בָּעֶרֶב</p>

<p>כָּכָה יַשְׁכִּימוּ,</p>

<p>גַּם שׁוֹשַׁנָּה עַתָּה</p>

<p>תֵּיטִיב מַרְאֶיהָ,</p>

<p>לִמְעִירֵי שַׁחַר</p>

<p>תִּצְפּוֹן מַחְמַדֶּיהָ,</p>

<p>שָׁם תַּלְמֵי שָׂדוֹת</p>

<p>עֲרֻמִּים יָלִינוּ,</p>

<p>וּבְשַׂלְמַת דֶּשֶׁא</p>

<p>לַבֹּקֶר יַרְנִינוּ.</p>

<br />
</blockquote>

<blockquote>
<br />
</blockquote>

<blockquote>
<p>אַךְ אֶל כָּל הָחַי</p>

<p>חֹשֶךְ לָעַוֶּרֶת,</p>

<p>וּלְמַעַן תִּנָּפֵשׁ</p>

<p>נֶפֶשׁ נֶעְכֶּרֶת,</p>

<p>מֵרוֹב עֲמַל גֵּו</p>

<p>וִיגִיעַת הָרוּח,</p>

<p>עַתָּה הִיא תַרְגִּיעַ</p>

<p>עַתָּה תָנוּחַ,</p>

<p>הַיְגִיעָה תַּשְׁכִּיב</p>

<p>בֶּן אָדָם דַּל כֹּחַ,</p>

<p>וּתְיַשֵּׁן אוֹתוֹ</p>

<p>עַל בִּרְכֵּי מָנוֹחַ,</p>

<p>אַךְ לִבּוֹ וּקְרָבָיו</p>

<p>הֵם עוֹד יָקוּמוּ,</p>

<p>מָחְזִיקִים בִּמְלַאכְתָּם</p>

<p>וּבַל יָנוּמוּ,</p>
</blockquote>

<blockquote>
<p>דָּמוֹ לֹא נִדְמָה<a href="#fn:14" id="fnref:14" title="see footnote" class="footnote"><sup>14</sup></a></p>
</blockquote>

<blockquote>
<p>גַּם לֵחֹה שָׁלוּחַ,</p>

<p>לֹא שֻׁנּוּ לֹא יִישְׁנוּ</p>

<p>הוֹלְכִים לָרוּחַ,</p>

<p>לִשְׁמוֹר אֶת נַפְשׁוֹ</p>

<p>אֵל שַׁדַּי צִוָּמוֹ,</p>

<p>עַד תָּקִיץ מִשְּׁנָתָהּ</p>

<p>עַד שׁוּבָהּ לָמוֹ.</p>

<br />
</blockquote>

<div class="footnotes">
<hr />
<ol>

<li id="fn:1">
<p>אחרית ים — הכוונה לאופק הים, לפי תהלים קלט, ט. <a href="#fnref:1" title="return to body" class="reversefootnote">&#160;&#8617;</a></p>
</li>

<li id="fn:2">
<p>לפי חבקוק א, ח. <a href="#fnref:2" title="return to body" class="reversefootnote">&#160;&#8617;</a></p>
</li>

<li id="fn:3">
<p>כחש בארץ — כפר בקיום הארץ, לפי איוב ח, יח. <a href="#fnref:3" title="return to body" class="reversefootnote">&#160;&#8617;</a></p>
</li>

<li id="fn:4">
<p>שכח – השכיח, לפי איכה ב, ו. <a href="#fnref:4" title="return to body" class="reversefootnote">&#160;&#8617;</a></p>
</li>

<li id="fn:5">
<p>חצי חרס – קרני השמש. <a href="#fnref:5" title="return to body" class="reversefootnote">&#160;&#8617;</a></p>
</li>

<li id="fn:6">
<p>יִמְהָרו – יְמַהֲרו בלשון דורנו, לפי תהלים טז,  ד. <a href="#fnref:6" title="return to body" class="reversefootnote">&#160;&#8617;</a></p>
</li>

<li id="fn:7">
<p>הדמנו — לפי ירמיהו ח, יד. <a href="#fnref:7" title="return to body" class="reversefootnote">&#160;&#8617;</a></p>
</li>

<li id="fn:8">
<p>גביו — מלשון גב, לפי איוב טו, כו, תמונת החושך הלוחם בעזרת גבי מגיניו. <a href="#fnref:8" title="return to body" class="reversefootnote">&#160;&#8617;</a></p>
</li>

<li id="fn:9">
<p>עש — עיש, קבוצת כוכבים, לפי איוב ט, ט. <a href="#fnref:9" title="return to body" class="reversefootnote">&#160;&#8617;</a></p>
</li>

<li id="fn:10">
<p>לפי תהלים קלט, ב. <a href="#fnref:10" title="return to body" class="reversefootnote">&#160;&#8617;</a></p>
</li>

<li id="fn:11">
<p>שואה — במובן סערה, לפי איוב ל, יד. <a href="#fnref:11" title="return to body" class="reversefootnote">&#160;&#8617;</a></p>
</li>

<li id="fn:12">
<p>יגדו — יתאספו, לפי תהלים צד, כא. <a href="#fnref:12" title="return to body" class="reversefootnote">&#160;&#8617;</a></p>
</li>

<li id="fn:13">
<p>קרי — עקשות, לפי ויקרא כו, כא ועוד. <a href="#fnref:13" title="return to body" class="reversefootnote">&#160;&#8617;</a></p>
</li>

<li id="fn:14">
<p>נדמה — נכחד, לפי ישעיהו טו, א. <a href="#fnref:14" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/41378">https://benyehuda.org/read/41378</a></div></body></html>