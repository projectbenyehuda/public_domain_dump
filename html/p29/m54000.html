<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>הֲדַר הַכַּרְמֶל!</title>
	<meta name="author" content="אד&quot;ם הכהן"/>
</head>
<body>

<p><a href="#fn:1" id="fnref:1" title="see footnote" class="footnote"><sup>1</sup></a></p>

<h2 id="1">1</h2>

<blockquote>
<p>קוּמִי שָׂפָה יָפָה הַשָּׁמַיִם!</p>

<p>וּלְשׁוֹן אֵל רִאשׁוֹן! רֹאשֵׁךְ הָרִימִי!</p>

<p>הֵן כָּל סוֹפְרַיִךְ שָׂמוּ לָךְ יָדַיִם</p>

<p>לָשׁוּט עַל אֶרֶץ וַאֲמָרִים תַּנְעִימִי!</p>

<p>עַתָּה לָבוֹא נִקְרֵאת גַּם <strong>הַכַּרְמֶלָה</strong></p>

<p>עוּרִי בַת אָבִינוּ אֵל יַעֲקֹב סֶלָה!</p>

<br />
</blockquote>

<h2 id="2">2</h2>

<blockquote>
<p>גִּילִי בַת גִּילֵנוּ! גַּם חֶרְפָּה גֹּלִּי</p>

<p>מֵעַל בַּת עַמֵּךְ – זֶה הַבּוּז הַלַּעַג,</p>

<p>וּבְלַעֲנֵי שָׂפָה הֵן עוֹד בַּל תִּפּוֹלִי</p>

<p>מֵאֵין הָבִין – לֹא עוֹד יַרְבּוּ בָךְ לַהַג!</p>

<p>בָּךְ תֵּקַל לָהֶם גַּם לָשׁוֹן אַחֶרֶת</p>

<p>וִיהִי לָמוֹ בָעַמִּים שֵׁם תִּפְאֶרֶת!!</p>

<br />
</blockquote>

<h2 id="3">3</h2>

<blockquote>
<p>כִּי נִלְעַג לָשׁוֹן יָבִיא בּוּז וָזָעַם</p>

<p>דּוֹבֵר מָשְׁחָת יֶאְשָׁם, פִּיו יַרְשִׁיעֵהוּ –</p>

<p>מַה לֵּב כִּי יִצְדַּק אִם נִיבוֹ סָר טָעַם</p>

<p>זָהָב יוּעַם, בִּכְלִי טִיט אִם נִתְּנֵהוּ!</p>

<p>תּוֹרָה תָּפוּג, אִם בִּלְשׁוֹנָהּ נִסְכַּלְנוּ</p>

<p>וּתְפִלָּה תִּפְלָה, אִם בִּנְאוּם מָעַלְנוּ!</p>

<br />
</blockquote>

<blockquote>
<h2 id="4">4</h2>
</blockquote>

<blockquote>
<p>וּלְשׁוֹן עֵבֶר אִם עִבְרִי יַעַזְבֶנָּה</p>

<p>עוֹזֵב עַמּוֹ הוּא, גַּם כֹּל בָּהּ דִּבֵּרוּ –</p>

<p>וּמַה דִּבֵּר בָּהּ? – הֲלֹא יֵדָעֶנָּה –</p>

<p>אֱלֹהִים וּקְדוֹשָׁיו אוֹתָהּ פֵּאֵרוּ!!</p>

<p>וּמִי יִבְזֶנָּה לֹא בוֹ יַדְבִּיקֶהָ</p>

<p>לֹא יֶהְגֶּה כָל יָמָיו גַּם בִּדְרָכֶיהָ?!</p>

<br />
</blockquote>

<h2 id="5">5</h2>

<blockquote>
<p>קוּמִי שָׂפָה יָפָה בַּת הַשָּׁמַיִם!</p>

<p>וּלְשׁוֹן אֵל רִאשׁוֹן! רֹאשֵׁךְ הָרִימִי!</p>

<p>הֵן כָּל סוֹפְרַיִךְ שָׂמוּ לָךְ יָדַיִם</p>

<p>לָשׁוּט עַל אֶרֶץ וַאֲמָרִים תַּנְעִימִי!</p>

<p>עַתָּה לָבוֹא נִקְרֵאת גַּם <strong>הַכַּרְמֶלָה</strong></p>

<p>עוּרִי בַת אָבִינוּ אֵל יַעֲקֹב סֶלָה!</p>

<br />
</blockquote>

<h2 id="6">6</h2>

<blockquote>
<p>וּתְנִי גַם תּוֹדָה וּשְׁחִי לַאֲדֹנֵינוּ</p>

<p>הַקֵּיסָר הַטּוֹב <strong>אַלְכְּסַנְדֶּר</strong> הַשֵּׁנִי!</p>

<p>הַמּוֹרִיד טַל אוֹרוֹ גַּם עַל עַמֵּנוּ</p>

<p>גַּם לָךְ גַּלְמוּדָה! הוּא אָמַר: הִנֵּנִי!</p>

<p>וַיִּתֵּן גַּם לָךְ הֲלִיכוֹת עַל אֶרֶץ</p>

<p>כִּי אַךְ רַחֵם וַחֲנִינָה נַפְשׁוֹ תֵרֶץ!</p>

<br />
</blockquote>

<h2 id="7">7</h2>

<blockquote>
<p>עוּרוּ כֵן גַּם אַתֶּם חַכְמֵי אַרְצֵנוּ!</p>
</blockquote>

<blockquote>
<p>בֹּאוּ עִם בַּת־אֵל וַעֲלוּ <strong>הַכַּרְמֶלָה</strong>!</p>
</blockquote>

<blockquote>
<p>וּשְׂאוּ מִמְּקוֹר יִשְׂרָאֵל קוֹל צוֹפֵינוּ</p>

<p>נוֹשַׁע מִדְבָּרֵךְ בַּת – הִגְּיוֹן סֶלָה!!</p>

<p>גַּם אַתֶּם עַם־אֵל לִישׁוּעָתָה צֵאוּ</p>

<p>וּפְרִי יָדָהּ קַחַת, יֶדְכֶם מַלֵּאוּ!!</p>

<br />
</blockquote>

<h2 id="8">8</h2>

<blockquote>
<p>וּשְׂאִי נִסֵּךְ בַּת־רוֹם לִנְפוּצוֹתַיִךְ</p>

<p>צָפוֹנָה תֵּימָנָה קֵדְמָה וָיָמָּה,</p>

<p>וִיסַפְּרוּ זֶה לָזֶה אִישׁ עַל יָדַיִךְ</p>

<p>קוֹרוֹתָם חָכְמָתָם בִּמְקוֹמָם שָׁמָּה! –</p>

<p>וּבְחֵיקֵךְ אֵם! יִשְׁפּוֹךְ אִישׁ שִׂיחוֹ סֶלָה</p>

<p>וֵאלֹהִים יַט אָזְנוֹ לָךְ <strong>הַכַּרְמֶלָה</strong>!!</p>
</blockquote>

<blockquote>
<p>(יש&quot;א)</p>
</blockquote>

<br />

<blockquote>
</blockquote>

<div class="footnotes">
<hr />
<ol>

<li id="fn:1">
<p>הכרמל שנה ראשונה נו' 1. <a href="#fnref:1" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/54000">https://benyehuda.org/read/54000</a></div></body></html>