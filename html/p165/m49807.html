<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>שָׁלוֹם לְבֶן־מֶלֶךְ!</title>
	<meta name="author" content="צבי אלעזר טלר"/>
</head>
<body>

<p> בְּנֵי צִיוֹן יָגִילוּ בְּמַלְכָּם</p>

<p>(תהלים קמ&quot;ט ב')</p>

<blockquote>
<br />
</blockquote>

<p>ישראל ישמח היום אל גיל כעמים, כי הנה בן מלכנו יורש העצר
ערצהערצאָג <strong>רודאָלף</strong> יר&quot;ה הופיע בהוד מלכותו בשערי ארצנו בא בגבולנו! חג
גדול היום לכל יושבי גליציה! כלם אומרים כבוד והוד לאורח הנכבד הזה, בלב
אחד כאיש אחד חברים! כל בעלי ריב ישכחו דברי ריבותם, וכאחים ובנים מתרפקים
על אמם האחת, יתרועעו יחד באהבה לנשק ידי בן־מלכם בן אלהים זה בהדרת קדש!
שמחה על כל פנים! כל לב עלז ושמח וכל פה יביע ברכה וכל לשון תָרֹן!</p>

<p>כעץ כן פריו, ושורק זרע אמת, יעשה ענבי נעם! כן כל חטר אשר
יצא מגזע <strong>רודאלף הראשון</strong> הצדיק והישר במלכים, וכל נצר אשר פרח משרשיו
היו לברכה ולתהלה בארץ אסטריה. זכור עמו ימות עולם, בינו שנות דור המלך
האדיר <strong>יוסף השני</strong> סגלת כל מלכי ארץ, אשר אין שני לו מיום מלך־מלך בארץ,
איכה הגדיל הוא לעשות לכל עמו, וכאב האוהב את כל בניו להצמיח קרנם בכבוד,
הטה חסדו גם לנו עם קטן ודל, הרואה כל עת רק עני בשבט עברתו, והוא ראה
ענינו ולחצנו וקם כמלאך מושיע להפך לנו את הקללה לברכה! ומלכנו האדיר
<strong>פראנץ יוסף</strong> הראשון יר&quot;ה זה ילך בעקבותיו, צדיק מושל באהבה וחסד ושבט
מישור שבט מלכותו, ולשמו ולזכרו תאות נפש כל העמים השונים החוסים תחת שבטו;
גם הוא באהבתו ובחמלתו עלינו סתרה ולא תאנה אלינו רעה! גם בימיו יפרח צדק
ויפרה ישר וישע, ובקום עלינו אדם רב בני־בלי־שם לבלענו חיים, ושטי כזב
ימיטו עלינו און ובאף ישטמונו; <strong>יוסף</strong> הוא השליט ויוכיח בצדק לענוי ארץ
לא יתן למוט רגלינו. לא רבים במלכים כמוהו יחוס על העם החלש מכל העמים
כמלכנו ידידיה זה! בימים האלה, עת שוט שוטף האנטזמטזמוס עובר בארץ, ולהשמיד
בלבבם, להשיב את ימי הבינים, ימי מסעי־הצלב, לְשָׁרֵשׁ גזענו (ראססע) מן
הארץ; המשטמה העזה, אשר כבר אבד עליה כלח, החלה עוד הפעם להרים ראשה כנחש
בריח (הידרא) ולרקוד על במת החזיון; ותלך הלוך ונסוע מארץ אל ארץ וממדינה
למדינה, היה מלכנו הראשון אשר קרא כל פעם: &#8220;אני אוהב ומוקיר את כל העמים
היושבים בארץ ממשלתי באהבה נאמנה בלי כל יתרון עם על עם אחר, ובאין כל הבדל
בין גזע לגזע, כי כלם בני אל אחד&#8221; דברים של טעם ואהבה טהורה אלה היוצאים
מלב מלך חסד זה מצאו מסלות בלבות כל השרים היושבים ראשונה במלכות! אמרותיו
הטהורות נכנסו בלב כל החורים והסגנים באי שער המלך, וגם כל העם רואים את
הקולות האלה ופני האנטיזימיטוזמוז חפו! וכל המלאכים הרעים בעל כרחם יענו
אמן, ולא יחרצו לבני ישראל לאיש את לשונו לפסוק הלכותיהם המוטעות ומשפטיהם
הרעים הלכה <strong>למעשה</strong> ולהוציא את נכליהם <strong>לפועל</strong>, כי אימתא דמלכותא
עליהם.</p>

<p>גם ממדינת אונגריה זמירות שמענו צבי לישראל, כי נפש
הבוחרים נבחרים לבית ועד הממשלה בחלה עתה בבני־בלי־שם (אנטיזעמיטען) ויתנו
את ידיהם לקאנדידאטיס ליעבעראלים <strong>ועברים</strong>, ומורדי אור הציויליזציה יכרעו
ויפולו! כי נוכחו לדעת שאין רוח <strong>מלכם</strong> ואדונם נוחה מֵהַנֵכִים האלה. ע&quot;כ
מתפללים אנחנו כל בני ישראל בשלומה של מלכות זאת, כי באור פני מלך ישר זה
נראה חיים! ובהופיע עתה בן מלכנו סגלת בני מלכי ארץ בהוד מלכותו בארצנו
נקדמה פניו בברכה ונבוא לפניו ברננה! חג לישראל הוא היום הזה לצאת לקראת
האורח הנכבד הזה בבואו לשכון כבוד בארצנו! הכי קרא שמו רודאלף? כרודאלף
הראשון החסיד והישר במלכים כן גם נינו נכדו זה אוהב מישרים ורודף מישרים.
אבל מלבד כתר המלכות אשר ינחל, עוד קנה לו כתר התורה והחכמה, ועתה פי שנים
ברוחו על כסא אסטריה! ועל שני הכותרות האלה יציץ נזר כתר שם טוב! שלשת
הכותרות האלה ישוו עליו הוד והדר. עתה יְחַדֵנוּ בשמחה את פניו, ויבוא
להראות בהדר גאונו, לב מי ימלאו שמחה וגיל לראות פניו כפני אלהים?</p>

<p>הקול קול יעקב, אנחנו אין כחנו אלא בפינו, וכן אנחנו תפלה
לאלהינו כי הוא יפרוש כנפי חסדיו על כל בית האבסבורג ולא יסיר שבט מגזע
רודאלף ומלכים ישרים ומצליחים מקרבם יצאו כי ישיתם ברכות לעד. בימיו יפרח
צדק ויפרה ישע, וישמח ישראל בשריו, בני ציון יגילו במלכם.</p>

<p><strong>ישראל בריסטיגער.</strong></p>

<p>לעמבערג כ&#8220;ח סיון התרמ&#8221;ז.</p>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/49807">https://benyehuda.org/read/49807</a></div></body></html>