<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>בא ברוך ד'</title>
	<meta name="author" content="צבי אלעזר טלר"/>
</head>
<body>

<p>בְּאוֹר פְּנֵי מֶלֶךְ חַיִים</p>

<p>(משלי טז יד)</p>

<blockquote>
<br />
</blockquote>

<blockquote>
<p>בָּרוּךְ אַתָּה בְּבוֹאֲךָ שַׂר אִישׁ הָרוּחַ</p>

<p>כַּשֶּׁמֶשׁ בְּצֵאתָהּ אֵלֵינוּ תוֹפִיעַ!</p>

<p>בָּרוּךְ בּוֹאֶךָ בֶּן־מֶלֶךְ מָשׁוּחַ</p>

<p>נְקַדְּמָה פָּנֶיךָ בְּשִׁיר בִּזְמִירוֹת נָרִיעַ</p>

<p>מַה־גָּדוֹל יוֹם זֶה יוֹם נֶאְדָּר בַּקֹּדֶשׁ</p>

<p>יוֹם טוֹב כְּיוֹם מוֹעֵד שַׁבָּת וָחֹדֶשׁ!</p>

<br />

<p>בֶּהָדָר דַּרְכֶּךָ נָסִיךְ גִּבּוֹר חָיִל</p>

<p>כְּמַלְאַךְ אֵל נְשִׂיא אֱלֹהִים אַתָּה בְּתוֹכֵנוּ</p>

<p>לְאוֹר יוֹם תַּהֲפֹךְ לָנוּ חֶשְׁכַּת הַלָּיִל</p>

<p>עַתָּה בְּשִׂמְחָה אֶת־פָּנֶיךָ תְחַדֵּנוּ!</p>

<p>וּמִי זֶה לֹא יָשִׁיר לְךָ בְּהַדְרַת קֹדֶשׁ</p>

<p>הַיּוֹם בַּשְּׁבִיעִי בִּשְׁנַיִם לַחֹדֶשׁ!</p>

<br />
</blockquote>

<blockquote>
<p>גַּם אֲנִי הַדַּל בֶּן־עַם־קֶדֶם אָנִי</p>

<p>יְלִיד אֶרֶץ אָסְטְרִיָּה זֹאת הַמְּאֻשֶּׁרֶת</p>

<p>גַּם לִבִּי לָשִׁיר לִכְבוֹדְךָ מְלָאָנִי</p>

<p>וּשְׂפָתִי שְׂפַת עֵבֶר לֹא שָׂפָה אַחֶרֶת!</p>

<p>מָה אֹמַר מָה אָשִׁיר בִּלְשׁוֹן הַקֹּדֶשׁ</p>

<p>הַיּוֹם בַּשְּׁבִיעִי בִּשְׁנַיִם לַחֹדֶשׁ?</p>

<br />
</blockquote>

<blockquote>
<p>אֶזְכְּרָה הַיָּמִים אֶרֶץ קֶדֶם תַּרְתָּ</p>

<p>וְעַל אַדְמַת הַקֹּדֶשׁ בָּעֹז דָּרַכְתָּ</p>

<p>אָז גַּם אֶל מְקוֹם מִקְדָּשֵׁנוּ סַרְתָּ</p>

<p>וְרוּחַ מְלִיצָתֶךָ עָלָיו שָׁפַכְתָּ</p>

<p>אָז דִּבַּרְתָּ בְחָזוֹן לְעַם קֶדֶם אֵלֶּה</p>

<p>וַתֹּאמַר כִּי הֵמָּה בָעַמִּים עַם פֶּלֶא!</p>

<br />
</blockquote>

<blockquote>
<p>לָכֵן בִשְׂפַת עַם קֶדֶם זֶה הַפָּעַם</p>

<p>הַקְּדֹשָׁה מִזֹּקֶן בָּהּ אָז אֵל הוֹפִיעַ</p>

<p>לְשׁוֹן גַּאֲוָתֵנוּ הַנּוֹתֶנֶת טוּב טָעַם</p>

<p>אֶבְחַר דְּבָרַי עִמְּךָ וְאֹמֶר אַבִּיעַ</p>

<p>בָּהּ אֲבָרֶכְךָ אָשִׁיר לְךָ בַקֹּדֶשׁ</p>

<p>הַיּוֹם בַּשְּׁבִיעִי בִּשְׁנַיִם לַחֹדֶשׁ!</p>

<br />
</blockquote>

<blockquote>
<p>בֶּן־אָסְטְרִיָּה אָנִי יְלִיד אֶרֶץ הַתּוּשִׁיָּה</p>

<p>חֹסֶה בְצֵל מֶלֶךְ צַדִּיק אוֹהֵב ישֶׁר</p>

<p>וּמִי לֹא יִתְגָּאֶה בִגְאוֹן אָסְטְרִיָּה</p>

<p>וּלְבָן־מַלְכּוֹ פִּי שְׁנַיִם בְּרוּחוֹ לָאשֶׁר?</p>

<p>משֵׁל אַדִּיר וְנָאוֹר בִּתְבוּנוֹת כַּפָּיִם</p>

<p>וּמשֵׁל מַנְעִים מְלִיצוֹת בְּמֶתֶק שְׂפָתָיִם!</p>

<br />
</blockquote>

<blockquote>
<p>כִּשְׁלֹמֹה הֶחָכָם אָז בְּמַלְכֵי אָרֶץ</p>

<p>תִּתֵּן הָעֲטֶרֶת לִוְיַת חֵן לְרֹאשֶׁךָ</p>

<p>כָּמֹהוּ גַּם אַתָּה כֵּן תִּפְרָץ־פָּרֶץ</p>

<p>כִּפְלַיִם לְתוּשִׂיָה תְּנַהֵל מַלְכוּתֶךָ</p>

<p>בְּשֵׁבֶט מִישׁוֹר תָּעִיר לְמִשְׁפָּט אָזְנָיִם</p>

<p>וּבְשֵׁבֶט סוֹפֵר תָּאִיר לְחָכְמָה עֵינָיִם!</p>

<br />
</blockquote>

<blockquote>
<p>כֹּה רוּחַ משֵׁל זֶה נָחָה עָלֶיךָ</p>

<p>רוּחַ מְלוּכָה וְרוּחַ דַּעַת וְתוּשִׁיָּה</p>

<p>עַל חָכְמָה וּמִשְׁפָּט יִכּוֹן כִּסְאֶךָ</p>

<p>וּמֶמְשַׁלְתְּךָ תִּפְרַח כְּגֶפֶן פּוֹרִיָּה</p>

<p>מִשְׂרָה וְהַשְׂכָּלָה שְׁתֵּי מַתְּנוֹת שָׁמָיִם</p>

<p>נָפְלוּ לְךָ בַנְעִימִים מָנָה אַפָּיִם!</p>

<br />
</blockquote>

<blockquote>
<p>וּנְוַת בֵּיתְךָ בַּת מֶלֶךְ בִּיקְרוֹתֶיהָ</p>

<p><strong>שְׁטֶפַנִיָּה</strong> בְּהוֹדָהּ לִימִנְךָ נִצֶּבֶת</p>

<p>עֲטֶרֶת בְּנוֹת מְלָכִים הַדְרַת רֵעוֹתֶיהָ</p>

<p>כָּמוֹךָ חָכְמָה וָישֶׁר אוֹהֶבֶת</p>

<p>צֶמֶד יָקָר בְּנֵי עֶלְיוֹן מַלְאֲכֵי שָׁמָיִם</p>

<p>נֶחֱמָד לַמַּרְאֶה וְתַאֲוָה לָעֵינָיִם!</p>

<br />
</blockquote>

<blockquote>
<p>מֵאֵל הִיא נְתוּנָה לְךָ גֶּבֶר צוֹלֵחַ</p>

<p>אַתָּה בֶן־אֱלֹהִים וְהִיא בַּת שָׁמָיִם</p>

<p>שְׁנֵי מְאוֹרוֹת גְּדוֹלִים כְּשֶׁמֶשׁ וְיָרֵחַ</p>

<p>לְהָאִיר עַל הָאָרֶץ אוֹר שִׁבְעָתָיִם</p>

<p>הִיא בְּאוֹר פָּנֶיהָ לִוְיַת חֵן לְרֹאשֶׁךָ</p>

<p>תַּנְעִים חַיֶּיךָ וַעֲבוֹדַת קָדְשֶׁךָ!</p>

<br />
</blockquote>

<blockquote>
<p>אַשְׁרֵיךְ אָסְטְרִיָּה אַשְׁרֵיךְ גַּלִצִּיָּה</p>

<p>שֶׁמַּלְכוּת בֵּית־הַבְּסְבֻּרְגְ עָלַיִךְ משֶׁלֶת</p>

<p>בְּחָכְמָה וֶאֱמוּנָה תַּעֲשִׂי חָיִל וְתוּשִׁיָּה</p>

<p>וּלְאוֹרָן יָנוּסוּ כָּל־צִלְלֵי אִוֶּלֶת</p>

<p>מֵאָז מַלְכֵי חֶסֶד מֵהַבְּסְבֻּרְגְ מָשָׁלוּ</p>

<p>וּמַלְכֵּנוּ וּבְנוֹ זֶה לָהֶם נִמְשָׁלוּ.</p>

<br />
</blockquote>

<blockquote>
<p><strong>רֻדָלְף</strong> שֵׁם תִּפְאַרְתְּךָ שַׂר שָׁלוֹם וָיֶשַׁע</p>

<p><strong>כְּרֻדָלְף</strong> הָרִאשׁוֹן רֹאשׁ זֶה הַבָּיִת</p>

<p>כָּמֹהוּ תֶּאֱהַב חֶסֶד תִּשְׂנָא רֶשַׁע</p>

<p>לְהַפְרִיחַ מֶמְשַׁלְתְּךָ כְּכֶרֶם וָזָיִת</p>

<p>צְלַח רְכַב עַל דְּבַר אֱמֶת משֵׁל צוֹלֵחַ</p>

<p>וּכְבוֹד אֱלֹהִים עָלֶיךָ זוֹרֵחַ!</p>

<br />
</blockquote>

<blockquote>
<p>תּוֹקִיר חָכְמָה מִפָּז וְישֶׁר מֵעשֶׁר</p>

<p>תָּשִׂים דַּעַת לַקָּו וְצֶדֶק לְמִשְׁקֹלֶת</p>

<p>עַל־כֵּן יִפְרַח צֶדֶק וְיִפְרֶה אשֶׁר</p>

<p>וּלְיַד רֶשַׁע יֶחֱסַר כָּל־אוֹן וִיכֹלֶת</p>

<p>עַל־כֵּן גַּם־יַעֲקֹב יִשְׁכּוֹן בֶּטַח בָּאָרֶץ</p>

<p>לֹא יִירָא רָע לֹא יָבוֹא עָלָיו קָרֶץ.</p>

<br />
</blockquote>

<blockquote>
<p>כֵּן תִּכְתֹּב סִפְרֵי אֱמוּנַת־עִתֶּךָ<a href="#fn:1" id="fnref:1" title="see footnote" class="footnote"><sup>1</sup></a></p>

<p>לְהָעִיר הַלֵּב וּלְהָאִיר הָעֵינָיִם</p>

<p>וּתְכַלֵּל יָפְיָם בְּנֹעַם פְּרִי עֵטֶּךָ</p>

<p>בִּלְשׁוֹן לִמּוּדִים וּמֶתֶק שְׂפָתָיִם</p>

<p>רַק סוֹפְרִים נְבוֹנִים לְפָנֶיךָ יַעֲמוֹדוּ</p>

<p>גַּם חַכְמֵי יְשֻׁרוּן בְּכַרְמְךָ זֶה יַעֲבוֹדוּ.</p>

<br />
</blockquote>

<blockquote>
<p>וְאִם בְּנֵי בְּלִי־שֵׁם לְהָרַע בָּנוּ יִתְחָרוּ</p>

<p>וִיחַלְּלוּ כְּבוֹדֵנוּ כָּל־פַּעַם וּפָעַם</p>

<p>יוֹם יוֹם רַק בָּנוּ מִלְחָמָה יִתְגָּרוּ</p>

<p>בְּלָשׁוֹן רְמִיָּה דְבַר שָׁוְא וְשִׂפְתֵי זָעַם</p>

<p>לַשָּׁוְא שָׂטֵי כָזָב חִנָּם יִלְחֵמוּנוּ</p>

<p>חַסְדְּךָ וַאֲמִתְּךָ הֵמָּה יִצְּרוּנוּ!</p>

<br />
</blockquote>

<blockquote>
<p>בָּגָד! בָּא בֶּן־מֶלֶךְ מַלְאָךְ מוֹשִׁיעַ!</p>

<p>קוֹל בָּנֶיךָ יִשְּׂאוּ קוֹל יַחְדָו יְרַנֵּנוּ</p>

<p>שַׂר קֹדֶשׁ בַּהֲדָרוֹ בְתוֹכֵנוּ הוֹפִיעַ!</p>

<p>קוֹל מְבַשֵּׂר יֶשַׁע נִשְׁמַע בְּאַרְצֵנוּ</p>

<p>הִנֵּה בֶּן־מַלְכֵּנוּ זֶה! יוֹם מִקְרָא קֹדֶשׁ</p>

<p>הַיּוֹם בַשְּׁבִיעִי בִּשְׁנַיִם לַחֹדֶשׁ!</p>

<br />
</blockquote>

<div class="footnotes">
<hr />
<ol>

<li id="fn:1">
<p>המה ספריו היקרים: עסטרייכיש־אונגארישע מאנארכיע אין  וואָרט אונד בילד אשר לחדשים יבכר. <a href="#fnref:1" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/49805">https://benyehuda.org/read/49805</a></div></body></html>