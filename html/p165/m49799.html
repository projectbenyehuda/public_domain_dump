<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>בֶּן־מֶלֶךְ הַכָּבוֹד!</title>
	<meta name="author" content="צבי אלעזר טלר"/>
</head>
<body>

<p>מֶלֶךְ בְּיָפְיוֹ תֶחֱזֶינָה עֵינֶיךָ</p>

<p>(ישעיה ל&#8220;ג, י&#8221;ז)</p>

<blockquote>
<br />
</blockquote>

<blockquote>
<p>כּוֹכָב מַזְהִיר עוֹלֶה שָׁם בָּרָקִיעַ</p>

<p>מִנֹּגַהּ נֶגְדוֹ מְשַׁלֵּחַ קַרְנָיִם</p>

<p>הִנֵּה הוּא לִשְׁמֵי אַרְצֵנוּ הִגִּיעַ</p>

<p>נֶחְמָד לַמַּרְאֶה וְתַאֲוָה לָעֵינָיִם</p>

<p>בְּרָן־יַחַד כָּל־כּוֹכְבֵי אוֹר רִנָּה יִשָּׂאוּ</p>

<p>וְכָל־בְּנֵי אֱלֹהִים יָרִיעוּ הֵדָד יִקְרָאוּ!</p>

<br />
</blockquote>

<blockquote>
<p>שִׂישִׂי גַלִּיצִיָּה צַהֲלִי וּשְׂמָחִי</p>

<p>כּוֹכַב אוֹרְךָ זֶה עָלַיִךְ זוֹרֵחַ</p>

<p>הָרִיעִי לִקְרָאתוֹ כִּי הַיּוֹם תִּצְלָחִי</p>

<p>הִנֵּה יִשְׁעֵךְ בָּא אָשְׁרֵךְ פּוֹרֵחַ</p>

<p>שְׂאִי סָבִיב עֵינַיִךְ הָאִירִי פָּנָיִךְ</p>

<p>בֶּן־מֶלֶךְ בְּיָפְיוֹ תֶחֱזֶינָה עֵינָיִךְ!</p>

<br />
</blockquote>

<blockquote>
<p>הִתְיַפִּי גַלִּיצִיָּה לִבְשִׁי תִפְאֶרֶת</p>

<p>עֲדִי עֲדִי זָהָב יַפִּי חוֹמוֹתַיִךְ</p>

<p>הִתְפָּאֲרִי הִכּוֹנִי אֶרֶץ מְאֻשֶּׁרֶת</p>

<p>וְיָבוֹא בֶן־מֶלֶךְ הַכָּבוֹד שְׁעָרַיִךְ</p>

<p>מִי זֶה בֶן־מֶלֶךְ הַכָּבוֹד הָאוֹרֵחַ?</p>

<p><strong>רֻדָלְף בֶּן פְרַנְץ יוֹסֵף</strong> מוֹשֵׁל מְנַצֵּחַ</p>

<br />
</blockquote>

<blockquote>
<p>רֵאשִׁית בּוֹאוֹ אֵלַיִךְ זֹאת הַפָּעַם</p>

<p>לִשְׁכּוֹן כָּבוֹד בְּתוֹכֵכִי גַלִּיצִיָּה</p>

<p>מֶלֶךְ וְחָכָם מוֹשֵׁל מַשְׂכִּיל בְּטוּב טָעַם</p>

<p>לְשֵׁבֶט מַלְכוּתוֹ כִּפְלַיִם לְתוּשִׁיָּה</p>

<p>כֶּתֶר תּוֹרָה וְכֶתֶר מַלְכוּת מִשָּׁמָיִם</p>

<p>הֵמָּה יְכַלְּלוּ יָפְיוֹ מָנָה אַפָּיִם!</p>

<br />
</blockquote>

<blockquote>
<p>מַה־נִּכְבַּדְתְּ הַיּוֹם אַתְּ לְבוּב עִיר הוֹמִיָּה</p>

<p>כִּי בָךְ תִּדְרֹךְ נַפְשׁוֹ עֹז בְּהַדְרַת קֹדֶשׁ</p>

<p>בָּךְ קִרְיָה נֶאֱמָנָה בִּירַת גַּלִּיצִיָּה</p>

<p>הַיּוֹם בַּשְּׁבִיעִי בַּשֵּׁנִי לַחֹדֶשׁ!</p>

<p>הִנֵּה זֶה הוֹד וְהָדָר יְשַׁוֶּה עָלָיִךְ</p>

<p>בֶּן מֶלֶךְ בְּיָפְיוֹ תֶּחֱזֶינָה עֵינָיִךְ!</p>

<br />
</blockquote>

<blockquote>
<p>גַּם יִשְׂרָאֵל כָּעַמִּים יִשְׂמַח בַּשָּׁעַר</p>

<p>לִקְרַאת בֶּן מַלְכּוֹ יֵצֵא בְּהַדְרַת קֹדֶשׁ</p>

<p>כָּל־קְדוֹשָׁיו עִמּוֹ כַּזָּקֵן כַּנָּעַר</p>

<p>הַיּוֹם בַּשְּׁבִיעִי בַּשֵּׁנִי לַחֹדֶשׁ</p>

<p>גַּם עָלָיו כּוֹכָב זֶה יְשַׁלַּח קַרְנָיִם</p>

<p>בֶּן־מַלְכּוֹ בְּיָפְיוֹ יֶחֱזֶה בָעֵינָיִם!</p>

<br />
</blockquote>

<blockquote>
<p>דָּרַךְ כּוֹכָב מִבֵּית הַבְּסְבֻּרְגְּ אוֹר זָרוּעַ</p>

<p>וְאַדְמַת גַּלִּיצִיָּה נִקְדְּשָׁה בִּכְבוֹדוֹ</p>

<p>חֹטֶר מִגֶּזַע רֻדָלְף צַדִּיק יָדוּעַ</p>

<p>צֹאן מַרְעִיתוֹ יְחַכֵּם וְעִם יְשָׁרִים סוֹדוֹ</p>

<p>יוֹם זֶה יְפֹאָר יוֹם סְגֻלָּה כְדִבְרֵי יָמֵינוּ</p>

<p>בּוֹ בֶּן־מֶלֶךְ בְּיָפְיוֹ תֶּחֱזֶינָה עֵינֵינוּ!</p>
</blockquote>

<p><strong>בן־יהודה</strong>.</p>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/49799">https://benyehuda.org/read/49799</a></div></body></html>