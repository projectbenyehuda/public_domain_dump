<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>נורא עלילה</title>
	<meta name="author" content="יוסף אבן אביתור"/>
</head>
<body>

<blockquote>
<p>נוֹרָא עֲלִילָה / הַמְצֵא לָנוּ מְחִילָה / בִּשְׁעַת נְעִילָה</p>

<p>אֵלֶיךָ צוֹעֲקִים / יְשִׁישִׁים וְיוֹנְקִים / מִבֹּקֶר וְעַד לַיְלָה / בִּשְׁעַת נְעִילָה</p>

<p>נֶגְדְּךָ נוֹרָא וְאָיוֹם / עָמְדוּ כָּל הַיּוֹם / מִתְחַנְּנִים בִּתְפִלָּה / בִּשְׁעַת נְעִילָה</p>

<p>יִשְׁעֲךָ סוֹבְרִים / עִם חֲתִימַת סְפָרִים / שׁוֹאֲגִים בְּמִלָּה / בִּשְׁעַת נְעִילָה</p>

<p>יֵחָתְמוּ לְחַיִּים / וְהוֹצִיאֵם נְקִיִּים מִכָּל חֵטְא וְעַוְלָה / בִּשְׁעַת נְעִילָה</p>

<p>וּרְצֵה עִנּוּיָם / וְהָפֵק מַאֲוַיָּם / לַנִּצָּבִים בְּחִילָה / בִּשְׁעַת נְעִילָה</p>

<p>שַׂגְּבֵם מִפֶּשַׁע / וְנַקֵּם מֵרֶשַׁע / כִּי הֵם נַחֲלָה / בִּשְׁעַת נְעִילָה</p>

<p>פְּנֵה אֲלֵיהֶם בְּרַחֲמִים / צוּר שׁוֹכֵן מְרוֹמִים / לַעֲדֵי עַד סֶלָה / בִּשְׁעַת נְעִילָה</p>

<p>בָּרֵךְ שְׁאֵרִיתָם / וְקַבֵּץ גָּלוּתָם / בְּרִנָּה וְצָהֳלָה / בִּשְׁעַת נְעִילָה</p>

<p>רוֹמֵם אֶת רֹאשָׁם / וְשׁוֹבְבֵם לְבֵית מִקְדָּשָׁם / בְּשִׂמְחָה וְגִילָה / בִּשְׁעַת נְעִילָה</p>

<p>יָחִיד שׁוֹכֵן שְׁמֵי עֶרֶץ / בּוֹרֵא קְצוֹת הָאָרֶץ / אֲשֶׁר עַל כֹּל נָעֲלָה / בִּשְׁעַת נְעִילָה</p>

<p>צְפֵה עָנְיָם וְדִלְדּוּלָם / וּשְׁבֹר מוֹטוֹת עֻלָּם / וְשִׂימֵם לִתְהִלָּה / בִּשְׁעַת נְעִילָה</p>

<p>חֹן בְּחַסְדְּךָ עַם זֶה / וּתְפִלָּתָם אַל תִּבְזֶה / אֵל נֶאְדָּר בִּגְדוּלָה / בִּשְׁעַת נְעִילָה</p>

<p>קַבֵּל שַׁוְעָתָם / עֵת חֲתִימָתָם / צוּר שׁוֹכֵן מַעְלָה / בִּשְׁעַת נְעִילָה</p>

<p>חַזֵּק יָדָם וְאַמְּצֵם / וּמִכָּל צָרָה חַלְּצֵם / כִּי הֵם לְךָ סְגֻלָּה / בִּשְׁעַת נְעִילָה</p>

<p>זְמַן קָרֵב נָא לְפִדְיוֹנָם / וְשַׂמְּחֵם מִיְּגוֹנָם / וְחִישׁ יוֹם הַגְּאֻלָּה בִּשְׁעַת נְעִילָה.</p>
</blockquote>

<p>מקור: <strong>הארץ</strong> עמ׳ 8 ערב יום כיפור 15.9.2021.</p>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/28954">https://benyehuda.org/read/28954</a></div></body></html>