<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>יָזַמְתָּה מִיתָה</title>
	<meta name="author" content="יניי"/>
</head>
<body>

<p>לא / בראשית מח א – ויאמר ליוסף הנה אביך חלה</p>

<blockquote>
<br />
</blockquote>

<h2 id="ג">ג</h2>

<blockquote>
<p>יָזַמְתָּה מִיתָה לַכֹּל / וְיָפֶה בְעִתּוֹ עָשִׂיתָה כֹּל / כּוֹס מָסוּךְ לַכֹּל / וְהַכֹּל כַּאֲשֶׁר לַכֹּל</p>
</blockquote>

<blockquote>
<p>נֶעֱצָבִים בְּחוֹלִי……. תה / בַּעֲבוּר כִּי עַל חַיֵּיהֶם יְכַפֵּר יוֹם מִיתָה</p>
</blockquote>

<blockquote>
<p>יַד שִׁלְטוֹן אֵין בְּיוֹם הַמָּוֶת / וּמִי לֹא יִרְאֶה מָוֶת / עַד יְבֻלַּע מָוֶת</p>

<p>יְקוֹשׁ חוֹלִי רִאשׁוֹן וְחוֹלִי שֵׁנִי הֶחֱלֵיתָה / לִנְבִיאֵי צֶדֶק וּמֵהֶם הַחִלּוֹתָה.</p>

<br />
</blockquote>

<h2 id="ד">ד</h2>

<blockquote>
<p>יְמֵי תְמִימִים אַתָּה יוֹדֵעַ / וְיוֹם מִיתָה לָהֶם לֹא מוֹדִיעַ</p>

<p>לְמַעַן אִם יֶחֱלוּ וְאִם יַזְקִינוּ / מְלַאכְתָּם יַתְקִינוּ / וְיוֹרְשֵׁמוֹ יַתְקִינוּ</p>

<p>כְּאָב וִיחִידוֹ אֲשֶׁר בָּטוּ / כִּי לִימוֹת זִקְנָה נָטוּ</p>

<p>דָּאֲגוּ פֶּן יוֹם מִיתָה יִהְיֶה / וְצִוּוּ עַל בָּתֵיהֶם מַה יִהְיֶה</p>

<p>וְתָם בְּעֵת חָלָה / קָרָא לִבְנוֹ לְיוֹסֵף / עַד לֹא יֵאָסֵף</p>

<p>עָלָיו לְהוֹסִיף / תּוֹסֶפֶת בְּרָכוֹת</p>

<p>אֶפְרַיִם כִּרְאוּבֵן מְנַשֶּׁה כְשִׁמְעוֹן / וְאָז הִסְכַּמְתָּה קָדוֹשׁ.</p>

<br />
</blockquote>

<h2 id="ה">ה</h2>

<blockquote>
<p>אָז בְּזִקְנָה הִתְחִיל אָב בָּא בַיָּמִים / לְהוֹדִיעַ כִּי זִקְנָה הוּא סוֹף יָמִים</p>

<p>בֶּן אָדָם בְּהַגִּיעוֹ לְזִקְנַת יְמוֹתָיו / יְפַחֵד תָּמִיד מִפְּנֵי יוֹם מוֹתָיו</p>

<p>גַּם יְחִידוֹ הֵחֵל בְּיִסּוּרִים / כִּי הֵם לְאָדָם לְמִיתָה מוֹסְרִים</p>

<p>דָּאוֹג עֲבוּר יִדְאַג כָּל אִישׁ אִם יִוָּסֵר / פֶּן תִּקְצַר נַפְשׁוֹ וְלַמָּוְתָה יִמָּסֵר</p>

<p>הֵן מֵאִישׁ תָּם הַחוֹלִי הִתְחִיל / כִּי אִם יֶחֱלֶה אָדָם יֵיחַת וְיָחִיל</p>

<p>וְיָשׁוּב בְּחָלְיוֹ כִּי יִירָא מִמָּוֶת / כִּי הַחוֹלִי קוֹרֵא לַמָּוֶת</p>

<p>זָעַק תָּם לְנֶחֱסַךְ מִלְּטַמֵּא יָרֵךְ / הִשָּׁבְעָה לִי בְּחוֹתַם יָרֵךְ</p>

<p>חָלִילָה לָּךְ מִלִּקְבֹּר שֶׂה בְּצַד חֲמוֹרִים / כִּי אִם בַּאֲשֶׁר קָנִינוּ מֵאֱמוֹרִים</p>

<p>טִפּוּחָיו הִגִּישׁ לוֹ אַבְרֵךְ / וַיְבָרְכֵם וַיֹּאמֶר בָּךְ יְבָרֵךְ</p>

<p>יַרְבִּיב אֶפְרַיִם / וְיַאֲלִיף מְנַשֶּׁה / לְעוֹלָם לִי אֶפְרַיִם וְּלָעַד לִי מְנַשֶּׁה.</p>

<br />
</blockquote>

<h2 id="ו">ו</h2>

<blockquote>
<p>אָב אֲשֶׁר נַפְשׁוֹ לָךְ אֲהֵבָה / חָלָה וג………….</p>
</blockquote>

<blockquote>
<p>בַּעֲבוּר אַהֲבָתָךְ אֲשֶׁר כְּלֶהָבָה / נִמְשַׁךְ בַּעֲבוֹתוֹת אַהֲבָה.</p>

<br />
</blockquote>

<blockquote>
<p>גּוֹוֵעַ וְנָטָה לְמִיתָה / מְהַלֵּךְ וְנָם הַפַּעַם אָמוּתָה</p>

<p>דַּיָּין הַמּוֹתִיר בְּנֵי תְמוּתָה / יָקָר בְּעֵינָיו לַחֲסִידָיו הַמָּוְתָה.</p>

<br />
</blockquote>

<blockquote>
<p>הוֹרָךְ הֵן נֶאֱסָף אֶל עַמּוֹ / וְטוֹב בְּרָכָה נֶאֱסֶפֶת עִמּוֹ</p>

<p>וְקָח אֶת שְׁנֵי בָנָיו עִמּוֹ / כִּי יְבָרְכֵם בְּנָאֳמוֹ וְנָעֳמוֹ.</p>

<br />
</blockquote>

<blockquote>
<p>זַעַם חוֹלִי עַל אָב חֻזַּק / וְרִיפְיוֹן יָדַיִם חִזַּק</p>

<p>חוֹלְלוּ בְּשָׁמְעוֹ הִנּוֹ נִתְחַזֵּק / בְּבִרְכוֹתָיו אוֹתוֹ לְחַזֵּק.</p>

<br />
</blockquote>

<blockquote>
<p>טוֹעֲנָךְ וְנוֹשְׂאָךְ עַל בִּרְכָּיו / טָעַן חוֹלִי וְכָרַע עַל בִּרְכָּיו</p>

<p>יוֹסֵף בְּקָשְׁבוֹ אִמֵּץ בִּרְכָּיו / לְהַטְעִין בְּרָכָה לְנוֹלְדוּ עַל בִּרְכָּיו.</p>

<br />
</blockquote>

<blockquote>
<p>כָּמַהּ מְחוֹלְלָךְ לָךְ לְחַלּוֹת / נַפְשׁוֹ בְּהִתְעַטֵּף וּבְהֵחָלוֹת</p>

<p>לָכֵן לֹא נִתְמַהְמַהּ לַעֲלוֹת / וְאֶת בָּנָיו עִמּוֹ לְהַעֲלוֹת.</p>

<br />
</blockquote>

<blockquote>
<p>מַאֲהִיבָךְ בֵּין הַבָּנִים / חָלָה וְלָךְ קָרָא מִכָּל בָּנִים</p>

<p>נִחֵל בָּנָיו בְּרָכָה כִּגְדוֹלֵי בָנִים / כִּי בְּנֵי בָנִים כְּבָנִים.</p>

<br />
</blockquote>

<blockquote>
<p>סָמַךְ הוֹרָךְ לְסוֹף יְמוֹתָיו / וְנָטָה לָלוּן עִם אֲבוֹתָיו</p>

<p>עָלָה הוּא וְיוֹצְאֵי יְרֵכוֹתָיו / לְכוֹנֵן עֲלֵיהֶם כְּלַל בִּרְכוֹתָיו.</p>

<br />
</blockquote>

<blockquote>
<p>פָּקַד הָאֵל פּוֹקֵד כֹּל / לְאָבִיךָ פְּקֻדַּת כֹּל</p>

<p>צוּר הַכֹּל / כֹּל כַּאֲשֶׁר לַכֹּל / יָפֶה בְעִתּוֹ עָשָׂה כֹּל.</p>

<br />
</blockquote>

<blockquote>
<p>קוֹרְאָךְ קָרָא מִקְרָאוֹ לָמוּת / וּמִי גֶבֶר יִחְיֶה וְלֹא יָמוּת</p>

<p>רָץ לְחַלּוֹתוֹ בְּסֵבֶר דְּמוּת / כִּמְחַלֶּה זה שְׁכִינַת דְּמוּת.</p>

<br />
</blockquote>

<blockquote>
<p>שׁוֹמֵר מִצְוָה שְׂכָרָהּ חַיֵּי נָפֶשׁ / לְכִבּוּד אָב אֲהֵבָךְ אַהֲבַת נָפֶשׁ</p>

<p>תָּכַף לְקַבֵּל מֶנּוּ נָפֶשׁ / וְלָתֵת תְהִלָּה לַאֲדוֹן כָּל נָפֶשׁ.</p>

<br />
</blockquote>

<h2 id="ז">ז</h2>

<blockquote>
<p>אֱמֶת אָמַרְתָּה לִמְנַשֶּׁה בְּמָעוֹז רֹאשׁ נִכְתַּר אֶפְרַיִם</p>

<p>גִּדּוּל בְּכוֹר הָיָה מְנַשֶּׁה דִבַּרְתָּה בְכוֹרִי הוּא אֶפְרַיִם</p>

<p>הַכֹּל מְבָרְכִים בִּמְנַשֶּׁה וּמִתְבָּרְכִים בְּשֵׁם אֶפְרַיִם</p>

<p>זֻמַּן כְּשִׁמְעוֹן מְנַשֶּׁה חֻשַּׁק כִּרְאוּבֵן אֶפְרַיִם</p>

<p>טֶרֶם נוֹלַד מְנַשֶּׁה יֻדְּעָה תּוֹלְדוֹת אֶפְרַיִם</p>

<p>כְּבוֹד מִילָה עָלָה לִמְנַשֶּׁה לִיווּי שַׁבָּת נָחַל אֶפְרַיִם</p>

<p>מְקוֹם מִילָה בִּגְבוּל מְנַשֶּׁה נִתַּן כֵּן בְּהַר אֶפְרַיִם</p>

<p>שֻׂכְּלָה יָד עַל רֹאשׁ מְנַשֶּׁה עֻטְּרָה יָמִין בְּרֹאשׁ אֶפְרַיִם</p>

<p>פְּלָאִים הִפְלֵאתָ לִבְנֵי מְנַשֶּׁה צֶדֶק הִצְמַחְתָּ לְמַטֵּה אֶפְרַיִם</p>

<br />
</blockquote>

<blockquote>
<br />

<br />
</blockquote>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/35046">https://benyehuda.org/read/35046</a></div></body></html>