<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אֲשֶׁר כְּבוֹדוֹ</title>
	<meta name="author" content="יניי"/>
</head>
<body>

<p>מה / שמות יח א – וישמע יתרו</p>

<blockquote>
<br />
</blockquote>

<h2 id="ז1">ז1</h2>

<blockquote>
<p>אֲשֶׁר כְּבוֹדוֹ מִמְּקוֹמוֹ / בְּחָרָם לִהְיוֹת לְעַמּוֹ</p>

<p>גְּרָרָם וּמְשָׁכָם עִמּוֹ / דְּרָכִים עָשׂ לָמוֹ יַמּוֹ</p>

<p>הוּא נְשָׂאָם כְּמֵרַחְמוֹ / וְנִשְּׂאָם עַל עַנְנֵי מְרוֹמוֹ</p>

<p>זֵד עִמָּם בְּהִלָּחֲמוֹ / חרם גָּזַר וְהֶחֱרִימוֹ</p>

<p>טִלְּלָם מֵרֶשֶׁף חֻמּוֹ / יִחֲדָם וְכִנְּסָם לְכַרְמוֹ</p>

<p>כִּי הִנָּם לְבַד בְּעוֹלָמוֹ / לָהֶם הִמְטִיר לַחְמוֹ</p>

<p>מִדֵּי דְבַר יוֹם בְּיוֹמוֹ / נָא בְּכָל מִטְעָם טַעֲמוֹ</p>

<p>שָׂם בָּהֶם חוֹתָמוֹ / עָרֵב לוֹ נִטְפֵי דָמוֹ</p>

<p>פֵּאֲרָם בְּהוֹד עוֹז תַּעֲצוּמוֹ / צִיְּנָם הֱיוֹת לוֹ לְעַצְמוֹ</p>

<p>קִיֵּם לָהֶם נָאֳמוֹ / רוֹמְמָם עַד שְׁמֵי מְרוֹמוֹ</p>

<p>שִׁעֲשְׁעָם כְּאוֹמֵן בְּשִׁכְמוֹ / תִּכְּנָם יְסוֹדֵי הֲדוֹמוֹ.</p>

<br />
</blockquote>

<blockquote>
<p>ובכן כי הוציא יי את ישראל ממצרים</p>

<br />
</blockquote>

<h2 id="ז2">ז2</h2>

<blockquote>
<p>כִּי הֵם אוֹם      וְהוּא לָמוֹ לְאֵל כִּי הֵם בָּנִים      וְהוּא לָמוֹ לְאָב</p>

<p>כִּי הֵם גִּנָּה      וְהוּא לָמוֹ לְגָדֵר כִּי הֵם דּוֹדִים      וְהוּא לָמוֹ לְאָהוּב</p>

<p>כִּי הֵם הָאַחִים      וְהוּא לָמוֹ לְגָדוֹל כִּי הֵם וְרֵעִים      וְהוּא לָמוֹ לְרֹאשׁ</p>

<p>כִּי הֵם זְמוֹרָה      וְהוּא לָמוֹ סוֹמֵךְ כִּי הֵם חוֹנִים      וְהוּא לָמוֹ סבר</p>

<p>כִּי הֵם חֶבְיוֹן      וְהוּא לָמוֹ חוֹנֶה כִּי הֵם חוֹמָה      וְהוּא לָמוֹ חֹסֶן</p>

<p>כִּי הֵם טָהֳרָה      וְהוּא לָמוֹ מִקְוָה כִּי הֵם יֶלֶד      וְהוּא לָמוֹ אוֹמֵן</p>

<p>כִּי הֵם יְשֵׁנִים      וְהוּא לָמוֹ עֵר כִּי הֵם כֶּרֶם      וְהוּא לָמוֹ שׁוֹמֵר</p>

<p>כִּי הֵם לְקוּחִים      וְהוּא לָמוֹ פּוֹדֶה כִּי הֵם מַחֲנֶה      וְהוּא לָמוֹ מֶלֶךְ</p>

<p>כִּי הֵם נַעַר      וְהוּא לָמוֹ מְחַנֵּךְ כִּי הֵם סְגֻלָּה      וְהוּא לָמוֹ קוֹנֶה</p>

<p>כִּי הֵם עֶבֶד      וְהוּא לָמוֹ אָדוֹן כִּי הֵם פִּקָּדוֹן      וְהוּא לָמוֹ נֶאֱמָן</p>

<p>כִּי הֵם צֹאן      וְהוּא לָמוֹ רוֹעֶה כִּי הֵם קוֹרְאִים      וְהוּא לָמוֹ קָרוֹב</p>

<p>כִּי הֵם קָהָל      וְהוּא לָמוֹ רָב כִּי הֵם רְבָבָה      וְהוּא לָמוֹ מוֹנֶה</p>

<p>כִּי הֵם שֵׁם      וְהוּא לָמוֹ מְכַנֶּה כִּי הֵם תְּמִימִים      וְהוּא לָמוֹ תָּם.</p>

<br />
</blockquote>

<h2 id="ח">ח</h2>

<blockquote>
<p>הֵם קֹדֶשׁ וְהוּא קָדוֹשׁ / נָאֶה לְקָדוֹשׁ קְדֻשָּׁה מִקֹּדֶשׁ</p>

<p>בְּהַדְרַת קֹדֶשׁ / בִּלְשׁוֹן קֹדֶשׁ / כְּסוֹד שַׂרְפֵי קֹדֶשׁ.</p>

<br />
</blockquote>

<h2 id="ט">ט</h2>

<blockquote>
<p>אַשְׁרֵי שׁוֹמְעֶיךָ הַנִּשְׁמָעִים לְמִשְׁמַעְתָּךְ מַשְׁמִיעִים וְאוֹמְרִים:</p>
</blockquote>

<blockquote>
<p>קדוש קדוש קדוש / יי צבאות מלא כל הארץ כבודו.</p>
</blockquote>

<blockquote>
<p>קָדוֹשׁ מִשּׁוֹמְעֵי שִׁמְעָךְ / קָדוֹשׁ מִמַּכִּירֵי שְׁבָחָךְ / קָדוֹשׁ מִמַּאֲמִינֵי בִשְׁמָךְ</p>

<p>קָדוֹשׁ שִׁמְעָךְ שָׁמַע יִתְרוֹ וְלַאֲחֵרִים הִשְׁמִיעַ</p>

<p>קָדוֹשׁ שְׁבָחָךְ הִכִּיר יִתְרוֹ וְחָד וַיְשַׁבְּחָךְ</p>

<p>קָדוֹשׁ בִּשְׁמָךְ הֶאֱמִין יִתְרוֹ וְחָל לְבָרֵךְ שְׁמָךְ.</p>

<br />
</blockquote>

<blockquote>
<p>מִמְּקוֹמוֹ אִם שְׁמָעוֹ אֱנוֹשׁ מְעַט יַשְׁמִיעֶנּוּ הַרְבֵּה והוא במקומו</p>

<p>מִמְּקוֹמוֹ אִם קְרָאוֹ אֱנוֹשׁ בְּלֵב יַעֲנֶנּוּ בְּפֶה והוא במקומו</p>

<p>מִמְּקוֹמוֹ אִם פָּתַח לוֹ אֱנוֹשׁ חוֹר יִפְתַּח לוֹ פֶּתַח והוא במקומו</p>
</blockquote>

<blockquote>
<p>ממקומו יפן לעם המיחדים בכל יום פעמים ואומרים פעמים.</p>

<br />
</blockquote>

<blockquote>
<br />

<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/35892">https://benyehuda.org/read/35892</a></div></body></html>