<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>נקדימון בן גוריון</title>
	<meta name="author" content="אברהם גולדפדן"/>
</head>
<body>

<h1 id="נקדימוןבןגוריוןאברהםגולדפאדן">נקדימון בן גוריון / אברהם גולדפאדן</h1>

<h2 id="תרפעםאחתעלועלישראללרגללירושליםולאהיהלהםמיםלשתות.הלךנקדימוןבןגוריוןאצלאדוןאחד.אמרלו:הלוינישתיםעשרהמעינותמיםלעולירגליםואניאתןלךיבעינותמיםואםאינינותןלךהרינינותןלךשתיםעשרהככריכסףוקבעלוזמן.כיוןשהגיעהזמןולאירדוגשמיםבשחריתשלחלו:שגרליאומיםאומעותשישליבידך.שלחלו:עדייןישליזמןכלהיוםשליהוא.בצהריםשלחלו:שגרליאומיםאומעותשישליבידך.שלחלו:עדייןישלישהותביום.במנחהשלחלו:שגרליאומיםאומעותשישליבידך.שלחלו:עדייןישלישהותביום.לגלגעליואותואדוןאמר:כלהשנהכולהלאירדוגשמיםועכשיוירדוגשמיםוכו.נקדימוןנכנסלביתהמקדשכשהואעצבנתעטףועמדבתפלהוכומידנתקשרוהשמיםבעביםוירדוגשמיםוכו.עדשיצאאדוןמביתהמרחץנקדימוןבןגוריוןיצאמביתהמקדשכשפגעוזהבזהאמרלותןלידמימיםיותרשישליבידךאמרלויודעאנישלאהרעישהקבהאתעולמואלאבשבילךאלאעדייןישליפתחוןפהעליךשאוציאממךאתממונישכברשקעהחמהוגשמיםברשותיירדו.חזרונכנסלביתהמקדשנתעטףועמדבתפלהוכומידנתפזרוהעביםוזרחההחמהבאותהשעהאמרלוהאדוןאלולאנקדרההחמההיהליפתחוןפהעליךשאוציאממךמעותוכו.">ת&#8220;ר פעם אחת עלו על ישראל לרגל לירושלים ולא היה להם מים לשתות. הלך נקדימון בן גוריון אצל אדון אחד. אמר לו: הלויני שתים עשרה מעינות מים לעולי רגלים ואני אתן לך י&#8221;ב עינות מים ואם איני נותן לך הריני נותן לך שתים עשרה ככרי כסף וקבע לו זמן. כיון שהגיע הזמן ולא ירדו גשמים בשחרית שלח לו: שגר לי או מים או מעות שיש לי בידך. שלח לו: עדיין יש לי זמן כל היום שלי הוא. בצהרים שלח לו: שגר לי או מים או מעות שיש לי בידך. שלח לו: עדיין יש לי שהות ביום. במנחה שלח לו: שגר לי או מים או מעות שיש לי בידך. שלח לו: עדיין יש לי שהות ביום. לגלג עליו אותו אדון; אמר: כל השנה כולה לא ירדו גשמים ועכשיו ירדו גשמים וכו&#8216;. נקדימון נכנס לבית המקדש כשהוא עצב נתעטף ועמד בתפלה וכו&#8217; מיד נתקשרו השמים בעבים וירדו גשמים וכו&#8216;. עד שיצא אדון מבית המרחץ נקדימון בן גוריון יצא מבית המקדש; כשפגעו זה בזה אמר לו תן לי דמי מים יותר שיש לי בידך! אמר לו יודע אני שלא הרעיש הקב&quot;ה את עולמו אלא בשבילך אלא עדיין יש לי פתחון פה עליך שאוציא ממך את ממוני שכבר שקעה חמה וגשמים ברשותי ירדו. חזר ונכנס לבית המקדש נתעטף ועמד בתפלה וכו&#8217; מיד נתפזרו העבים וזרחה החמה; באותה שעה אמר לו האדון אלו לא נקדרה החמה היה לי פתחון פה עליך שאוציא ממך מעות וכו'.</h2>

<h2 id="תעניתדיטעב.">(תענית ד' י&#8220;ט ע&#8221;ב).</h2>

<h2 id="1.">1.</h2>

<blockquote>
<p>לָחוֹג חַג הַסֻּכּוֹת בִּירוּשָׁלָיִם,</p>
</blockquote>

<blockquote>
<p>עָלָה הָמוֹן חוֹגֵג לְרִבּוֹתָיִם,</p>
</blockquote>

<blockquote>
<p>לֵרָאוֹת אֶת פְּנֵי אֵל בְּאֵיתָן הַחֹדֶשׁ;</p>
</blockquote>

<blockquote>
<p>וּלְאִטִּי הִתְנַהֲלוּ שׁוֹר, פַּר וָתָיִשׁ,</p>
</blockquote>

<blockquote>
<p>נוֹשְׂאִים מִקְּצִיר שָׂדֶה, וּתְבוּאַת דָּיִשׁ,</p>
</blockquote>

<blockquote>
<p>וּפְרִי הִלּוּלִים, עִם בִּכּוּרֵי קֹדֶשׁ.
<br></p>
</blockquote>

<h2 id="2.">2.</h2>

<blockquote>
<p>וּכְאֵילִים לִפְנֵיהֶם רָקְדוּ גִיל וָנַחַת,</p>
</blockquote>

<blockquote>
<p>עַל רָאשֵׁמוֹ דָגְלָהּ שִׂמְחָה נִצַּחַת,</p>
</blockquote>

<blockquote>
<p>רֹמְמוֹת-חַג בִּגְרוֹנָם זִמְּרוּ, רִנֵּנוּ;</p>
</blockquote>

<blockquote>
<p>פִּתְאֹם – מִגְדְּלֵי צִיּוֹן לִפְנֵיהֶם רָאוּ,</p>
</blockquote>

<blockquote>
<p>וּבַעֲלִיצוּת-לֵב פֶּה אֶחָד קָרָאוּ:</p>
</blockquote>

<blockquote>
<p>&quot; – חֲזוּ צִיּוֹן, הֶאָח, חֲזוּ קִרְיַת מוֹעֲדֵנוּ –!!&quot;
<br></p>
</blockquote>

<h2 id="3.">3.</h2>

<blockquote>
<p>וּכְנֶשֶׁר עַל כַּנְפֵי רוּחַ כֵּן דָּאוּ,</p>
</blockquote>

<blockquote>
<p>עוֹד מְעַט – וּבְקוֹל זִמְרָה לַשַּׁעַר בָּאוּ;</p>
</blockquote>

<blockquote>
<p>אַף הָעִיר לִקְרָאתָם רִנָּה פָּצָחָה;</p>
</blockquote>

<blockquote>
<p>וּבָאֵי מוֹעֵד בַּחוּצוֹת נָפָצוּ,</p>
</blockquote>

<blockquote>
<p>אֵלֶּה בָאוּ, יָצְאוּ, אָצוּ גַם רָצוּ,</p>
</blockquote>

<blockquote>
<p>וַתֵּהֹם הָעִיר – כַּמְּצֻלָּה רָתָחָה –.
<br></p>
</blockquote>

<h2 id="4.">4.</h2>

<blockquote>
<p>אַךְ מַה-זֶה פִתְאֹם יוּעַם אוֹר פָּנֵימוֹ?</p>
</blockquote>

<blockquote>
<p>מִי עַנְנֵי-עֶצֶב פָּרַשׂ עַל רָאשֵׁימוֹ?</p>
</blockquote>

<blockquote>
<p>וְנַפְשָׁם הַמְּלֵאָה גִיל, מַה-זֹּאת הִדְאִיבָה?</p>
</blockquote>

<blockquote>
<p>זַלְעֲפוֹת צִמָּאוֹן לִמְאֹד בָּם בָּעָרוּ,</p>
</blockquote>

<blockquote>
<p>וִיאוֹרִים מִמְּקוֹמָם נִדְעָכוּ, נִחָרוּ,</p>
</blockquote>

<blockquote>
<p>וּבְחֻמָּה הַשֶּׁמֶשׁ כָּל מַעְיָן הֶחֱרִיבָה.
<br></p>
</blockquote>

<h2 id="5.">5.</h2>

<blockquote>
<p>שָׁם, לָרִיק שׁוֹאֵב לִבְאֵר מוֹרִיד דֶּלִי,</p>
</blockquote>

<blockquote>
<p>פֹּה אִישׁ לַשְּׁקוֹת בְּעִירוֹ, שָׁוְא הֵבִיא כֶלִי,</p>
</blockquote>

<blockquote>
<p>בּשׁוּ כִּי-בָטָח, הָהּ אָבַד כָּל שָׂבֶר;</p>
</blockquote>

<blockquote>
<p>וַהֲמוּלַת הַצְּמֵאִים כָּל רֶגַע תֶּרֶב,</p>
</blockquote>

<blockquote>
<p>זַלְעֲפוֹת צִמָּאוֹן תְּלַהֵט לֵב וָקֶרֶב,</p>
</blockquote>

<blockquote>
<p>וּכְנָחָשׁ אַךְ עָפָר יְלַחֵךְ כָּל גָּבֶר.
<br></p>
</blockquote>

<h2 id="6.">6.</h2>

<blockquote>
<p>אָמְנָה – עֵזֶר בַּצַּר מֵאֵל שָׁלוּחַ,</p>
</blockquote>

<blockquote>
<p>כִּי בָא נַקְדִימוֹן אִישׁ תָּם וִיקַר רוּחַ,</p>
</blockquote>

<blockquote>
<p>וּבְתוֹךְ קָהָל בִּשַּׂר שָׁלוֹם וָנַחַת:</p>
</blockquote>

<blockquote>
<p>&quot;– חִזְקוּ אַחַי –! אַל תִּרְפֶּנָה יָדָיִם,</p>
</blockquote>

<blockquote>
<p>הִנָּחֲמוּ! כִּי הִקְרָה אֵל בֶּאֱרוֹת מָיִם,</p>
</blockquote>

<blockquote>
<p>וּלְכוּ כָּל צָמֵא מַלְּאוּ כַד וְצַפַּחַת –!&quot;
<br></p>
</blockquote>

<h2 id="7.">7.</h2>

<blockquote>
<p>מִשַּׂר שְׁאִלְתִּין, בְּרוֹב עָמָל וָעֶצֶב,</p>
</blockquote>

<blockquote>
<p>כִּי אִם מַיִם בַּל אָשִׁיב לְיוֹם הַקֶּצֶב,</p>
</blockquote>

<blockquote>
<p>אֲמַלֵּא כֶּסֶף בֶּאֱרוֹת יַעֲבוֹר גְּדוֹתָיִם;</p>
</blockquote>

<blockquote>
<p>אָכֵן – אֲיַחֵל לַאֲשֶׁר אִיִּים יְיַחֵלוּ,</p>
</blockquote>

<blockquote>
<p>כִּי דוֹרְשָׁיו לָנֶצַח לֹא יִכָּשֵׁלוּ,</p>
</blockquote>

<blockquote>
<p>וּבַעֲבוּר עַם קָדְשׁוֹ בַּל יִמְנַע מָיִם&#8230;..
<br></p>
</blockquote>

<h2 id="8.">8.</h2>

<blockquote>
<p>גַּלְגִּלֵּי הָעֵת כַּסּוּפָה יִנְקֹפוּ,</p>
</blockquote>

<blockquote>
<p>יוֹם יִדְלוֹק יוֹם, רְגָעִים רֶגַע יִרְדֹפוּ,</p>
</blockquote>

<blockquote>
<p>וַחֲדָשִׁים חִישׁ מִבְּלִי מֵשִׂים יֻצָּרוּ;</p>
</blockquote>

<blockquote>
<p>וּפְעָמָיו לֹא אֵחַר גַּם יוֹם הַכֶּסֶא,</p>
</blockquote>

<blockquote>
<p>יוֹם שִׁלּוּם לְנַקְדִימוֹן קָרַב וַיֵּתֶא,</p>
</blockquote>

<blockquote>
<p>וַאֲרֻבּוֹת שַׁחַק עַל מַסְגֵּר סֻגָּרוּ.
<br></p>
</blockquote>

<h2 id="9.">9.</h2>

<blockquote>
<p>בַּיּוֹם הַהוּא שֶׁמֶשׁ בָּחֳרִי אַף וָקָצֶף,</p>
</blockquote>

<blockquote>
<p>עֲלֵי נַהֲרֵי נַחֲלֵי אֵיתָן חֲמָתוֹ יָצֶף,</p>
</blockquote>

<blockquote>
<p>יוֹם שָׁרָב וּלְחֻמֵּי רֶשֶׁף קוֹלֵעַ;</p>
</blockquote>

<blockquote>
<p>כָּל יְאוֹרִים דָּלְלוּ הֶאֶזְנִיחוּ חָרָבוּ,</p>
</blockquote>

<blockquote>
<p>כָּל צִמְחֵי שָׂדֶה עֻלְּפוּ שָׁכָבוּ,</p>
</blockquote>

<blockquote>
<p>וּבֶטֶן אֲדָמָה כַּנֹּאד תִּבָּקֵעַ –.
<br></p>
</blockquote>

<h2 id="10.">10.</h2>

<blockquote>
<p>וְאֶת-נַקְדִימוֹן הֵצַר שַׂר חֵרֵף אֱלֹהַּ.</p>
</blockquote>

<blockquote>
<p>&quot;– הֵן יִשְׁעֲךָ לֹא נִשְׁקָף עֲדֶן מִגָּבֹהַּ,</p>
</blockquote>

<blockquote>
<p>&quot;וְאַיֵּה אֱלֹהֶיךָ לְךָ עָבִים יַטְרִיחַ&#8230;&#8230;?</p>
</blockquote>

<blockquote>
<p>&#8220;תֵּן הַכֶּסֶף! – רִגְעֵי שִׁלּוּם נִמְלָאוּ –!&#8221;</p>
</blockquote>

<blockquote>
<p>&#8220;עוֹד הַיּוֹם גָּדוֹל&#8221; נַקְדִימוֹן עָנָהוּ,</p>
</blockquote>

<blockquote>
<p>וַיִּפֶן לַמִּקְדָּשׁ שָׁם לִשְׁפּוֹךְ שִׂיחַ.
<br></p>
</blockquote>

<h2 id="11.">11.</h2>

<blockquote>
<p>דּוּמִיָּה שַׁאֲנַנָּה בְּהֵיכָל רָחָפָה,</p>
</blockquote>

<blockquote>
<p>שָׁם נֶפֶשׁ נַקְדִימוֹן עָלָיו הִתְעַטָּפָה,</p>
</blockquote>

<blockquote>
<p>בָּדָד הוּא נִצָּב, וּלְאֵל יָצַק לַחַשׁ:</p>
</blockquote>

<blockquote>
<p>&quot;צוּרִי –! נָא הַפְלֵא חַסְדְּךָ מִגָּבֹהַּ,</p>
</blockquote>

<blockquote>
<p>יֵדְעוּ גּוֹיִם כִּי אֵין כָּמוֹךָ אֱלֹהַּ,</p>
</blockquote>

<blockquote>
<p>וּמֹעֲצוֹתֵיהֶם הֶבֶל וּפְרִי כָחַשׁ.
<br></p>
</blockquote>

<h2 id="12.">12.</h2>

<blockquote>
<p>&quot;לָמָּה שִׁמְּךָ יִנְאַץ זֵד מַחְפִּיר מַרְשִׁיעַ,</p>
</blockquote>

<blockquote>
<p>לֵאמֹר: אַךְ קָצְרָה יַד אֵל מֵהוֹשִׁיעַ,</p>
</blockquote>

<blockquote>
<p>&quot;הֵן לְמִצְוֹתֶיךָ צָבָא-רַב יְיַחֵלָה;</p>
</blockquote>

<blockquote>
<p>&quot;צַוֵּה, שְׁחָקִים יִזְּלוּ, תֵּימָן יָפִיחַ,</p>
</blockquote>

<blockquote>
<p>&quot;אוֹרָה גַּם שִׂמְחָה לְעַמְּךָ תַצְמִיחַ,</p>
</blockquote>

<blockquote>
<p>&quot;וּפִי טוֹפְלֵי שֶׁקֶר יִסָּכֵר סֶלָה – &quot;.
<br></p>
</blockquote>

<h2 id="13.">13.</h2>

<blockquote>
<p>עוֹדֶנּוּ בִקֵּשׁ מָעוֹז בַּצָּרָתָה,</p>
</blockquote>

<blockquote>
<p>וּמִפְּאַת נֶגְבָּה עָב-קְטַנָּה עָלָתָה;</p>
</blockquote>

<blockquote>
<p>וּלְאַט לְאַט כֹּה גִדְּלָה וַתְּכַס שָׁמָיִם</p>
</blockquote>

<blockquote>
<p>פִּתְאוֹם – בְּגַלְגַל נִשְׁמַע קוֹל הָרַעַם,</p>
</blockquote>

<blockquote>
<p>אַחֲרָיו גֶּשֶׁם סוֹחֵף נִתַּךְ בְּזַעַם,</p>
</blockquote>

<blockquote>
<p>וַתִּשְׁטוֹף פְּנֵי הָאָרֶץ חַשְׁרַת מָיִם.
<br></p>
</blockquote>

<h2 id="14.">14.</h2>

<blockquote>
<p>כִּשְׁמוֹעַ נַקְדִימוֹן אֶת שְׁאוֹן הַזָּרֶם,</p>
</blockquote>

<blockquote>
<p>הֹדוֹת לֵאלֹהָיו אָז אֶת כַּפָּיו יָרֶם,</p>
</blockquote>

<blockquote>
<p>וּבְלֵב בָּטוּחַ בָּיְתָה שָׂם פְּעָמֵיהוּ;</p>
</blockquote>

<blockquote>
<p>מִטְרוֹת עֹז אֵלֶּה בַל דַּרְכּוֹ עָצָרוּ,</p>
</blockquote>

<blockquote>
<p>לַשָּׁוְא זִרְמֵי נֶפֶץ יִשְׁטְפוּהוּ נָהָרוּ</p>
</blockquote>

<blockquote>
<p>כֹּבַע יְשׁוּעָה הֶאָח, סָכַךְ רֹאשֵׁהוּ –
<br></p>
</blockquote>

<h2 id="15.">15.</h2>

<blockquote>
<p>וּבְלֶכְתּוֹ וְהִנֵּה הַשַּׂר רָץ מִנֶּגֶד,</p>
</blockquote>

<blockquote>
<p>הִתְמַרְמָר כָּאֲרִי, יַעַט אַף כַּבֶּגֶד:</p>
</blockquote>

<blockquote>
<p>כֹּזֵב! – שָׁוְא יִשְׁטוֹף גֶּשֶׁם, יְגַבֵּר חָיִל,</p>
</blockquote>

<blockquote>
<p>שָׁוְא יַשְׁקֶה הַבְּאֵרֹת, יַרְטִיב כָּל תֶּלֶם,</p>
</blockquote>

<blockquote>
<p>יוֹמָם לְךָ שַׂמְתִּי חֹק, יוֹם עֵת הַשֶּׁלֶם.</p>
</blockquote>

<blockquote>
<p>וּכְבָר מָסַךְ חָשְׁכּוֹ פָרַשׂ הַלָּיִל&#8230;!
<br></p>
</blockquote>

<h2 id="16.">16.</h2>

<blockquote>
<p>וּבְלֵב נִשְׁבָּר נַקְדִימוֹן שָׁב וַיֵּלֶךְ,</p>
</blockquote>

<blockquote>
<p>מִן הַמֵּצַר לִקְרֹא יָהּ, בְּמִקְדָּשׁ מֶלֶךְ:
<br><br />
הוֹי אֵלִי – קָרָא – שַׂגִּיא כֹּחַ אָתָּה!</p>
</blockquote>

<blockquote>
<p>צַלְמָוֶת וָאֹפֶל יְמִינְךָ תַדִּיחַ,</p>
</blockquote>

<blockquote>
<p>וָחֹשֶׁךְ מִפְּנֵי אוֹר קָרוֹב תַּבְרִיחַ,</p>
</blockquote>

<blockquote>
<p>נָא חַסְדְּךָ הַפְלֵא הוֹשִׁיעֵנִי עָתָּה –&quot;.
<br></p>
</blockquote>

<h2 id="17.">17.</h2>

<blockquote>
<p>חִישׁ שַׁעֲרֵי תֵימָן הָרוּחַ פָּתָחָה,</p>
</blockquote>

<blockquote>
<p>עָב רָאָה וַיָּנוֹס, עֲנָנָה – בָרָחָה,</p>
</blockquote>

<blockquote>
<p>לִפְנֵי שֶׁמֶשׁ כִּי בָא, כִּי בָא לִזְרֹחַ;</p>
</blockquote>

<blockquote>
<p>אוֹ-אָז יוֹשְׁבֵי תֵבֵל צֶדֶק לָמָדוּ,</p>
</blockquote>

<blockquote>
<p>זוֹעֵם אֵל נִכְלַם, קַרְסֻלָּיו מָעָדוּ</p>
</blockquote>

<blockquote>
<p>וְקֹוֵי אֵל נִשְׂגָּבוּ יַחֲלִיפוּ כֹחַ –!
<br><br />
אַל תִּשְׁתָּע, אַל תֵּחָת אֱנוֹשׁ בַּצָּרָתָה,</p>
</blockquote>

<blockquote>
<p>גַּם כִּי יָבְשׁוּ לְךָ כָל מַעְיְנֵי יְשׁוּעָתָה,</p>
</blockquote>

<blockquote>
<p>קַוֵּה! – וּבְשָׂשׂוֹן תִּשְׁאַב מֵי נָחַת;</p>
</blockquote>

<blockquote>
<p>גַּם עֵת עָבֵי לַחַץ רֹאשְׁךָ סָכָכוּ,</p>
</blockquote>

<blockquote>
<p>חֲבִי רֶגַע – הָעֲנָנִים כֶּעָשָׁן נִמְלָחוּ,</p>
</blockquote>

<blockquote>
<p>&quot;וְתֶחֱזֶינָה עֵינֶיךָ שֶׁמֶשׁ זֹרַחַת –.
<br> </p>
</blockquote>

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן-יהודה באינטרנט</a>.  הוא זמין תמיד בכתובת הבאה:<br /><a href="https://bybe.benyehuda.org/read/816">https://bybe.benyehuda.org/read/816</a></div></body></html>