<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>בּרוך ד' כלה הנעל</title>
	<meta name="author" content="אברהם היימן חרל&quot;פ"/>
</head>
<body>

<p>על ספסלו הנמוךְ ישב הרצען ירובעל.</p>

<p>ויעמול ויעבוד ויתפר נעל,</p>

<p>השמש על ראשו גחלים להטה,</p>

<p>והמלאכה הקשה חלבו ודמו מעטה</p>

<p>אךְ הוא לא ייעף וידו אוחזת במרצע,</p>

<p>מלאכתו יעשה באמונה, לא יתלהלה</p>

<p>כי אחת גמר אמר וישבע בשמי מעל</p>

<p>כי עוד היום תשלם מלאכת הנעל. –</p>

<blockquote>
<br />
</blockquote>

<p>היום יפוח, הצללים ינוסו</p>

<p>ופני ירבעל מרגע לרגע ביזע יכסו</p>

<p>היום יבא הנה יקרבו הערבים</p>

<p>השמש כבר יורדת לירכתי השמים,</p>

<p>ופני ירבעל פני להבים;</p>

<p>שארית כח יחגר יחזק מתנים</p>

<p>לילה דם! אל נא ממחבאךָ תעל</p>

<p>כי ירבעל טרם עוד יכלה הנעל!</p>

<blockquote>
<br />
</blockquote>

<p>זרועי ידיו יפזו, אצבעותיו תמהרנה</p>

<p>החוטים תמתחנה, התפירות תתפרנה</p>

<p>העור יחליק וישוה בהלמו בפעם</p>

<p>הפטיש ירום בחמה וזעם;</p>

<p>אךְ לשוא עמלו, יגיעו לריק</p>

<p>כי בעד החלון נוגה הערב מבריק,</p>

<p>ומלאכת הנעל עוד לא כלתה,</p>

<p>שאיה בלבבו, בבתי נפשו – בתה.</p>

<blockquote>
<br />
</blockquote>

<p>אךְ ירבעל יתחזק ויתאושש</p>

<p>כי לא נרפה הוא ויואש</p>

<p>ואשר לעבוד בשעות מספר, יעבוד באחת,</p>

<p>והשמש אךְ ירד ירדה</p>

<p>ורגל ירבעל במישור עמדה</p>

<p>ומספסלו הנמוךְ קפץ בגיל, ומלא נחת</p>

<p>קרא בקולי: &quot;ברוך אל עליון ממעל</p>

<p>הנה כלה הנעל&quot;.</p>

<blockquote>
<br />
</blockquote>

<p>בעונג לא יתאר מחה זעת פניו</p>

<p>ואת רעיתו בירכתי הבית חפשו עיניו</p>

<p>&quot;גשי נא הנה רעיתי תמתי</p>

<p>התפלאי הפלא ופלא על תבונתי</p>

<p>והשתוממת על גודל חריצותי.</p>

<p>אך מדוע ברעיונותיךְ תעמיקי</p>

<p>הבת השובבה למה תתחמקי</p>

<p>קומי רוני כמוני, ובקול לשמים יעל</p>

<p>קראי בשמחה! &#8220;ברוךְ ד' כלה הנעל&#8221;.</p>

<blockquote>
<br />
</blockquote>

<p>– אם כלה, כלה – האשה ענתה</p>

<p>ובלבה נטרה לו על הפריעו מנוחתה,</p>

<p>&#8220;לא, יונתי&#8221; קרא בתלונה ירבעל</p>

<p>&quot;כמוני אני גילי ברעדה ובקול צהלה</p>

<p>קראי! ברוך העליון כלה הנעל&quot;</p>

<p>–&quot;הוי קראה האשה – הסירה משובתךָ</p>

<p>העגור אני כי אצפצך דברי שפתיך</p>

<blockquote>
<br />
</blockquote>

<p>יקח אפל את אולתך, את אולתךְ ואת מנעליךְ&quot;</p>

<p>&quot;מה? האם למען אותי רצון השביע</p>

<p>האשה הזאת ארבע מלין לא תשמיע?</p>

<p>השיבי אל לב, הנה חמתי מתלקחת</p>

<p>ועוד מעט אם חרה יחרה אפי</p>

<p>וידעת את תנופת כפי&quot;</p>

<p>האשה התקצפה, ותשחק ותרגז ואין נחת;</p>

<p>&#8220;פחדך לא יבעתני&#8221; מוראך על ראשי בל יעל –</p>

<p>דבריך לא אקרא, גש הלאה בליעל –</p>

<blockquote>
<br />
</blockquote>

<p>ירבעל אחז בידו את הרצועה</p>

<p>וינופפנה לכל רוחות השמים!</p>

<p>&quot;העידותי בךְ, דברי קראי בתרועה</p>

<p>פן אמטיר על ראשך מהלומות מלא חפנים</p>

<p>ונהמת באחריתך ככלות שארך ובשרךְ</p>

<p>ואיש מידי לא יצילך&quot;</p>

<p>אך האשת עמדה על דעתה, מחשבתה לא שנתה</p>

<p>ובגאוה וגאון עורף לו פנתה.</p>

<p>וירבעל לא עצר כח, תקות סבלנותו נשתה</p>

<p>והרצועה הקשה נפלאים הראתה פעולתה</p>

<p>ויוליכנה ויביאנה מעלה ומטה</p>

<p>אין עיף ואין כושל בו, ידו לא חתה</p>

<p>והיא – ללשונה תגביר שפתיה אתה</p>

<p>תחרפהו ותגדפהו בלשונה המרוטה</p>

<p>עד אשר קראה, &quot;הה רב לי עתה</p>

<p>הרפה נא, הרפה ממני יקירי ירבעל</p>

<p>ברוךְ ד' כלה הנעל&quot;.</p>

<blockquote>
<br />
</blockquote>

<p>ושר הכפר עבר לפני הבית בעת ההיא</p>

<p>ויקשב וישמע קול ההמולה</p>

<p>קול זעקת שבר יללה ונהי</p>

<p>ויעמד למו ארב, וישמע מהחל ועד כלה,</p>

<p>וישחק בכל פה על מעשה הנבלה</p>

<p>וישחק – ובטנו עוד מעט ונבקעה</p>

<p>ויבא אל ביתו, ובשחוק נפשו יגעה,</p>

<p>ובשבתו אל השלחן לאכול סעודת הערב.</p>

<blockquote>
<br />
</blockquote>

<p>לא יכול להתאפק, להבליג לא עצר כח</p>

<p>מבליגיתו עלי שחוק, עליו לבו שמח</p>

<p>וישחק וישחק מבלי הרף</p>

<p>עד אשר נגשה אליו הגברת</p>

<p>ותשאלהו: לשמחה מה זה עושה? עטרת</p>

<p>ראשי, ספר נא לי פשר דבר ספרה</p>

<p>כי נכספת אני לדעת הדבר מהרה.</p>

<blockquote>
<br />
</blockquote>

<p>ויספר לה השר בפה שחוק מלא</p>

<p>כל אשר קרה בבית ירבעל מלה במלה</p>

<p>לא החסיר דבר, ועוד הוסיף נפך משלו,</p>

<p>&#8220;ועתה מה תעני רעיתי לזאת, הלא?&#8221;</p>

<p>– צדקה האשה ממנו – ענתה הגברת</p>

<p>אמנם בליעל הנהו, הדעת ממנו נעדרת</p>

<p>ואני לשחוק כזה אקרא מהולל</p>

<p>שחוק – אשר כבוד הנשים בו יחלל,</p>

<p>ולו היתה נפשי תחת נפש זאת האשה</p>

<p>כי עתה הראתיו את ידי הקשה</p>

<p>ובצותו עלי במפגיע, נקרתי לו שתי העינים</p>

<p>וארעיש עליו ארץ ושמים.</p>

<blockquote>
<br />
</blockquote>

<p>והשר קרא: אמנם כן, צדקת רעיתי</p>

<p>ולהתעמר בך מעודי לבי לא מלאתי</p>

<p>אבל לו בקשתי ממךְ בחמלה ובתחנונים</p>

<p>להשמיעני את קולך הערב,</p>

<p>כי עתה למרות פי לבךְ לא ערב</p>

<p>ובחן ושחוק ושפתי רננים</p>

<p>עוד אני מדבר, כדברי ענית ואמרת,</p>

<p>כי למלאות רצון בעלךְ מהרת</p>

<p>ועתה למען השחק קראי נא אישון עיני,</p>

<p>&#8220;ברור ד' כלה הנעל&#8221; ולא תשני.</p>

<blockquote>
<br />
</blockquote>

<p>– אך נבער מאיש הנך</p>

<p>כי לבקש כזאת תרהיב עוז בנפשך</p>

<p>ואם גם תשנה סדרי בראשית</p>

<p>הפעם לדברך לבי לא אשית</p>

<p>&quot;מה?– קרא השר וחמתו בו בערה</p>

<p>הלא אני המצוה, קראי נא מהרה!</p>

<p>&#8220;ברוךְ ד' כלה הנעל&#8221; –</p>

<blockquote>
<br />
</blockquote>

<p>&#8220;אדוני השר&#8221; קראה האשה בחרון</p>

<p>אם גם תצוה עד יחר הגרון</p>

<p>אם גם תרב כעסךָ ותאַימיני</p>

<p>לא אשמע לדבריך, לא יונה פותה הנני</p>

<p>יחילו מפניךְ, הסרים למשמעתך, ולא אחילה אני&quot;.</p>

<blockquote>
<br />
</blockquote>

<p>והשר אחז בערפה ויפצפצנה.</p>

<p>&quot;הידעת את אפּי כי עז, ועברתי כי קשתה</p>

<p>את ידי החזקה האם לא תדענה?</p>

<p>קראי נא כדברי, נחרצה נעשתה</p>

<p>&#8220;ברוך ד' כלה הנעל&#8221;</p>

<p>ואפי ממך יסור ויעל –</p>

<blockquote>
<br />
</blockquote>

<p>אבל האשה לא טמנה יד בצלחת</p>

<p>ותכהו על הלחי אחת ואחת</p>

<p>ומצליל המכות אמות הבית רעשו</p>

<p>ושניו דא לדא נקשו.</p>

<blockquote>
<br />
</blockquote>

<p>אז נבקעו מעינות תהום רבה</p>

<p>וארובות השמים נפתחו</p>

<p>ומבול מכות שטף על הגברת, ובאשר נסבה</p>

<blockquote>
<br />
</blockquote>

<p>אגרופי השר אותה לא זנחו.</p>

<p>החרון קם למטה זעם</p>

<p>וברקים רב עליה ורעם</p>

<p>עד אשר גאון האשה רפה</p>

<p>ומעפר אמרתה צפצפה!</p>

<p>&quot;הה! חוסה נא חוסה, יקירי הבעל</p>

<p>ברוך ד' כלה הנעל&quot;.</p>

<blockquote>
<br />
</blockquote>

<p>בלילה ההוא נדדה גם שנת המבשלת</p>

<p>בבית המבשלים, אחורי התנור והכרים</p>

<p>כי בשמעה השאון, יצאה דחופה ומבהלת</p>

<p>ותודע מאישה המשרת, הדבר מציל האזנים</p>

<p>כל אשר עבר על ראש הגברת</p>

<p>בלי תוספת ובלי מגערת,</p>

<p>&quot;צדקה האשה – קראה – ועל בלי פשע</p>

<p>העמיק הרחיב פצעיה בעלה הרשע,</p>

<p>אין אונס, וגם אנכי עשיתי כמעשיה</p>

<p>לו הייתי אני תחתיה&quot;.</p>

<blockquote>
<br />
</blockquote>

<p>– אין אונס? – קרא המשרת בגאוה</p>

<p>עוד מעט הראיתיךְ, לו היו עתותי בידי</p>

<p>מי השורר בבית ומי הוא המצוה</p>

<p>ובשפתים מלאות תרועה, ובפה שחוק מלא</p>

<p>ענית וקראת עד בלי די:</p>

<p>&#8220;ברוך ד' הנעל כלה&#8221;.</p>

<blockquote>
<br />
</blockquote>

<p>ותשחק המבשלת: &quot;בחנני נא בזאת</p>

<p>אמנם כן הראה נא אות</p>

<p>שאתה הוא המושל בבית</p>

<p>מהר נא מהר להוציא פקודתךְ</p>

<p>כי על גחלים חעמוד הסרה למשמעתךְ&quot;</p>

<p>– אם כזאת תדרשי, הוי שמיר ושית</p>

<p>לעשות רצונךְ חפצתי, ובלי התמהמה רגע</p>

<p>עד מהרה תקראי במו הגה:</p>

<p>ברוךְ ד' כלה הנעל –</p>

<blockquote>
<br />
</blockquote>

<p>&quot;עוד אלפי נעלים תבלה</p>

<p>טרם דבר פקודתךְ אמלא</p>

<p>גש הלאה כסיל ובער תמים</p>

<p>וחכה לקץ הימים</p>

<blockquote>
<br />
</blockquote>

<p>ואם במפגיע תצוה הנה חיש מהרה</p>

<p>תעוף על גלגלתך ותרוצצנה זאת הקדרה&quot;.</p>

<p>מה לעשות לאנוש ולא עשיתי –</p>

<p>קרא המשרת בחמת אפים,</p>

<p>שמעי לקולי זאת היא עצתי</p>

<p>מגעי עיניך מדמעה ממהלומות המתנים –</p>

<p>אך טרם יכלה דבריו וכרעם משמי שמים</p>

<p>נפץ זרם ורוח סערה</p>

<p>על ראשו עפה הקדרה</p>

<p>ובקול המולה לרסיסים נשברה.</p>

<blockquote>
<br />
</blockquote>

<p>אך אהה בלא עת, נחמה על משובתה</p>

<p>ורק להותה הועילה פחזותה</p>

<p>כי בעלה התנהג אתה כמנהג השר וירבעל</p>

<p>ובחמת אף קנאה ורצח</p>

<p>דש את בשרה בהדוש קצח</p>

<p>עד אשר שלש פעמים קראה בנשימה אחת:</p>

<p>&quot;הה חוסה חוסה אל תורידני לשחת</p>

<p>ברוך ד' כלה הנעל&quot;.</p>

<blockquote>
<br />
</blockquote>

<p>* * *</p>

<p>הספור הזה איננו כי אם הלצה</p>

<p>אךְ בתוכו מעלפת גם תוכחת נמרצה</p>

<p>אם נחפץ להרבות בבתינו שלום וברכה</p>

<p>אין פרץ ואין יוצאת ואין צוחה,</p>

<p>מה נקל הוא מפני דרכי השלום</p>

<p>עת אשר המדון יקרב הלךְ והלום</p>

<p>מקרא: ברוך ד' כלה הנעל,</p>

<p>אבל בתים רבים הכתה העקשות שאיה</p>

<p>ותרב בהם תאניה ואניה</p>

<p>עמל ויגון ותלאה,</p>

<p>כי מקשה לבו יפול ברעה – –</p>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/38448">https://benyehuda.org/read/38448</a></div></body></html>