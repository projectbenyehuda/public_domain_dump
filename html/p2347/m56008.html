<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>על המאמרים</title>
	<meta name="author" content="הלל זלטופולסקי"/>
</head>
<body>

<p>המאמרים המכונסים בקובץ זה, נתפרסמו כל אחד בזמנו בכתבי־עת
ומאספים שונים. רובם ככלם עוסקים בעניני התחיה הלאומית שלנו, ואין לך כמעט
שאלה חשובה במקצוע זה, מעשית ועיונית, שלא נגע בה המחבר מצד שהוא ושלא הביע
את השקפתו עליה. רוב המאמרים אמנם נכתבו לצורך השעה וביד איש, המודה למפרע,
שאין הספרות אומנתו הקבועה, ובכל זאת אין כנוסם, כמדומה, מחוסר ערך ותועלת
לגמרי. בעל המאמרים זכה להיות בן־לויה נאמן לתנועת התחיה העברית כמעט בכל
מסעותיה וגלגוליה הרבים ובכל &#8220;תַחנותיה&#8221; הראשיות במשך חצי יובל שנים, ולא
בתור עד־ראיה או מתבונן־לתאבון בלבד, אלא בתור אחד הפועלים, &#8220;העמלים עם
הצבור&#8221; לפלס לרעיון התחיה נתיב רחב בחיים ובתור אחד העודרים במערכה.
בהשתתפו בעצמו השתתפות שיש עמה מעשה כמעט בכל עניני עבודת &#8220;התחיה&#8221;, יש
שצורך השעה גרם לו לעתים קרובות לאחוז גם בעט ולהרצות מחשבותיו והגיונותיו
גם לפני הקהל, אם כדי לברר לעצמו או לאחרים שאלה חשובה ביותר ואם כדי להגן
על דעה יקרה לו. פרי המחשבות וההגיונות הללו במשך כמה שנים של עבודה התחיה
– הם הם המאמרים המקובצים בספר הזה, ומי שירצה לעמוד על תולדותיה של
התפתחות הדעות בתקופת &#8220;התחיה&#8221; ימצא, כמדומה, לצורך זה חומר לא מעט גם
במאמרים מעין אלה, שלפי תכונתם הכללית לא ללמד על עצמם בלבד יצאו אלא גם
ללמד על הכלל כלו.</p>

<p>המאמרים באים בספר לא לפי סדר זמן כתיבתם אלא לפי עניניהם,
והם מחולקים לפי זה לחמש קבוצות מיוחדות, ששם כל אחת מעידה על תכנה הכללי.
מקום גדול ביותר תופסים המאמרים שבקבוצה IV, אלה
המוקדשים לשאלות התרבות העברית, – שאלות שמלאו ביותר את לב המחבר בשנים
האחרונות ובלעו חלק גדול גם מעבודתו המעשית בשדה &#8220;התחיה&#8221;.</p>

<p>ניסן התרע&quot;ז.</p>

<blockquote>
<br />
</blockquote>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/56008">https://benyehuda.org/read/56008</a></div></body></html>