<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>בְּרָן יַחַד בְּרֹן</title>
	<meta name="author" content="משלם בן שלמה דיפיארה"/>
</head>
<body>

<p>פתיחה לשיר ארוך לכבוד אברהם הנשיא (והוא כנראה אברהם אבן חסדאי)</p>

<blockquote>
<p>בְּרָן יַחַד בְּרֹן כּוֹכְבֵי שְׁחָרַי / כְּתָם־לַיִל וְאוֹר מִכָּל עֲבָרַי</p>

<p>כְּתָם־לַיִל וְהָאֹפֶל מְנֻדָּח / וְעָלוּ מִפְּאַת מִזְרָח מְאוֹרַי</p>

<p>בְּהִנָּעֵר שְׂעִפַּי מִתְּנוּמָה / בְּהָקִיץ מִשְּׁנַת לַיִל יְצוּרַי –</p>

<p>אֲשַׁחֵר הַשְּׁחָרִים בַּנְּגִינָה / וְהַבֹּקֶר אֲבַקֵּר עִם זְמִירַי.</p>

<p>וְיָדִי תָמְכָה כִנּוֹר וְעוּגָב / וְתִרְגַּלְתִּי שְׂמֹאלִי עַל יְתָרַי,</p>

<p>אֲקַשֵּׁר מַעֲדָנוֹת תֹּף וְחָלִיל – / וְעֵת אֶמְשֹׁךְ, וְעֵת אַתִּיר קְשָׁרַי,</p>

<p>וְאֶפְצַח רֹן וּמָשַׁכְתִּי בְשֵׁבֶט / לְדֵעָה אִם יְשִׁיבוּן לִי אֲמָרַי,</p>

<p>לְדֵעָה אִם יְנַחְמוּנִי בְנוּדִי / בְּאֶרֶץ הַנְּדוֹד אֶרֶץ מְגוּרַי.</p>

<p>אֲזַמֵּר – לֹא יְשִׁיבֵנִי חֲלִילִי / וְעוֹד לֹא צָהֲלוּ קוֹלָם זְמִירַי!</p>

<p>יְדוּעֵי סוֹד, יְדַעְתֶּם עַל כְּלֵי שִׁיר / אֲשֶׁר לֹא יִפְצְחוּ רִנָּה לְשִׁירַי,</p>

<p>וְאֵין קוֹל צִפֳּרִים מִבֵּין עֳפָאִים / וְלֹא שִׁיר הַדְּרוֹר מִבֵּין דְּבִירַי?</p>

<p>אֲלֵיהֶם רַב שְׁלוֹמִי, כִּי בְאֵין פֶּה / יְשִׂיחוּנִי לְהַצְנִיעַ סְפָרַי,</p>

<p>לְהַצְנִיעַ מְשָׁלַי מִבְּנֵי אִישׁ / וְיוֹתֵר מֵאֱנוֹשׁ הַסְתֵּר סְתָרַי…</p>
</blockquote>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/33190">https://benyehuda.org/read/33190</a></div></body></html>