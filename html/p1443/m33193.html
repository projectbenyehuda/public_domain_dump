<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>נוֹשְׂאֵי שְׁלוֹמוֹת</title>
	<meta name="author" content="משלם בן שלמה דיפיארה"/>
</head>
<body>

<p>אל רבי משה בן נחמן. נשלח אל הרמב״ן.</p>

<blockquote>
<p>״נוֹשְׂאֵי שְׁלוֹמוֹת, שַׁלְּחוּ יוֹנֵינוּ, / פֶּן יֵדְעוּ שׁוֹנִים וְיִתְבּוֹנֵנוּ,</p>

<p>פֶּן יֵדְעוּ כִּי יֵשׁ בְּפִינוּ סוֹד וְכִי / יֵשׁ מוֹעֲצוֹת עִנְיָן בְּמַצְפּוּנֵנוּ״.</p>

<p>פּוֹרְשֵׂי כְנָפַיִם – שְׁלַחְנוּם אֶל שְׂדֵה / בֹשֶׂם אֲשֶׁר שָׁם צִפֳּרִים קִנֵּנוּ,</p>

<p>יִרְעוּ בְּבֵין גַּנִּים וְיָגוּרוּ בְצֵל / קָנֶה וְקִנָּמוֹן וְיִתְלוֹנֵנוּ.</p>

<p>בֵּין הַהֲדַסִּים שָׁם יְתַנּוּ מִדְבְּרֵי / חֵשֶׁק וְדִבְרֵי אַחֲוָה שִׁנֵּנוּ –</p>

<p>חֵשֶׁק, אֲשֶׁר עָלָיו מְכַחֵשׁ נֶאֱמָן / וּמְכַזְּבִים נִרְצוּ וְיִתְחוֹנֵנוּ,</p>

<p>בֵּין הַכְּזָבִים יֹאמְרוּ מִן הָאֱמֶת – / יָסוּר כְּאֵב לֵבָב וְדַאְבוֹנֵנוּ.</p>

<p>לֹא יַחֲפֹץ חֵשֶׁק וְלֹא יִכְרֹת בְּרִית / עִם חוֹשְׁקִים חֵץ גַּאֲוָה שִׁנֵּנוּ,</p>

<p>הוֹלְכִים שְׁחוֹחַ לַתְּשׁוּקָה יֶאֱהַב / יִכָּנְעוּ תָמִיד וְיִתְחַנֵּנוּ.</p>

<p>חַכְמֵי אֲהָבִים הַגְּבֹהָה יִסְבְּלוּ / לֹא יִזְכְּרוּ חָמָס וְיִתְלוֹנֵנוּ,</p>

<p>חֵרְשִׁים בְּיוֹם שֶׁיִּשְׁמְעוּ דִבַּת זְמָן / יוֹם אַחֲרֵיהֶם לוֹעֲזִים רִנֵּנוּ.</p>

<p>מוֹפֵת בְּקִרְבֵּנוּ, בְּהִתְיַהֵר בְּנוֹת / חֵשֶׁק וְעַזּוֹת אַהֲבָה תַעְנֵנוּ –</p>

<p>וּמְדַבְּרוֹת בָּנוּ לְהַכְזִיב בַּעֲלֵי / קִנְאָה וְלַשְׁבִּית מַחְשְׁבוֹת שׂוֹטְנֵינוּ.</p>

<p>לָנוּ עֲלָמוֹת לֹא יְדָעָן אִישׁ, וְהֵן / רֵאשִׁית אֲהָבֵינוּ וְקִנְיָנֵינוּ,</p>

<p>וּמְשַׂקְּרוֹת עַיִן לְשֵׁמַע פַּעֲמוֹן / שׁוּלֵי מְעִילֵנוּ וְרִמּוֹנֵינוּ</p>

<p>וּכְסוֹחֲרֵי רִקְמָה רְקָמוֹת יִשְׁאֲלוּ /לָהֶן שְׁלוּחֵינוּ וְנֶאְמָנֵינוּ,</p>

<p>אָז נִדְבְּרוּ לֹא עַל דְּבַר מִמְכָּר וְלֹא / לִמְכֹּר סְחָרֵינוּ וְעִזְבוֹנֵינוּ.</p>

<p>יָגֵל מְבַשֵּׂר בֶּאֱמֹר כִּי לָקְחוּ / אֶשְׁכּוֹל כְּפָרֵינוּ וְשׁוֹשַׁנֵּינוּ –</p>

<p>כֶּתֶם חֲלִי הֵם שָׁלְחוּ לָנוּ, וְהוּא / תוֹרֵי זְהָבֵינוּ וְשַׂהְרוֹנֵינוּ:</p>

<p>שָׁם תֶּחֱזֶה צוּרוֹת כְּתַבְנִית חוֹשְׁקִים, / צוּרוֹת מְחֻטָּבוֹת בְּדִמְיוֹנֵנוּ –</p>

<p>דִּמְיוֹן יְפַת תֹּאַר יְשֵׁנָה בֵּין שְׁדֵי / אוֹהֵב וּפָנֶיהָ עֲלֵי פָנֵינוּ.</p>

<p>מִן הֵיכְלֵי מַשְׂכִּית בְּרָקִים שִׁלְּחוּ / עֵינֵי צְבִיַּת חֵן אֱלֵי עֵינֵינוּ –</p>

<p>זֹהַר אֲשֶׁר עָבַר לְבָבוֹת יֶאֱחֹז / יֶהְמוּ כְלָיוֹת לָהּ וְיִשְׁתּוֹנֵנוּ.</p>

<p>עַד אָן, נְוַת בַּיִת, מְזִמּוֹת תַּחֲמֹס / מִיַּעֲלַת חֶדֶר לְהַצְפִּינֵנוּ?</p>

<p>מַה תִּשְׁאֲלִי – תַּנּוֹת אֲהוּבִים מִדְבְּרֵי / חֵשֶׁק לְיוֹדְעֵינוּ וְלִשְׁכֵנֵינוּ?</p>

<p>עוֹד יֶהֱמוּ אֶל הַחֲשׁוּקִים רַחֲמֵי / נִרְגָּן וְלִקְחוֹ לָמְדוּ רוֹגְנֵינוּ –</p>

<p>חָזוֹן בְּיַד בַּת אַהֲבָה אוֹחֵז, וְאוֹר / בֹּקֶר, וְרוּחַ אָסְפוּ חָפְנֵינוּ!</p>

<p>עָרְבָה לְעֵינֵינוּ שְׁנַת הַמַּחֲזֶה / עַד נַעֲלָה שַׁחַר בְּחַלּוֹנֵינוּ.</p>

<p>וָזָב לְשֵׁמַע דָּם – וּמַה יִּתְרוֹן בְּאוֹר / חֶדְוַת חֲלוֹמֵינוּ וְחֶזְיוֹנֵינוּ?</p>

<p>אַל תַּחֲשֹׁב כִּי הַדְּבָרִים כֵּן, אֲבָל / שֶׁבֶר חֲלוֹם לַיִל וּפִתְרוֹנֵנוּ,</p>

<p>פִּתְרוֹן חֲלוֹם הוּא הַדְּמוּת בָּא בַחֲלוֹם / בִּפְאַת יְצוּעֵנוּ וּבִמְעוֹנֵנוּ.</p>

<p>הוּא הַדְּמוּת מִן אָז מְחֻקָּה בַחֲדַר / הַלֵּב וּבַשָּׁשַׁר בְּמָגִנֵּנוּ –</p>

<p>כַּמָּה תְפַתֵּנוּ בְּהִמָּלֵא שְׂחוֹק / פִּיהָ, אֲבָל בָּאַחֲרִית תּוֹנֵנוּ!</p>

<p>צָדְקוּ בְּהֵאָמֵר: אֲבָל יִתְהַלֲלוּ / שָׂטִים לְלֹא דָבָר וְיִתְכּוֹנֵנוּ,</p>

<p>וּמְכַזְּבִים כִּי אַחֲרֶיהָ יֹאמְרוּ: / כָּזֹאת וְכָזֹאת הָיְתָה בֵינֵינוּ.</p>

<p>נִיגַע לְלֹא הוֹעִיל – וְהַדִּבָּה לְבַד / חֵלֶף יְגִיעֵנוּ וּפִרְעוֹנֵנוּ</p>

<p>לֹא נִשְׁאֲרָה מִן הַתְּשׁוּקָה בִּלְעֲדֵי / דִבַּת מְקַנְאִים בַּעֲלֵי מוֹנֵינוּ.</p>

<p>מַה יָּקְרוּ יָמִים אֲשֶׁר בָּהֶם לְקוֹל / מַזְכִּיר בְּנוֹת חֵן צָלֲלוּ אָזְנֵינוּ!</p>

<p>חָלְפוּ יְמֵי נֹעַר – וְכַמָּה נַעֲלֹז / בִּכְבוֹד יְמֵי שֵׂיבָה וּבִזְקוּנֵינוּ!</p>

<p>חָבוּשׁ לְרֹאשֵׁנוּ פְּאֵר, כִּי עָלְתָה / שֵׂיבָה בְּרֹאשֵׁנוּ וּבִזְקָנֵנוּ,</p>

<p>הוּסַר חֲלִי יַלְדוּת, וְיִרְאַת חֵטְא – עֲנָק / עַל גַּרְגְּרוֹתֵינוּ וּבִגְרוֹנֵנוּ.</p>

<p>אִם תִּמְצְאוּ שֶׁבַח בְּכָזָב הֶאֱרִיךְ – / מִתּוֹךְ שְׂחוֹק נִכְתַּב וְעַל יֵינֵנוּ,</p>

<p>אַל תִּשְׁמְעוּ עֵדוּת יְדוּעִים מֵאֲשֶׁר / עַל פִּי חֲלִילִים יֹאמְרוּ נוֹגְנֵינוּ:</p>

<p>זֹאת הַמְּלָאכָה תֶאֱהַב כַּחַשׁ, וְהוּא / הַשָּׁוְא אֲשֶׁר בַּשִּׁיר וּבִלְשׁוֹנֵינוּ.</p>

<p>כִּמְשַׂחֲקִים נָשִׁיר מְתֵי הַדּוֹר, וְלֹא / לָתֵת בְּעֵין הַשּׁוֹמְעִים חִנֵּנוּ.</p>

<p>נֶאְהַב אֲשֶׁר פָּנָיו מְעִידוֹת אַהֲבָה / יַכִּיר בְּרִית אַהְבָה בְאִישׁוֹנֵינוּ,</p>

<p>וּשְׁנֵי לְבָבוֹת עַל חֲשׁוּדֵי תַאֲוָה / לָנוּ וְיִמְצָא הַחֲשָׁד מֹאזְנֵינוּ.</p>

<p>מִבֵּין צְלָעוֹת קַח לְבָבֵנוּ, גְּבִיר, / לָשׂוּם בְּכוּר מִבְחָן וְתִבְחָנֵנוּ!</p>

<p>אֶל מִי לְבָבֵנוּ יְקַנֵּא מֵאֲשֶׁר / הָיוּ לְעוֹלָמִים וּבִזְמַנֵּנוּ?</p>

<p>אִם שׂוֹנְאֵי יֹשֶׁר חֲלוּשָׁה יִשְׁמְעוּ – / חֶרֶב בְּפִי הָעֵט וּבִרְנָנֵינוּ.</p>

<p>לֹא נַעֲרֹךְ הִתְנַצְּלוּת, כִּי יַהֲפֹךְ / נוֹכֵל אֲמָרֵינוּ וְהֶגְיוֹנֵנוּ.</p>

<p>לָנוּ לְשׁוֹן מַעְצוֹר, אֲבָל לֹא נִסְּתָה / לִשְׁפֹּךְ מְרִי שִׂיחַ בְּתַחְנוּנֵנוּ.</p>

<p>דַּי לַזְּמָן יִבְטַח וְיֵאָמֵן עֲלֵי / צִדְקַת בְּרִיתֵנוּ וְכִשְׁרוֹנֵנוּ!</p>

<p>נַבִּיט בְּעֵין הַבּוּז מְשַׂנְאִים מִבְּלִי / לָחוּשׁ, וְאֶל מִי נַחֲרֹק שִׁנֵּינוּ?</p>

<p>כִּמְעַט וְהַגַּלְגַּל תְּנוּעָה יַהֲפֹךְ / יֵלֵךְ לְאִטֵּנוּ וְכִרְצוֹנֵנוּ,</p>

<p>מִגַּעֲרָתֵנוּ תְּמוּרוֹת יִתְמְהוּ, / יִרְפּוּ יְדֵי יָמִים לְעֵת אַפֵּנוּ.</p>

<p>נַכִּיר עֲצַת הַמּוֹשְׁכִים לָהֶם בְּנֵי / סִכְלוּת וְשַׂמְנוּ הַדֳּמִי כִסְלֵנוּ:</p>

<p>נָבָל אֲשֶׁר נָבָל בְּסוֹדוֹ יַעֲמֹד / אֵיךְ יַחֲלֹק הָאַהֲבָה לִשְׁנֵינוּ?</p>

<p>תֶּאְהַב אֲשֶׁר מִבּוֹא בְדָם יִמְנָעֶךָ / אוֹ פוֹחֲזִים יֹאמְרוּ לְךָ ״הִנֵּנוּ!״</p>

<p>שִׁפְלוּת לְכָמוֹנוּ לְכָבוֹד נֶחֱשָׁב, / כִּי יַחֲגֹר גָּאוֹן בְּעֹז מָתְנֵנוּ.</p>

<p>נוֹרִישׁ לְבָאִים אַחֲרֵינוּ מַעֲלוֹת, / כִּתְרֵי תְהִלּוֹת יִנְחֲלוּ בָנֵינוּ.</p>

<p>נַחְנוּ בְעֵינֵינוּ לְמִשְׁנִים אֶל בְּנוֹ / נַחְמָן וְאוּלָם הַזְּמָן מִשְׁנֵנוּ.</p>

<p>חָזוֹן כְּבָר נִפְרָץ, וְהִנֵּה יוֹם בְּיוֹם, / נוֹשְׂאֵי שְׁלוֹמוֹת, שַׁלְּחוּ יוֹנֵינוּ!</p>
</blockquote>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/33193">https://benyehuda.org/read/33193</a></div></body></html>