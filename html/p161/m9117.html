<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[יודע מכאובנו ומחבש לעצבותינו]</title>
	<meta name="author" content="יהודה הלוי"/>
</head>
<body>

<blockquote>
<p>יֹדֵעַ מַכְאֹבֵנוּ וּמְחַבֵּשׁ לְעַצְּבוֹתֵינוּ</p>
</blockquote>

<blockquote>
<p>שׁוּבָה אֶת רִבֲבֹתֵינוּ אֶל אֶרֶץ מוֹשְׁבֹתֵינוּ</p>
</blockquote>

<blockquote>
<p>וְשָׁם נַעֲלֶה עֹלוֹתֵינוּ נְדָרֵינוּ וְנִדְבֹתֵינוּ</p>
</blockquote>

<blockquote>
<p>וְשָׁם נַעֲשֶׂה לְפָנֶיךָ אֶת קָרְבְּנוֹת חוֹבוֹתֵינוּ
<br><br />
הִזְכִּירוּ הַיּוֹם אֱמוּנִים הַפְּלָאִים הַקַּדְמוֹנִים</p>
</blockquote>

<blockquote>
<p>וַיֵּאָנְחוּ הַבָּנִים בְּעָלוּם זוּלָתְךָ אֲדֹנִים</p>
</blockquote>

<blockquote>
<p>אַיֵּה בְּרִית אֵל לְאֵיתָנִים וַחֲסָדָיו הָרִאשֹׁנִים</p>
</blockquote>

<blockquote>
<p>בְּדַבְּרוֹ מִשְּׁמֵי מְעוֹנִים עִמָּנוּ פָּנִים בְּפָנִים</p>
</blockquote>

<blockquote>
<p>וּבְתִתּוֹ בְּיַד צִיר אֱמוּנִים אֶת שְׁנֵי לוּחֹת הָאֲבָנִים
<br><br />
וְאַיֵּה כָל נִפְלְאוֹתָיו אֲשֶׁר סִפְּרוּ לָנוּ אֲבוֹתֵינוּ
<br><br />
וְכָמָה מְרֹרוֹת רָוִינוּ וְלִישׁוּעָתְךָ קִוִּינוּ</p>
</blockquote>

<blockquote>
<p>וְכָמָה זְמַנִּים חָלִינוּ וְזוּלָתְךָ לֹא חִלִּינוּ</p>
</blockquote>

<blockquote>
<p>וּלְאוֹר בֹּקֶר חִכִּינוּ וּבְמַחֲשַׁכִּים נִטְמִינוּ</p>
</blockquote>

<blockquote>
<p>כְּאִלּוּ עָם לֹא הָיִינוּ וֹמִכָּל עַם לֹא נִפְלִינוּ</p>
</blockquote>

<blockquote>
<p>וְיוֹם סִינַי לֹא רָאִינוּ וּמֵי הַצּוּר לֹא שָׁתִינוּ
<br><br />
וְלֹא הָיָה מַנְךָ בְּפִינוּ וַעֲנָנְךָ סְבִיבוֹתֵינוּ
<br><br />
דֶּרֶךְ צִיּוֹן יִשְׁאָלוּ וְאֵלֶיהָ יִתְפַּלָּלוּ</p>
</blockquote>

<blockquote>
<p>בָּנִים מִגְּבוּלָם גָּלוּ וְעֶדְיָם לֹא הִתְנַצָּלוּ</p>
</blockquote>

<blockquote>
<p>עֲדִי חֵן אֲשֶׁר בּוֹ הֻלָּלוּ עָלָיו הֹרְגוּ וְחֹלָלוּ</p>
</blockquote>

<blockquote>
<p>חֲמֻדּוֹת בְּחֹרֵב נָחָלוּ בָּם יִצְדְּקוּ וְיִתְהַלָּלוּ</p>
</blockquote>

<blockquote>
<p>עֲבָדִים בָּהֶם מָשָׁלוּ וּמִקְרֹא לְךָ לֹא יֶחְדָּלוּ
<br><br />
עַד אֲשֶׁר תָּשִׁיב שְׁבוּתֵנוּ וּתְנַחֵם חָרְבוֹתֵינוּ
<br><br />
הֶעֱמַדְנוּ מִשְׁמַרְתֵּנוּ לִשְׁמֹר מִשְׁפְּטֵי צִדְקֶךָ</p>
</blockquote>

<blockquote>
<p>וְאִם שֻׁדְּדָה אַדַּרְתֵּנוּ וְנִגְרַשְׁנוּ מֵחֵיקֶךָ</p>
</blockquote>

<blockquote>
<p>וְהָיְתָה שִׁפְחָה גְּבִרְתֵּנוּ וּמָשְׁלוּ בָנוּ רְחֵקֶיךָ</p>
</blockquote>

<blockquote>
<p>הֶחֱזַקְנוּ בַעֲטַרְתֵּנוּ נֵזֶר צְפִירַת חֻקֶּיךָ</p>
</blockquote>

<blockquote>
<p>עַד תֶּאֱסֹף מַחְבַּרְתֵּנוּ לְבֵית בְּחִירָתְךָ וְחִשְׁקֶךָ
<br><br />
קָדְשֵׁנוּ וְתִפְאַרְתֵּנוּ אֲשֶׁר הִלֲלוּךָ אֲבֹתיֵנוּ.
<br></p>
</blockquote>

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/9117">https://benyehuda.org/read/9117</a></div></body></html>