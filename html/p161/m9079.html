<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[מפאתי היכל אש הסנה רכל על הכלי]</title>
	<meta name="author" content="יהודה הלוי"/>
</head>
<body>

<blockquote>
<p> מִפַּאֲתֵי הֵיכָל אֵשׁ הַסְּנֶה רָכַל עַל הַכְּלִי

 יַשִּׁיא וְגַם יוּכַל בֹּעֵר וְלֹא אֻכָּל עַל שַׁעֲלִי

<br />

 אָמְרוּ לְהַצְפִּינוֹ בִכְלִי כְעֵין שַׁחַק לֹא כִלְכְּלוֹ

 רִקְחוֹ וְאוֹר עֵינוֹ הוֹרָה מְתֵי מֶרְחָק אֵי אָהֳלוֹ

 וָאֹמְרָה קַנֹּא קִנֵּא בְּשֵׁם יִצְחָק וּבְפָעֳלוֹ

<br />

 הַשַּׂר יְפֵה מַעְלָל חֶמְדַּת זְמָן מִכְלַל יֹפִי בְּלִי

 דֹפִי אֲשֶׁר הֻלַּל וְנֶחֱשַׁב מַהְלָל מַר מִדְּלִי

<br />

 אַל תַּעֲלֵם שִׁמְךָ כִי הוּא בְכָל עֵבֶר עָף כַּדְּרוּר

 עֵטְךָ וְחֹתָמְךָ נִכַּר כְּמוֹר עֹבֵר מִתּוֹךְ צְרוֹר

 וּדְבַר אֱמֶת שָׂמְךָ אָדוֹן וּמִי גֶבֶר יִשְׁאַל דְּרוֹר

<br />

 מַעְלַת יְקָר תִּגְדַּל בָּנְתָה לְךָ מִגְדָּל עַל רֹאשׁ תְּלִי

 וּמְקוֹמְךָ נִבְדַּל עַד מִמְּךָ יֶחְדַּל שַׁחַת בְּלִי

<br />

 רֹאשׁ הַזְּמָן צָנַף מִצְּנִיפְךָ אֶזְרָח נָשִׂיא וְרָב

 וּכְרוּב פְּרֻשׂ כָּנָף מִיַּרְכְּתֵי מִזְרָח עַד מַעֲרָב

 שִׁירִי לְךָ הוּנַף אִם שִׁיר בְּנֵי קֹרַח לָךְ יֶעֱרָב

<br />

 אֶקְרָא לְאֹם מַעְגָּל לִקְרַאת כְּרוּב נִדְגָּל כֶּתֶם חֲלִי

 נָא אוֹרְךָ יִגָּל מִמַּעֲלוֹת גַּלְגַּל עַל אָהֱלִי

<br />

 עֵצוֹת חֲנִית תָּפֵר בָּעֵט וּבַסֵּפֶר כִּי יִרְהֲבוּ

 זֶה מֹר וְזֶה כֹפֶר מֵאֶצְבְּעוֹת סֹפֵר יִתְגַּנְּבוּ

 בֶּן עֹז וּבֶן שֶׁפֶר אוֹן גּוּר וְחֵן עֹפֶר יִתְעָרְבוּ

<br />

 אֵימָתְךָ גַחַל וּרְצוֹנְךָ נַחַל חֶמְאָה וְלִי

 נֹדְךָ כְּמוֹ שַׁחַל יוֹם חָל אֲזַי הוּחַל בַּלֵּב חֳלִי

 בִּסְגוֹר אֲשֶׁר קָרַע וּבְלֵב אֲשֶׁר שִׁסַּע אֵד יַחֲנֶה

 מַר הַנְּדֹד וָרַע שִׁכַּח בְּעֵת מַסַּע עֵת מַחֲנֶה

 נֹד כָּאֲרִי כָּרַע דּוֹד כַּצְּבִי פָשַׂע וָאֶעֱנֶה.

<br>

 חביבי קד ירחל ועאדה לם ינזל ואי צבר לו

 לא בד לי אן אחמל או איש עסא יעמל מן קד בלי.</p>
</blockquote>

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן-יהודה באינטרנט</a>.  הוא זמין תמיד בכתובת הבאה:<br /><a href="https://bybe.benyehuda.org/read/9079">https://bybe.benyehuda.org/read/9079</a></div></body></html>