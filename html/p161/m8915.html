<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[יזכרו פלאך צבא מרום על-גלילי זבול]</title>
	<meta name="author" content="יהודה הלוי"/>
</head>
<body>

<blockquote>
<p>יִזְכְּרוּ פִלְאֲךָ צְבָא מָרוֹם עַל-גְּלִילֵי זְבוּל</p>

<p>סוֹבֲבִים חוּג בְּפַאֲתֵי דָרוֹם הֹלְכִים עַל-גְּבוּל</p>

<p>גַּם אֲדָמָה בְּצִדְקְךָ תָרוֹם לַעֲשׂוֹת כָּל יְבוּל</p>

<br>  

<p>יוֹם לְיוֹם נוֹרְאוֹת יְמִין נָאוֹר סִפְּרוּ דּוֹר
לְדוֹר</p>

<p>מַלְאֲכוּתָם מְלַאכְתְּךָ לִגְמוֹר חֹק וְלֹא יַעֲבוֹר</p>

<br>  

<p>הֶעֱמַדְתָּם בְּרוּם שְׁמֵי עֶרֶץ לַעֲלוֹת אוֹרְחִים</p>

<p>וַתְּצַוֵּם עֲלֵי פְּנֵי אֶרֶץ לִהְיוֹת זֹרְחִים</p>

<p>גַּם שְׁנֵיהֶם כְּפִי אֲשֶׁר תִּרֶץ גֹּבְהִים שׁוֹחֲחִים</p>

<br>  

<p>עֵת תְּצַוֶּה צְבָאֲךָ לִקְדּוֹר יֶחְשְׁכוּ מִשְּׁחוֹר</p>

<p>וַתְּשַׁו עַמְּךָ בְּבֵית הַבּוֹר יִשְׂבְּעוּ מַמְּרוֹר</p>

<br>  

<p>וַעֲדֵי מָה וְגֹאֲלִי אַתָּה אֶשְׁכְּבָה לֹהֲטִים</p>

<p>בֵּין אֱדוֹם וַעֲרָב אֲשֶׁר שַׁתָּה בַּעֲדִי שֹׁפְטִים</p>

<p>הֵם צְעִירַי אֲבָל אֲנִי עַתָּה נָע וְהֵם שֹׁקְטִים</p>

<br>  

<p>צוֹר לְבַת צוֹר וְשַׁכְּנָהּ מָצוֹר וּנְצוּרְךָ נְצוֹר</p>

<p>וַחֲצַר כֹּל תְּנָה חֲצַר חָצוֹר וַחֲצַרְךָ בְּצוֹר</p>

<br>  

<p>דַּבְּרָה עַל-לְבַב מְיַחְלֶיךָ מִדְבְרֵי רַחֲמִים</p>

<p>שַׁכְּחֵם בַּהֲדַר פְּעָלֶיךָ לֹעֲגִים זֹעֲמִים</p>

<p>הַמְחַכִּים שְׁנַת גְּאוּלֶיךָ אֶל נְאֻם נֹאֲמִים</p>

<br>  

<p>בַּעֲבוֹר קוֹל מְבַשְּׂרִים לֵאמוֹר בָּא זְמַן הַדְּרוֹר</p>

<p>וּבְהַר קָדְשְׁךָ בְּהַר הַמּוֹר מָצְאָה קֵן דְּרוֹר</p>

<br>  

<p>הֵן יְדֵי יֶשְׁעֲךָ בְּלִי קָצְרוּ מִגְּאוֹל עַמְּךָ</p>

<p>אִם עֲוֹנַי יְמֵי פְדוּת עָצְרוּ רַב פְּדוּת עִמְּךָ</p>

<p>אֵי גְבוּרוֹת שְׁמָךְ אֲשֶׁר גָּבְרוּ אֵי יְקָר עָצְמְךָ</p>

<br>  

<p>אִם לְעֶזְרִי זְרוֹעֲךָ תֵעוֹר אֵין לְךָ מַעֲצוֹר</p>

<p>מַעֲקַשִּׁים תְּשׁוֹבֲבֵם מִישׁוֹר מַחֲשַׁכִּים לְאוֹר.</p>
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/8915">https://benyehuda.org/read/8915</a></div></body></html>