<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[הֲיִתְנַכֵּר נְזִיר אַחִים לְאֶחָיו]</title>
	<meta name="author" content="יהודה הלוי"/>
</head>
<body>

<p>ליוסף בן אלשאמי</p>

<br>

<blockquote>
<p>הֲיִתְנַכֵּר נְזִיר אַחִים לְאֶחָיו</p>

<p>וְלֵב חָכְמָה הֲיַעְזֹב אֶת שְׁכֵחָיו</p>

<p>בְּיֵין זִכְרוֹ אֲשַׂמַּח אֶת לְבָבִי</p>

<p>בְּעֵת אֶמְצָא עֲלֵי כָל פֶּה שְׁבָחָיו</p>

<p>כְּמוֹ אֶדְאַג לְרוּחַ תַּעֲבָר בּוֹ</p>

<p>אֲשֶׁר לֹא אֶמְצְאָה בוֹ אֶת רְקָחָיו</p>

<p>וְהִנֵּה בָא לְשׁוֹן יָמִים אֲשֶׁר פִּיו</p>

<p>חֲנִיתוֹתָיו וּבִלְשׁוֹנוֹ רְמָחָיו</p>

<p>וְלֹא נִמְצָא לְךָ דוֹדִי בְּשׂוֹרָה</p>

<p>עֲלֵי פִיהוּ וְלֹא עָלְתָה בְּשִּׂיחָיו</p>

<p>וְכִמְעַט נָגְעָה בָּךְ יַד שְׂרָפָיו</p>

<p>וְגִלָּה אֵשׁ אֲשֶׁר תַּחַת לְפִיחָיו</p>

<p>שְׁאִלְתִּיהוּ הֲתִתְבָּאַשׁ וְתִגַּע</p>

<p>בְּחַכְמֵי דוֹר וְתָרַע אֶל מְשִׁיחָיו</p>

<p>הֱשִׁיבַנִי בְּלִבִּי סוֹד יְסֹעֵר</p>

<p>עֲדֵי יֵצֵא וְאִם בַּרְזֶל בְּרִיחָיו</p>

<p>הֲטוֹב דּוֹדִי הֱיוֹת כָּזֶה שְׁמֶךָ</p>

<p>וְלֹא יִכְלוּ בְּמַהְלָלָּיו נְצָחָיו</p>

<p>הֲתִלְעַג לוֹ וְעָזְנִיָּה בְּפַחָיו</p>

<p>וְתִבְזֵהוּ וְלִוְיָתָן בְּחַחָיו</p>

<p>קְרַב אֵלָיו וְקָרֵב אַהֲבָתוֹ</p>

<p>וּמִשִּׁמְשְׁךָ אֱצֹל אוֹר עַל יְרָחָיו</p>

<p>וְיֵאוֹת לִהְיוֹת שִׁכְמוֹ מְנוּחֲךָ</p>

<p>בְּיוֹם יִהְיוּ בְחֵיקֶךָ מְנוּחָיו.</p>
</blockquote>

<br>  

<p>בהיותו מתגאה על ר' ברוך בן ר' אבון.</p>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/2040">https://benyehuda.org/read/2040</a></div></body></html>