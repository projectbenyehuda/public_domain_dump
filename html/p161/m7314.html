<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אל הידידים</title>
	<meta name="author" content="יהודה הלוי"/>
</head>
<body>

<h1 id="אלהידידיםיהודההלוי">אל הידידים / יהודה הלוי</h1>

<blockquote>
<p>אֶרֶץ כְּיַלְדָּה הָיְתָה יוֹנֶקֶת
<br><br />
אֶרֶץ כְּיַלְדָּה הָיְתָה יוֹנֶקֶת</p>
</blockquote>

<blockquote>
<p>וּשְׁמֵי סְתָו אֶתְמוֹל – וְעָב מֵינֶקֶת</p>
</blockquote>

<blockquote>
<p>אוֹ הָיְתָה כַלָּה כְלוֹאָה בַסְּתָו,</p>
</blockquote>

<blockquote>
<p>נַפְשַׁהּ לְעִתּוֹת אַהֲבָה שׁוֹקֶקֶת:</p>
</blockquote>

<blockquote>
<p>חָשְׁקָה לְעֵת דֹּדִים, עֲדֵי נָגַע זְמַן</p>
</blockquote>

<blockquote>
<p>קַיִץ וּבוֹ נִרְפָּא לְבַב חוֹשֶׁקֶת.</p>
</blockquote>

<blockquote>
<p>בִּלְבוּשׁ עֲרוּגַת פָּז וְרִקְמַת שֵׁשׁ – כְּבַת</p>
</blockquote>

<blockquote>
<p>מִתְעַנְּגָה בִלְבוּשׁ וּמִתְפַּנֶּקֶת,</p>
</blockquote>

<blockquote>
<p>כָּל‑ יוֹם חֲלִיפוֹת הָרְקָמוֹת תַּחֲלִיף</p>
</blockquote>

<blockquote>
<p>וּלְכָל‑ סְבִיבֶיהָ כְּסוּת חוֹלֶקֶת.</p>
</blockquote>

<blockquote>
<p>מִיּוֹם לְיוֹם עֵינֵי צְמָחִים תַּהֲפֹךְ,</p>
</blockquote>

<blockquote>
<p>עֵין דַּר לְעֵין אֹדֶם וְעֵין בָּרֶקֶת,</p>
</blockquote>

<blockquote>
<p>תַּלְבִּין וְתוֹרִיק עֵת, וְגַם עֵת תַּאֲדִים ­–</p>
</blockquote>

<blockquote>
<p>תִּמְשֹׁל צְבִיָּה אוֹהֲבָהּ נוֹשֶׁקֶת.</p>
</blockquote>

<blockquote>
<p>יָפוּ פְרָחֶיהָ מְאֹד עַד אֶחֱשֹׁב</p>
</blockquote>

<blockquote>
<p>כִּי כוֹכְבֵּי אֵל הָיְתָה עוֹשֶׁקֶת!</p>
</blockquote>

<blockquote>
<p>פַּרְדֵּס שְׁלָחֶיהָ שְׁחַרְנוּהוּ בְּבַת</p>
</blockquote>

<blockquote>
<p>גֶּפֶן בְּרִשְׁפֵּי אַהֲבָה נִשֶּׁקֶת:</p>
</blockquote>

<blockquote>
<p>קָרָה כְּקֹר שֶׁלֶג בְּיַד תּוֹפְשָׂהּ, אֲבָל</p>
</blockquote>

<blockquote>
<p>בֵּינוֹת קְרָבָיו הִיא כְאֵשׁ דּוֹלֶקֶת,</p>
</blockquote>

<blockquote>
<p>מִתּוֹךְ כְּלִי חֶרֶשׂ כְּחֶרֶס תַּעֲלֶה</p>
</blockquote>

<blockquote>
<p>נַגִּישׁ כְּלֵי שֹׁהַם – וְהִיא מוֹצֶקֶת.</p>
</blockquote>

<blockquote>
<p>בָּהּ נַהֲלֹךְ תַּחַת צְלָלִים עַל סְבִיב</p>
</blockquote>

<blockquote>
<p>גַּנָּהּ – לְבִכְיַת הָרְבִיב שׂוֹחֶקֶת.</p>
</blockquote>

<blockquote>
<p>תִּשְׂמַח וְדִמְעַת עָב בְּפָנֶיהָ רְסִיס –</p>
</blockquote>

<blockquote>
<p>כִּזְרֹק בְּדֹלַח מַעֲנָק – זוֹרֶקֶת,</p>
</blockquote>

<blockquote>
<p>תָּשִׂישׂ עֲלֵי קוֹל סִיס כְּעַל עָסִיס, וְקוֹל</p>
</blockquote>

<blockquote>
<p>יוֹנָה מְנַהֶנֶת וְסוֹד מַמְתֶּקֶת,</p>
</blockquote>

<blockquote>
<p>תָּרֹן בְּעַד עָלֶה כְּרֹן עַלְמָה בְּעַד</p>
</blockquote>

<blockquote>
<p>מָסָךְ וְרוֹקֶדֶת וּמִשְׁתַּקְשֶׁקֶת.</p>
</blockquote>

<blockquote>
<p>נַפְשִׁי לְרוּחַ הַשְּׁחָרִים שִׁחֲרָה,</p>
</blockquote>

<blockquote>
<p>כִּי בָהּ לְרֵיחַ הַיְדִיד חוֹבֶקֶת!</p>
</blockquote>

<blockquote>
<p>רוּחַ מְשַׂחֶקֶת וְתָנִיף הַהֲדַס,</p>
</blockquote>

<blockquote>
<p>רֵיחוֹ לְחוֹשְׁקִים רָחֲקוּ מַרְחֶקֶת</p>
</blockquote>

<blockquote>
<p>וּסְעִיף הֲדַס יִגְאֶה וְיִכָּפֵל, וְכַף</p>
</blockquote>

<blockquote>
<p>תָּמָר בְּרֹן צִפּוֹר לְכַף סוֹפֶקֶת,</p>
</blockquote>

<blockquote>
<p>מִתְנוֹפֲפָה מִשְׁתַּחֲוָה נֶגֶד פְּנֵי</p>
</blockquote>

<blockquote>
<p>יִצְחָק, וְתֵבֵל עִם שְׁמוֹ צוֹחֶקֶת.</p>
</blockquote>

<blockquote>
<p>תֹאמַר: הֲלֹא עָשָׂה אֱלהֹיִם לִי צְחוֹק,</p>
</blockquote>

<blockquote>
<p>כִּי בַעֲבֹת יִצְחָק אֲנִי מַחְזֶקֶת!</p>
</blockquote>

<blockquote>
<p>אֹמַר – וְאֵין מֵשִׁיב אֲמָרַי עַל שְׁבַח</p>
</blockquote>

<blockquote>
<p>הוֹדוֹ, וְאֹזֶן שָׁמְעָה – מַצְדֶּקֶת.</p>
</blockquote>

<blockquote>
<p>שֵׁם כָּל‑ נְדִיבִים נֶחֱלַק אֶל טוֹב וְרַע –</p>
</blockquote>

<blockquote>
<p>אָכֵן שְׁמוֹ רַק טוֹב, בְּלִי מַחְלֶקֶת.</p>
</blockquote>

<blockquote>
<p>מַה נָעֲמָה אָזְנִי בְשִׁמְעוֹ, כַּאֲשֶׁר</p>
</blockquote>

<blockquote>
<p>נַפְשִׁי בְזִכְרוֹ הָיְתָה עוֹסֶקֶת –</p>
</blockquote>

<blockquote>
<p>אַךְ בַחֲזוֹתָהּ אֶת‑ דְּמוּתוֹ יָסְפָה</p>
</blockquote>

<blockquote>
<p>שֶׁבַח וְכִפְלַיִם לְשִׁיר מַעְתֶּקֶת.</p>
</blockquote>

<blockquote>
<p>בָּךְ, הַגְּבִיר יִצְחָק, לְשׁוֹנִי תַעֲנֶה</p>
</blockquote>

<blockquote>
<p>צַחוֹת וְשִׁיר תַּחְבִּיר וְלֹא מַפְסֶקֶת,</p>
</blockquote>

<blockquote>
<p>כִּי אֶכְרְתָה עִמָּךְ יְמֵי חַיַּי בְּרִית –</p>
</blockquote>

<blockquote>
<p>מִמַּהֲלָלָךְ בַּל תְּהִי שׁוֹתֶקֶת!</p>
</blockquote>

<blockquote>
<p>מַה זֹאת אֲקַדֵּם מִשְּׁבָחֶיךָ? וְהֵן</p>
</blockquote>

<blockquote>
<p>נַפְשָׁךְ בְכָל‑ מִינֵי יְקָר מֻדְבֶּקֶת!</p>
</blockquote>

<blockquote>
<p>בָּךְ הַנְּדִיבוֹת אָהֳלֵיהֶם תָּקְעוּ</p>
</blockquote>

<blockquote>
<p>וּלְךָ תְּבוּנָה מַחֲנֶה מַזְעֶקֶת,</p>
</blockquote>

<blockquote>
<p>נַפְשָׁךְ בְּדוֹדֵי הַתְּבוּנָה רָוְתָה</p>
</blockquote>

<blockquote>
<p>וּלְתַעֲלוּמָה אַחֲרִית בּוֹדֶקֶת,</p>
</blockquote>

<blockquote>
<p>כִּי מָצְאָה קֵן לָהּ בְּלִבָּךְ וַתְּהִי</p>
</blockquote>

<blockquote>
<p>מִשְׁתַּעְשְׁעָה עִמָּךְ וּמִתְרַפֶּקֶת.</p>
</blockquote>

<blockquote>
<p>לָכֶן פְּרֵה וּרְבֵה, וְהַנְחֵל זַרְעֲךָ</p>
</blockquote>

<blockquote>
<p>רוּחַ נְדִיבָה לָךְ וְיָד מַעְנֶקֶת,</p>
</blockquote>

<blockquote>
<p>וּרְאֵה בְנֵי בָנִים לְבָנֶיךָ, וְעָב</p>
</blockquote>

<blockquote>
<p>חֶסֶד עֲלֵיהֶם תִּהְיֶה יוֹצֶקֶת!
<br><br />
עַיִן נְדִיבָה אֲשֶׂר תָּשׁוּט
<br><br />
עַיִן נְדִיבָה אֲשֶׂר תָּשׁוּט כְּסוֹחֶרֶת</p>
</blockquote>

<blockquote>
<p>תִּקַּח נְדוּדִים וְתִתֵּן דַּר וְסֹחֶרֶת –</p>
</blockquote>

<blockquote>
<p>נִטְפֵי בְדלֹחַ, אֲשֶׁר לוּלֵי יְקוֹד הֶאֱדִי‑</p>
</blockquote>

<blockquote>
<p>בָם, חֻבְּרוּ גַרְגְּרָיו כַּעְנָק לְגַרְגֶּרֶת,</p>
</blockquote>

<blockquote>
<p>הָלֹךְ וּבָכֹה עֲלֵי חָרְבוֹת נְוֵי אוֹהֲבִים,</p>
</blockquote>

<blockquote>
<p>לֹא מַאֲזֶנֶת לְקוֹל, אַף לֹא מְדַבֶּרֶת.</p>
</blockquote>

<blockquote>
<p>אֵין דַּי לְיַד הַנְּדוֹד הַחְרֵב נְוֵיהֶם – עֲדֵי</p>
</blockquote>

<blockquote>
<p>קִירוֹת לְבָבִי לְקוֹרוֹתָיו מְקַרְקֶרֶת!</p>
</blockquote>

<blockquote>
<p>יִתְנַכְּרוּ לִי, כְאִלּוּ לּא יְדַעְתִּים, אֲבָל</p>
</blockquote>

<blockquote>
<p>יַכִּיר לְבָבִי אֲשֶׁר עֵינִי מְנַכֶּרֶת,</p>
</blockquote>

<blockquote>
<p>נֹכַח אֲדֹנָי נְתִיב הַנּוֹדְדִים – עִם שְׁנַת</p>
</blockquote>

<blockquote>
<p>עַיִן נְדִיבָה הֲמוֹן הוֹנָהּ מְפַזֶּרֶת!</p>
</blockquote>

<blockquote>
<p>אֶתְנַחֲמָה מִנְּדֹד צִבְאוֹת צְבָאִים מְעַט –</p>
</blockquote>

<blockquote>
<p>לוּלֵי צְבָאוֹת בְּמָרוֹם לִי לְמַזְכֶּרֶת:</p>
</blockquote>

<blockquote>
<p>בִּקְשֹׁר לְבָנָה עֲלֵי מַלְכָּהּ, וְהִיא תַּחֲשׁׁב</p>
</blockquote>

<blockquote>
<p>כִּי נָע וְצָלַל בְּיַם מַעְרָב כְּעוֹפֶרֶת,</p>
</blockquote>

<blockquote>
<p>תִּשְׁלֹף אֲזַי לַהֲטֵי חַרְבוֹת בְּרָקִים וְעַל –</p>
</blockquote>

<blockquote>
<p>גֵּו הָאֲדָמָה בְּשִׁבְטֵי אֵשׁ מְיַסֶּרֶת,</p>
</blockquote>

<blockquote>
<p>בִּרְקֵי בְרָקִים מְרַקֶּדֶת – רְקֹד יַעֲלֶה</p>
</blockquote>

<blockquote>
<p>בִּכְנַף רְדִיד פָּז מְפַזֶּזֶת מְכַרְכֶּרֶת.</p>
</blockquote>

<blockquote>
<p>תִּתְעַל אֲדָמָה בְּשִׁרְיוֹנוֹת אֲפֵלָה – וְכוֹ‑</p>
</blockquote>

<blockquote>
<p>כָבִים יְטִילוּן חֲנִית זִיקוֹת מְאַזֶּרֶת.</p>
</blockquote>

<blockquote>
<p>תָּרוּץ וְתִכְהֶה, וְיֶשׁ‑ עֵת תַּעֲמֹד עַל פְּנֵי</p>
</blockquote>

<blockquote>
<p>שַׁחַק כְּדִמְיוֹן לְשׁוֹן זָהָב בְּאַדֶּרֶת,</p>
</blockquote>

<blockquote>
<p>וּפְנֵי לְבָנָה מְשֻׁנִּים בַּאֲבַק הַקְּרָב</p>
</blockquote>

<blockquote>
<p>כִּפְנֵי גְּבֶרֶת חֲיָלֶיהָ מְגַבֶּרֶת.</p>
</blockquote>

<blockquote>
<p>עֵדֶר רְעִיתִיו וּבִכְבֵדוּת נְחִיתִיו, כְּאִ‑</p>
</blockquote>

<blockquote>
<p>לוּ אֵין בְּעֶדְרִי לְבַד חוֹלָה וְנִשְׁבֶּרֶת.</p>
</blockquote>

<blockquote>
<p>אֶבְכֶּה לְפֵרוּד בְּנוֹת עָש וַאֲקַנֵּא בְכִי‑</p>
</blockquote>

<blockquote>
<p>מָה עַל הֱיוֹתָהּ יְמֵי עוֹלָם מְחֻבֶּרֶת.</p>
</blockquote>

<blockquote>
<p>תִּסְעַד מְרוֹמָהּ בְּתַבְנִית יָד לְבַל יֵט? וְאִם</p>
</blockquote>

<blockquote>
<p>לִמְדֹּד יְרִיעוֹת רקִיעִים פָּרְשָׂה זֶרֶת?</p>
</blockquote>

<blockquote>
<p>אִם נֶעְצְרוּ מַרְכְּבוֹת שֶׁמֶשׁ וְאִם פַּאֲתֵי</p>
</blockquote>

<blockquote>
<p>קָדִים סְגוּרוֹת וְאִם דַּרְכָּהּ מְסֻגֶּרֶת?</p>
</blockquote>

<blockquote>
<p>מָתַי לְדַר יַהֲפֹךְ נֹפֶךְ, וּמַאַחֲרֵי</p>
</blockquote>

<blockquote>
<p>צַמָּה שְׁחוֹרָה לְחִי שַׁחַר מְשַׁחֶרֶת?</p>
</blockquote>

<blockquote>
<p>אֶמְאַס בְּלֵילִי, עֲדֵי סַהַר בְּעֵינַי דְּמוּת</p>
</blockquote>

<blockquote>
<p>נֶגַע וּפָשָׂה בְּעוֹר כּוּשִׁי כְבַהֶרֶת.</p>
</blockquote>

<blockquote>
<p>וּבְעֵת רְאֹתִי לְשׁוֹן אֵשׁ תַּהֲלֵךְ אֶשְׂמְחָה –</p>
</blockquote>

<blockquote>
<p>אוּלַי תְּהִי בַּעֲלוֹת שַׁחַר מְבַשֶּׂרֶת.</p>
</blockquote>

<blockquote>
<p>לַיִל כְּכוּשִׁי – הֲיַהְפֹּךְ עוֹר לְעוֹלָם? וְרָ‑</p>
</blockquote>

<blockquote>
<p>קִיעַ כְנָמֵר – וְאֵיךְ יֶחְסַר חֲבַרְבֶּרֶת?</p>
</blockquote>

<blockquote>
<p>עַד נוֹאֲשָׁה עֵין מְיַחֵל לַחֲזוֹת זָהֳרֵי</p>
</blockquote>

<blockquote>
<p>חַמָּה אֲשׁרֶ פַּעֲמֵי רִכְבָּהּ מְאַחֶרֶת.</p>
</blockquote>

<blockquote>
<p>רוּחַ לְאַט רִגְּלָה בֵּין הָעֲרוּגוֹת וּמִ‑</p>
</blockquote>

<blockquote>
<p>לֵּב הַהֲדַס גִּלְּתָה אַהֲבָה מְסֻתֶרֶת,</p>
</blockquote>

<blockquote>
<p>וִיצַפְצְפוּ בַּעֲלֵי כָנָף, וְיוֹנַת רְחוֹ‑</p>
</blockquote>

<blockquote>
<p>קִים לַעֲגַת פֶּה – וְלִי צֶחוֹת מְדַבֶּרֶת!</p>
</blockquote>

<blockquote>
<p>תַּטִּיף רְבִיב חֵן וְתַשׁכִּיב טַלֲ אָהֲבִים כְּמָן,</p>
</blockquote>

<blockquote>
<p>עֵת מִרְסִיס לַיִל כְּנָפֶיהָ מְנַעֶרֶת.</p>
</blockquote>

<blockquote>
<p>תַּקְטִיר לְבֹנָה וְאִם תַּתִּיר צְרוֹר מֹר – וְאִם</p>
</blockquote>

<blockquote>
<p>שִירַת שְׁלֹמֹה בְּאֶבְרָתָהּ מְקֻשֶּׁרֶת?</p>
</blockquote>

<blockquote>
<p>עַד נִבְקְעוּ מִשּׁחוֹר טוּרָיו שְׁחָרִים וְכֵן</p>
</blockquote>

<blockquote>
<p>חֻבְּרוּ – כְּהִתְחַבְּרוּת אֹפֶל בְּאַשְׁמֹרֶת:</p>
</blockquote>

<blockquote>
<p>טוּרָיו כְּלַיִל וְעִנְיָנָיו כְּשַׁחַר, כְּמוֹ</p>
</blockquote>

<blockquote>
<p>עַלְמָה בְּעַד שַׂעֲרָהּ לֶחְיָהּ מְסַתֶּרֶת.</p>
</blockquote>

<blockquote>
<p>שִׁירָה – אֲשֶׁר נִשְׁבְּעָה כִּי הִיא לְבַד חֻצְּבָה</p>
</blockquote>

<blockquote>
<p>מֵהַרֲרֵי מֹר וְלֹא בַמֹּר מְקֻטֶּרֶת,</p>
</blockquote>

<blockquote>
<p>טוּרִים כְמוֹ אָהֳלֵי קֵדָר, וְגִליוֹן כְּמִי‑</p>
</blockquote>

<blockquote>
<p>רִיעוֹת שְׁלֹמֹה, וְהִיא נָאוָה שְׁחַרְחֹרֶת.</p>
</blockquote>

<blockquote>
<p>לֹא רָאְתָה עֵין אֱנוֹשׁ טוּרִים עֲרוּכִים בְּאַבְ‑</p>
</blockquote>

<blockquote>
<p>נֵי אֵשׁ, עֲדֵי רָאְתָה שִׁירוֹ בְּאִגֶּרֶת.</p>
</blockquote>

<blockquote>
<p>נִיצוֹץ דְּבָרָיו יְכִילוּהוּ סְפָרָיו – היַחְ‑</p>
</blockquote>

<blockquote>
<p>תּוּ אֵשׁ בְּחֵיקָם? וְאֵשׁ לֹא תֵּרְדְּ בִּנְעֹרֶת!</p>
</blockquote>

<blockquote>
<p>כָּהֶם כְּסִפְרו כְּמוּסִים תּוֹךְ לְבָבִי, חֲקוּ­</p>
</blockquote>

<blockquote>
<p>קִים אוֹת בְּאוֹת, נִתְּנּוּ תּוֹכוֹ לְמִשְׁמֶרֶת.</p>
</blockquote>

<blockquote>
<p>הִיא הָעֲרוּגָה אֲרָגוהָ יְדֵי רַעֲיוֹן,</p>
</blockquote>

<blockquote>
<p>חִנּוֹ סְבִיבָהּ וְהוּשָׂמָה לְכֹתֶרֶת,</p>
</blockquote>

<blockquote>
<p>זִמְרַת מְגָדִים וְזִמְרַת שִׁיר לְחֵךְ קוֹרְאָהּ</p>
</blockquote>

<blockquote>
<p>עַל בַּת זְמוֹרָה לְשׁוֹנִי בָּהּ מְזַמֶּרֶת.</p>
</blockquote>

<blockquote>
<p>הֵא לָךְ פְּרִי שִׁיר יְבַכֵּר לָחֳדָשָׁיו, אֲבָל</p>
</blockquote>

<blockquote>
<p>הָאַהֲבָה לַחֲלָקֶיהָ מְבַכֶּרֶת –</p>
</blockquote>

<blockquote>
<p>מֵאֵת יְדִידְךָ אֲשֶׁר שְׁמוֹ זְמָן אַחֲרוֹן,</p>
</blockquote>

<blockquote>
<p>אַחַר עָבֹר טוּב זְמָן נִמְצָא בְּמַזְכֶּרֶת.</p>
</blockquote>

<blockquote>
<p>הוא מִקְּרוּאָיו – וְאִם לֹא בֵין כְּתוּבִים שְׁמוֹ,</p>
</blockquote>

<blockquote>
<p>אֵין בּוּז הֱיוֹתוֹ לְשִׁיּוּרָיו כְּמָסֹרֶת.</p>
</blockquote>

<blockquote>
<p>רוֹדֵף נְדִיבָיו לְהִדָּבֵק בְּסוֹדָם, וְיוֹם</p>
</blockquote>

<blockquote>
<p>יִהְיוּ כְּכָבֵד – יְהִי לָהֶם כְּיֹתֶרֶת.</p>
</blockquote>

<blockquote>
<p>נָמוּ אֲנָשִׁים עֲדֵי שַׁחַר יְעִירֵם – אֲבָל</p>
</blockquote>

<blockquote>
<p>נַפְשׁוֹ בְהָקִיץ וְלֵב שַׁחַר מְעוֹרֶרֶת</p>
</blockquote>

<blockquote>
<p>לִשְׁקֹד עֲלֵי אַהֲבַת דּוֹדוֹ וְלִצְרֹף מְאֹד</p>
</blockquote>

<blockquote>
<p>לוֹ אַהֲבָתוֹ כְּחִיצוֹנָה כְּחוֹדֶרֶת.</p>
</blockquote>

<blockquote>
<p>קַח מִכְּבַד פֶּה שְׂפַת צָחוֹת, יְצוּקָה בְּפָז</p>
</blockquote>

<blockquote>
<p>שׂוּמָה עֲלֵי מִשְׁבְּצוֹת הַשִּׁיר כְּשַׁרְשֶׁרֶת,</p>
</blockquote>

<blockquote>
<p>הִיא בַת יְדִידוּת וּמֵהַר אַהֲבָה חֻצְּבָה</p>
</blockquote>

<blockquote>
<p>לִמְהֹר בְנוֹת אַהֲבָתְךָ לִי מְמַהֶרֶת.</p>
</blockquote>

<blockquote>
<p>רוּחַ שְׁחָרִים, פנֵי כָל‑ אוֹהֲבִים שַׁחֲרִי</p>
</blockquote>

<blockquote>
<p>ושְׁלוֹם שְׁלֹמֹה הֲיִי תּמִיד מְסַפֶּרֶת!
<br> </p>
</blockquote>

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן-יהודה באינטרנט</a>.  הוא זמין תמיד בכתובת הבאה:<br /><a href="https://bybe.benyehuda.org/read/7314">https://bybe.benyehuda.org/read/7314</a></div></body></html>