<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[את מלחמות אדוני בהינקמו לי אחזה]</title>
	<meta name="author" content="יהודה הלוי"/>
</head>
<body>

<h2 id="מגן">מגן</h2>

<blockquote>
<p>אֶת מִלְחֲמוֹת אֲדֹנָי בְּהִנָּקְמוֹ לִי אֶחֱזֶה</p>
</blockquote>

<blockquote>
<p>בְּקָרְאוֹ הֵידָד עַל צוֹרֲרָי וְנִצְחָם עַל בְּגָדַי אַזֶּה</p>
</blockquote>

<blockquote>
<p>גַּת דֶּרֶךְ לְבֶן עֲמָלֵק בֶּן הַמְּרַצֵּחַ הַזֶּה</p>
</blockquote>

<blockquote>
<p>יוֹם בְּשׂוֹרָה הַיּוֹם הַזֶּה
<br><br />
דֹב שַׁכּוּל נָהַם וְעֵצוֹת קָרָא מִמֶּרְחָק</p>
</blockquote>

<blockquote>
<p>הִפִּיל פּוּר וְהֻפָר חָקַק אָוֶן וְנִמְחָק</p>
</blockquote>

<blockquote>
<p>וּבְהִמָּלֵךְ בְּבֵית הַמֶּלֶךְ הָבָה נַשְׁחִית אֶת בֵּית יִצְחָק</p>
</blockquote>

<blockquote>
<p>יוֹשֵׁב בַּשָּמַיִם יִשְׂחָק
<br><br />
זְאֵבֵי עֶרֶב הִתְעָרְבוּ לְאַבֵּד שֵׂה הַשִּׁבְיָה</p>
</blockquote>

<blockquote>
<p>חָשְׁבוּ יָמִים לְאַבְּדָם וַתֵּהֹם עָלַי הַקִּרְיָה</p>
</blockquote>

<blockquote>
<p>טָמְנוּ פַח לְרַגְלַי וַיֹּאמְרוּ לֹא יִרְאֶה יָהּ</p>
</blockquote>

<blockquote>
<p>וְיְיָ שָׁם הָיָה
<br><br />
יִסְעֲדוּ לַהֲפִיצֵנִי בְּשֵׁטֶף אַף אַכְזָרִים</p>
</blockquote>

<blockquote>
<p>כַּאֲשֶׁר כּוֹנֲנוּ לְהַשְׁחִית וּלְהַשְׁפִּיל מְרוֹם הָרִים</p>
</blockquote>

<blockquote>
<p>לְחָצוּנִי וַאֲנִי תְּפִלָּה וְהָנְחַלְתִּי מִשְׁפָּטִים יְשָרִים</p>
</blockquote>

<blockquote>
<p>כִּי אֱלֹהִים שֹׁפֵט זֶה יַשְׁפִּיל וְזֶה יָרִים.
<br></p>
</blockquote>

<h2 id="פזמון">פזמון</h2>

<blockquote>
<p>יָעַץ הַצַּר תַּחְבֻּלּוֹת אַךְ טִיחַ עֲצָתוֹ תָּפֵל</p>
</blockquote>

<blockquote>
<p>וַיִּקְרָא צוּר אֶל עֲבָדָיו חַכּוּ לִי יֹשְׁבֵי שָׁפֶל</p>
</blockquote>

<blockquote>
<p>וִידַעְתֶּם כִּי אֲנִי אֲדֹנָי בּוֹקֵע אוֹר מֵאֹפֶל</p>
</blockquote>

<blockquote>
<p>הִשְׁפָּלְתִּי עֵץ גָּבֹהַּ הִגְבַּהְתִּי עֵץ שָׁפֵל
<br><br />
הֹפֵךְ לְבֹקֶר צַלְמָוֶת בְּרַחֲמִים הִשְׁקִיף מִזְּבֻלוֹ</p>
</blockquote>

<blockquote>
<p>וַיַּרְא צֹאנוֹ בְּיַד צֹרֵר וַיֹּאמֶר לְחַבֵּל עֻלּוֹ</p>
</blockquote>

<blockquote>
<p>צֵל רַחֲמִים עָלָיו פָּרַשׂ וּמֵעַל הַצָּר סָר צִלּוֹ</p>
</blockquote>

<blockquote>
<p>גַּם קְבוּרָה לֹא הָיְתָה לוֹ טוֹב מִמֶּנּוּ הַנָּפֶל
<br><br />
וְאַחַר נוֹאַשְׁתִּי מִטּוֹב סְבָבַנִי בְּרָנֵי פַלֵט</p>
</blockquote>

<blockquote>
<p>כִּי הָשְׁלַכְתִּי עַל חֲסָדָיו וָאֶצְלַח וָאִמָּלֵט</p>
</blockquote>

<blockquote>
<p>טִבַּע רַגְלַי צָר בַּבֹּץ וּפָנַי טָמַן בַּמֶּלֶט</p>
</blockquote>

<blockquote>
<p>וְנֶהְפַּךְ הָעֶבֶד לְשֹׁלֵט וְאוּלָם יִבֹּל הַר נוֹפֵל
<br><br />
דִּבֵּר עַל לִבִּי בְּשׂוֹרָה אַחַר הֹוָה נִפְלְאַתָה</p>
</blockquote>

<blockquote>
<p>וַיֵּבוֹשׁ פֶּסֶל וְעֹבְדָיו כִּי הָאֲשֵׁרָה כֹרָתָה</p>
</blockquote>

<blockquote>
<p>וְחֶרֶב יְשׁוּעָה הוּחַדָּה וְיָצְאָה כִּי כֵן צֻוָּתָה</p>
</blockquote>

<blockquote>
<p>תֵּעוֹר חֶרֶב שְׁלִישְׁתָהּ חֶרֶב חֲלָלִים וְתִכָּפֵל
<br><br />
הִדָּרֵשׁ כֵּן לְעֶדְרֶךָ וּרְעֵה אֶת צֹאן הַהֲרֵגָה</p>
</blockquote>

<blockquote>
<p>וְעִמָּם לִשְׁמֹר שְׁאֵרִיתָם צִבְאוֹת רַחֲמִים הַצִּיגָה</p>
</blockquote>

<blockquote>
<p>וְיוֹנָה מֵחַגְוֵי סֶלַע וּמִסֵּתֶר הַמַּדְרֵגָה</p>
</blockquote>

<blockquote>
<p>הוֹצֵא וְשִׂימָהּ מְעֻנָּגָה בְאַרְמוֹן וּבַחַן וָעֹפֶל.
<br></p>
</blockquote>

<h2 id="כרוג">כרוג</h2>

<blockquote>
<p>יָרִים הוֹד הֲמוֹנָיו הַסֹּדְרִים לְמָגֵן</p>
</blockquote>

<blockquote>
<p>וְיוֹפִיעַ יֶשַׁע בְּעַד חוֹסָיו לְהָגֵן</p>
</blockquote>

<blockquote>
<p>שְׂמֵחִים בִּנְפֹל צָר כְּנַגֵּן הַמְּנַגֵּן</p>
</blockquote>

<blockquote>
<p>קוּמוּ הַשָּׂרִים מִשְׁכוּ מָגֵן.
<br></p>
</blockquote>

<h2 id="מחיה">מחיה</h2>

<blockquote>
<p>מִכְּנַף הָאָרֶץ זְמִרוֹת שָׁמְעוּ אָזְנֵינוּ</p>
</blockquote>

<blockquote>
<p>נְאֻם מְשׁוֹרֵר לָאֵל הַרְנִינוּ לֵאלֹהִים עֻזֵּנוּ</p>
</blockquote>

<blockquote>
<p>שָם אֵשׁ וְגָפְרִית מְנַת כּוֹס מַרְגִּיזֵנוּ</p>
</blockquote>

<blockquote>
<p>זֶה חֵלֶק שׁוֹסֵינוּ וְגוֹרָל לְבֹזְזֵינוּ
<br><br />
עֵת נִכְּלוּ לִי שֹׂטְנַי עָלַי פָּקַחְתָּ עֵינֶיךָ</p>
</blockquote>

<blockquote>
<p>פָּנִיתָ אֶל תְּפִלַּת הָעַרְעָר בְּהִטְעַטְּפוֹ לְפָנֶיךָ</p>
</blockquote>

<blockquote>
<p>צֶדֶק בִּשּׂרְתּוֹ וַתְּאַזְּרֵהוּ שִׂמְחָה בְּמַעֲנֶיךָ</p>
</blockquote>

<blockquote>
<p>לֵךְ וּפִתַּחְתָּ הַשַּׂק מֵעַל מָתְנֶיךָ
<br><br />
קַמְתִּי מִתַּעֲנִיתִי וָאֶקַּח גִּבּוֹר מַלְקוֹחַ</p>
</blockquote>

<blockquote>
<p>רֹאשׁ מָחַצְתָּ מִבֵּית רָשָׁע וָאוֹרֶד בָּנָיו לִטְבוֹחַ</p>
</blockquote>

<blockquote>
<p>שֹאֲפַי נֶאֱלַם לְשׁוֹנָם וְלֹא עָצְרוּ כֹחַ</p>
</blockquote>

<blockquote>
<p>כֻּלָּם כְּלָבִים אִלְּמִים לא יוּכְלּו לִנְבֹּחַ
<br><br />
תְּעָלָה הִקְדַּמְתָּ לְמַכָּתִי וְלִפְנֵי דְּרֹךְ קֶשֶׁת צִנָּה</p>
</blockquote>

<blockquote>
<p>וְאֶבֶן מָאֲסוּ הַבּוֹנִים הָיְתָה לְרֹאשׁ פִּנָּה</p>
</blockquote>

<blockquote>
<p>דִּבַּרְתָּ עַל לֵב מִתְאַבֶּלֶת וַתַּעֲנֶה שֹׁאֶלֶת מִתְעַנָּה</p>
</blockquote>

<blockquote>
<p>בָּעֶרֶב יָלִין בֶּכִי וְלַבֹּקֶר רִנָּה.
<br></p>
</blockquote>

<h2 id="כרוג">כרוג</h2>

<blockquote>
<p>לְפָנָיו יָלִין בֶּכִי בְּלֵב חָרֵד לַהֲמוֹנָיו</p>
</blockquote>

<blockquote>
<p>שְׁלֹשֶׁת יָמִים צָם וְהִגְדִּיל תַּחְנוּנָיו</p>
</blockquote>

<blockquote>
<p>בְּיוֹם הַשְּלִישִׁי יְקַו רַחֲמֵי אֲדֹנָיו</p>
</blockquote>

<blockquote>
<p>יְקֻמֵנוּ וְנִחְיֶה לְפָנָיו.
<br></p>
</blockquote>

<h2 id="פזמון">פזמון</h2>

<blockquote>
<p>יֹאמַר נָא יִשְׂרָאֵל יוֹם צוּר מִיָּד צָר פָּדָם</p>
</blockquote>

<blockquote>
<p>יְיָ לִי לֹא אִירָא מַה יַעֲשֶׂה לִי אָדָם
<br><br />
הֵידָד בִּקְרֹא עָלַי צָר</p>
</blockquote>

<blockquote>
<p>יָדַעְתִּי כִּי יָדְךָ לֹא תִקְצָר</p>
</blockquote>

<blockquote>
<p>וָאֶקְרָא יָהּ מִן הַמֵצָר</p>
</blockquote>

<blockquote>
<p>הָבָה לָנוּ עֶזְרָת מִצָּר וְשָׁוְא תְּשׁוּעַת אָדָם
<br><br />
וְכַיּוֹם גְּמוּלָיו נַזְכִּיר כֻּלָּנוּ</p>
</blockquote>

<blockquote>
<p>כְּעַל כֹּל אֲשֶׁר גְּמָלָנוּ</p>
</blockquote>

<blockquote>
<p>יוֹם צֹרֵר כִּמְעַט כִּלָּנוּ</p>
</blockquote>

<blockquote>
<p>לוּלֵא יְיָ שֶׁהָיָה לָנוּ בְּקוּם עָלֵינוּ אָדָם
<br><br />
דָּגוּל מֵרְבָבָה הִרְעִים</p>
</blockquote>

<blockquote>
<p>וַיּוֹצֵא מִנְּקִיקֵי הַסְּלָעִים</p>
</blockquote>

<blockquote>
<p>הַנֶּחְבָּאִים מִתִּגְרַת רָעִים</p>
</blockquote>

<blockquote>
<p>כִּי בְקוּם רְשָׁעִים יִסָּתֵר אָדָם
<br><br />
הֵעִיר רוּם אֶבְיוֹנָי</p>
</blockquote>

<blockquote>
<p>וַיִּתְגָּאוּ עַל גְאֵיוֹנָי</p>
</blockquote>

<blockquote>
<p>וְשִׁירָה חֲדָשָׁה בַּהֲמוֹנָי</p>
</blockquote>

<blockquote>
<p>טוֹב לַחֲסוֹת בַּאדֹנָי מִבְּטֹחַ בָּאָדָם.
<br></p>
</blockquote>

<h2 id="פזמון">פזמון</h2>

<blockquote>
<p>יוֹשֵׁב תְּהִלּוֹת מֵאֵין תְּחִילוֹת</p>
</blockquote>

<blockquote>
<p>עוּרָה וְהִגָּלֵה וּבְכֵן לְךָ תַעְלֶה
<br><br />
הָרֵם יְמִינְךָ כִּי אֵיךְ לְעֵינְךָ</p>
</blockquote>

<blockquote>
<p>בִּנְךָ יְהִי גֹּלֶה וּבְכֵן לְךָ תַעְלֶה
<br><br />
וְנֶאֱסְפוּ יוֹדְעַי וְסָפוּ</p>
</blockquote>

<blockquote>
<p>מִנִּי וְאֵין גֹּלֶה וּבְכֵן לְךָ תַעְלֶה
<br><br />
דַּבֵּר בְּאָזְנַי מָתַי יְמִינִי</p>
</blockquote>

<blockquote>
<p>עַל אוֹיְבַי תַּעְלֶה וּבְכֵן לְךָ תַעְלֶה
<br><br />
הָעִיר לְרֹדֶם חַדֵּשׁ כְּקֶדֶם</p>
</blockquote>

<blockquote>
<p>הוֹד עָם אֲשֶׁר יִשְׁלֶה וּבְכֵן לְךָ תַעְלֶה.
<br><br />
הָטְבַּע בְּחֶטְאוֹ עַד כִּי כְלָאוֹ</p>
</blockquote>

<blockquote>
<p>פִּשְׁעוֹ בְּבוֹר כֶּלֶא וּבְכֵן לְךָ תַעְלֶה
<br><br />
לָכֵן בְּשִׁבְיוֹ יוֹדֶה בְּמִרְיוֹ</p>
</blockquote>

<blockquote>
<p>עַיִן לְךָ יִדְלֶה וּבְכֵן לְךָ תַעְלֶה
<br><br />
וּבְשִׁיר יְהֹודְךָ כִּי מִכְּבוֹדְךָ</p>
</blockquote>

<blockquote>
<p>עוֹלָמְךָ מָלֵא וּבְכֵן לְךָ תַעְלֶה
<br><br />
יֵטִיב בְּרַחְשׁוֹ קָדוֹשׁ בְּשַׁלְּשׁוֹ</p>
</blockquote>

<blockquote>
<p>לְךָ צוּר עֲשׂה פֶלֶא וּבְכֵן לְךָ תַעְלֶה.
<br></p>
</blockquote>

<h2 id="סלוק">סלוק</h2>

<blockquote>
<p>אָמַר אוֹיֵב אֶרְדֹּף כְּאַרְיֵה וְאֶחְטֹף</p>
</blockquote>

<blockquote>
<p>וְאַשִּׂיג כְּשִׁבֹּלֶת וְאֶשְׁטֹף</p>
</blockquote>

<blockquote>
<p>וְאֵשׁ קְרָב אַדְלֵק</p>
</blockquote>

<blockquote>
<p>לְבֶן אֲגָג וַעֲמָלֵק אֲחַלֵק שָׁלָל
<br><br />
וַיֹאמֶר יְיָ בִּי נִשְׁבַּעְתִּי</p>
</blockquote>

<blockquote>
<p>אִם אֶעֱקֹר אֲשֶׁר נָטַעְתִּי</p>
</blockquote>

<blockquote>
<p>פָּנוּ דֶרֶך וְסֹלּוּ</p>
</blockquote>

<blockquote>
<p>כִּי שׂוֹלֲלֵיכֶם תָּשֹׁלּוּ וְעַתָּה לַשּׁלָל
<br><br />
אָמַר אוֹיֵב גָזַרְתִּי בַּחֹדֶשׁ אֲדָר</p>
</blockquote>

<blockquote>
<p>לִכְרוֹת פְּרִי עֵץ הָדָר</p>
</blockquote>

<blockquote>
<p>כִּי מִי יַעֲרֹךְ אֵלַי בְּכֹחַ</p>
</blockquote>

<blockquote>
<p>וְאֵיךְ מַלְקוֹחַ יֻקַּח מִגִּבּוֹר
<br><br />
וַיֹאמֶר יְיָ דָּרַכְתִּי קֶשֶׁת</p>
</blockquote>

<blockquote>
<p>לְעֹבְדֵי הַבֹּשֶׁת</p>
</blockquote>

<blockquote>
<p>וְעֵינַי עַל צֹאנִי אֶפְקַח</p>
</blockquote>

<blockquote>
<p>גַּם שְׁבִי גִּבּוֹר יֻקַּח</p>
</blockquote>

<blockquote>
<p>מַה תִּתְהַלֵּל בְּרָעָה הַגִּבּוֹר
<br><br />
אָמַר אוֹיֵב הִנֵּה עַם מְפֹרָד וּמְפֻזָּר</p>
</blockquote>

<blockquote>
<p>וּמִכִּסֵא מְלוּכָה נִגְזָר</p>
</blockquote>

<blockquote>
<p>בָּשֵׁל קָצִיר</p>
</blockquote>

<blockquote>
<p>וְיָבַשׁ חָצִיר לְכוּ וְנַכְחִידֵם מִגּוֹי
<br><br />
וַיֹאמֶר יְיָ וְאִם לֹא בְּרִיתִי יוֹמָם וָלַיְלָה</p>
</blockquote>

<blockquote>
<p>וְעַמּוּדֵי אֶרֶץ תִּכַּנְתִּי סֶלָה</p>
</blockquote>

<blockquote>
<p>כֵּן בְּרִיתִי עִם בָּנַי</p>
</blockquote>

<blockquote>
<p>לְבַל יִכָּרְתוּ מִלְפָנַי מִהְיוֹת גוֹי
<br><br />
אָמַר אוֹיֵב זְעוּמַת בַּעְלָהּ</p>
</blockquote>

<blockquote>
<p>גְּרוּשַׁת אָהֳלָהּ</p>
</blockquote>

<blockquote>
<p>הָכִינוּ שְׁלָחִים</p>
</blockquote>

<blockquote>
<p>מִרְקוּ הָרְמָחִים</p>
</blockquote>

<blockquote>
<p>כִּי אֵין גֹּאֵל</p>
</blockquote>

<blockquote>
<p>לִבְתוּלַת יִשְׂרָאֵל נָפְלָה לֹא תוֹסִיף קוּם
<br><br />
וַיֹּאמֶר יְיָ חַי אֲנִי נִשְׁבַּעְתִּי</p>
</blockquote>

<blockquote>
<p>שְׁאוֹנְכֶם שָׁמַעְתִּי</p>
</blockquote>

<blockquote>
<p>וּמִמַּעַל אֶקְרָא עַל שֹׁכְנֵי עָפָר</p>
</blockquote>

<blockquote>
<p>עֻצוּ עֵצָה וְתֻפָר דַּבְּרוּ דָּבָר וְלֹא יָקוּם
<br><br />
אָמַר אוֹיֵב טֶבַח אָכִין וְאַקְדִּישׁ קְרֻאַי</p>
</blockquote>

<blockquote>
<p>לְאַלְפֵי יְהוּדָה שְׂנֻאָי</p>
</blockquote>

<blockquote>
<p>כִּי הִנֵּה פִסְלִי</p>
</blockquote>

<blockquote>
<p>יַעֲזָר לִי וְאַיֵּה אֱלֹהֵיהֶם</p>
</blockquote>

<blockquote>
<p>וַיֹּאמֶר יְיָ יָדַעְתִּי צְפוּן חֻבָּם</p>
</blockquote>

<blockquote>
<p>וּטְמוּן לִבָּם</p>
</blockquote>

<blockquote>
<p>כִּי לֹא מַחְשְׁבוֹתַי מַחְשְׁבוֹתֵיהֶם</p>
</blockquote>

<blockquote>
<p>וְלֹא דְרָכַי דַּרְכֵיהֶם יִפְּלוּ מִמֹּעֲצוֹתיהֶם
<br><br />
אָמַר אוֹיֵב כַּמָּה תִבְטְחוּ עַל שֶׁקֶר</p>
</blockquote>

<blockquote>
<p>וְשׁוֹט שׁוֹטֵף בּטֶרֶם בֹּקֶר</p>
</blockquote>

<blockquote>
<p>אַיֵּה אֱלֹהֵיכֶם</p>
</blockquote>

<blockquote>
<p>יָקוּמוּ וְיַעְזְרֻכֶם</p>
</blockquote>

<blockquote>
<p>יְהִי עֲלֵיכֶם סִתְרָה</p>
</blockquote>

<blockquote>
<p>עַל מִי תָּנוּסוּ לְעֶזְרָה וְאָנָה תַעַזְבוּ כְבוֹדְכֶם
<br><br />
וַיֹאמֶר יְיָ לָכֵן חַכּוּ לִי</p>
</blockquote>

<blockquote>
<p>לְיוֹם אַרְבֶּה חֵילִי</p>
</blockquote>

<blockquote>
<p>וּבֹגְדִים יִבְלוּ כְּבֶגֶד</p>
</blockquote>

<blockquote>
<p>וְאַתֶּם תַּעַמְדוּ מִנֶּגֶד יְיָ יִלָּחֵם לָכֶם
<br><br />
אָמַר אוֹיֵב מַה יִפְעַל אֵל</p>
</blockquote>

<blockquote>
<p>לְגוֹלַת אֲרִיֵאל</p>
</blockquote>

<blockquote>
<p>כִּי כְפֶשַׂע בֵּינָם וּבֵין הַמָּוֶת</p>
</blockquote>

<blockquote>
<p>וְיֹאבְדוּ בְּאֶרֶץ צַלְמָוֶת וְאַיֵּה כָל נִפְלְאוֹתָיו
<br><br />
וַיֹּאמֶר יְיָ נָתַתִּי רוֹזְנִים לְאַיִן</p>
</blockquote>

<blockquote>
<p>וּתְשׁוּעָתִי כְּהֶרֶף עָיִן</p>
</blockquote>

<blockquote>
<p>וְחֵלֶק רַע אֲחַלֵּק</p>
</blockquote>

<blockquote>
<p>לְבֶן אֲגָג וַעֲמָלֵק</p>
</blockquote>

<blockquote>
<p>הַצִּיבוּ לְפָנָיו מִזְבֵּחַ</p>
</blockquote>

<blockquote>
<p>הָכִינוּ לְבָנָיו מַטְבֵּחַ בַּעֲוֹן אֲבוֹתָיו
<br><br />
אָמַר אוֹיֵב סְפָרַי קִדַּמְתִּי</p>
</blockquote>

<blockquote>
<p>וּנְדָרַי שִׁלַּמְתִּי</p>
</blockquote>

<blockquote>
<p>בָּךְ שְׁאֵרִית יַעֲקֹב לְכַלּוֹתֵךְ</p>
</blockquote>

<blockquote>
<p>אֲנוּשָׁה נַחְלָה מַכָּתֵךְ רְפֻאוֹת תְּעָלָה אֵין לָךְ
<br><br />
וַיֹּאמֶר יְיָ עַל אֵלֶּה לֹא אֶתְאַפַּק</p>
</blockquote>

<blockquote>
<p>וְעַל מַרְכְּבוֹת יְשׁוּעָה אֶתְרַפָּק</p>
</blockquote>

<blockquote>
<p>אַל תִּירָא יַעֲקֹב עַבְדִּי</p>
</blockquote>

<blockquote>
<p>מֵאִתְּךָ לֹא יָמוּשׁ חַסְדִּי אָנֹכִי מָגֵן לָךְ.
<br></p>
</blockquote>

<hr />

<blockquote>
<p>צוֹרֲרִי פָּקַד עָלַי מַלְאֲכֵי חֲמָתוֹ וְקִצְפּוֹ</p>
</blockquote>

<blockquote>
<p>וְצוּרִי צִוָּה מַלְאֲכֵי רַחֲמִים לְבַל יַשְׁחִית וְהִרְבָּה</p>
</blockquote>

<blockquote>
<p>לְהָשִׁיב אַפּוֹ
<br><br />
צוֹרֲרִי קָרָא עָלַי מוֹעֵד וְעִתֵּד מַלְאֲכֵי מָוֶת בִּכְלֵי מִלְחַמְתּוֹ</p>
</blockquote>

<blockquote>
<p>וְצוּרִי רָכַב עַל כְּרוּב יֶשַׁע וְשָׂם בַּעֲדִי צִנָּה</p>
</blockquote>

<blockquote>
<p>וְסוֹחֵרָה אֲמִתּוֹ
<br><br />
צוֹרֲרִי שָׁלַח מָלְאָכָיו אֶפְעֶה וְשָׂרָף מְעוֹפֵף</p>
</blockquote>

<blockquote>
<p>וְצוּרִי תָּמַךְ יְמִינִי בְּרָכְבוֹ עַל כְּנַף שָׂרָף</p>
</blockquote>

<blockquote>
<p>בִּשְׂתַּיִם יְעוֹפֵף.
<br></p>
</blockquote>

<hr />

<blockquote>
<p>יְעוֹפֵף בִּשְׁתַּיִם וּבִשְׁתַּיִם יְכַסֶּה פָנָיו וּבִשְׁתַּיִם יְכַסֶּה רַגְלָיו
<br><br />
הֲמוֹנִים הֲמוֹנִים מַכְנִיסֵי תַחֲנוּנִים פְּנֵי אֲדֹנֵי הָאֲדֹנִים</p>
</blockquote>

<blockquote>
<p>וְכָל צְבָא זְבֻלָיו עֹמְדִים עָלָיו
<br><br />
וַיֹּאמְרוּ חוּסָה עַל אֹם עֲמוּסָה נְתַתָּהּ לִמְשִׁיסָה</p>
</blockquote>

<blockquote>
<p>וּגְעַר בְסוֹרֵר וְהָשֵׁב לְצוֹרֵר כִּפְרִי מַעֲלָלָיו
<br><br />
דַהֲרוֹת אֶרְאֶלִּים חֲיָלִים חֲיָלִים זֶה אֶל זֶה שֹׁאֲלִים</p>
</blockquote>

<blockquote>
<p>וְלִדְבַר אֵל יָחוּשׁוּ מִפִּיהֶם לֹא יָמוּשׁוּ מַהֲלָלָיו
<br><br />
הַיּוֹם זֶרַע קֹדֶשׁ יַקְדִּישׁוּהוּ בְּסוֹד שַׂרְפֵי קֹדֶשׁ וְשֹׁאֲלִים</p>
</blockquote>

<blockquote>
<p>זֶה אֶל זֶה כְּאֶרְאֶלָּיו וּכְרוּבָיו אֵל נַעֲרָץ בְּסוֹד קְדוֹשִׁים
<br><br />
רַבָּה וְנֹורָא עַל כָּל סְבִיבָיו.
<br> </p>
</blockquote>

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/9009">https://benyehuda.org/read/9009</a></div></body></html>