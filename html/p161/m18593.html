<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>הֶרֶף שְׁאוֹן יָם</title>
	<meta name="author" content="יהודה הלוי"/>
</head>
<body>

<p><a href="#fn:1" id="fnref:1" title="see footnote" class="footnote"><sup>1</sup></a></p>

<blockquote>
<p>הֶרֶף שְׁאוֹן יָם עַד אֲשֶׁר יִקְרַב</p>

<p>תַּלְמִיד<a href="#fn:2" id="fnref:2" title="see footnote" class="footnote"><sup>2</sup></a>, וְיִשַּׁק אֶת־פְּנֵי הָרָב<a href="#fn:3" id="fnref:3" title="see footnote" class="footnote"><sup>3</sup></a></p>

<p>יַד אַהֲרֹן הָרָב, אֲשֶׁר שִבְטוֹ</p>

<p>לֹא נָס לֵחֹה וְלֹא חָרָב<a href="#fn:4" id="fnref:4" title="see footnote" class="footnote"><sup>4</sup></a>.</p>

<p>לִמֵּד, וְלֹא אָמַר לְפִיהוּ הוֹן!</p>

<p>פִּזַּר וְלֹא אָמַר לְיָדוֹ: רָב<a href="#fn:5" id="fnref:5" title="see footnote" class="footnote"><sup>5</sup></a>!</p>

<p>הַיּוֹם אֲנִי מוֹדֶה כְנַף מִזְרָח<a href="#fn:6" id="fnref:6" title="see footnote" class="footnote"><sup>6</sup></a>,</p>

<p>כִּי מָחֳרָת אֶקֹּב כְּנַף מַעֲרָב<a href="#fn:7" id="fnref:7" title="see footnote" class="footnote"><sup>7</sup></a>.</p>

<p>אֵיךְ יַעֲזָב־אִישׁ אֶת־צֳרִי גִלְעָד</p>

<p>אַחֲרָיו, וְהוּא חוֹלֶה נְשוּךְ עַקְרָב<a href="#fn:8" id="fnref:8" title="see footnote" class="footnote"><sup>8</sup></a>?</p>

<p>אוֹ יַחֲלִיף אֶת־צֵל עֲנַף עָבוֹת<a href="#fn:9" id="fnref:9" title="see footnote" class="footnote"><sup>9</sup></a></p>

<p>בַּחֹם וּבַקֶּרַח וּבַשָּׁרָב?</p>

<p>חֵלֶף לְצֵל קֹרַת נְוֵה הָרָב –<a href="#fn:10" id="fnref:10" title="see footnote" class="footnote"><sup>10</sup></a></p>

<p>צִלִּי מְעוֹן קִרְיָה לְמֶלֶךְ רָב<a href="#fn:11" id="fnref:11" title="see footnote" class="footnote"><sup>11</sup></a>!</p>
</blockquote>

<div class="footnotes">
<hr />
<ol>

<li id="fn:1">
<p>שיר זה שיך לשירי ידידות וחבר לכבוד ר&#8216; אהרון בן ציון בן אלעמאני
בהתקרב ר&#8217; יהודה אל אלכסנדריה של מצרים בדרכו לארץ־ישראל. <a href="#fnref:1" title="return to body" class="reversefootnote">&#160;&#8617;</a></p>
</li>

<li id="fn:2">
<p><strong>הרף שאון ים</strong>: הוא מבקש את הים לנוח משאונו למען תוכל האניה לעגן
ויקרב <strong>תלמיד</strong>: ר' יהודה. <a href="#fnref:2" title="return to body" class="reversefootnote">&#160;&#8617;</a></p>
</li>

<li id="fn:3">
<p><strong>הרב</strong>: ר' אהרון. <a href="#fnref:3" title="return to body" class="reversefootnote">&#160;&#8617;</a></p>
</li>

<li id="fn:4">
<p><strong>שבטו</strong>: ענפו. <strong>לא נס</strong>: לא כלה. <strong>חרב</strong>: יבש. <a href="#fnref:4" title="return to body" class="reversefootnote">&#160;&#8617;</a></p>
</li>

<li id="fn:5">
<p><strong>הון</strong>: די. <strong>רב</strong>: די. <strong>למדו</strong> וכו&#8216; <strong>פזרו</strong> וכו&#8217;: לאמר הוא גם מורה חכם וגם נדיב עשיר. <a href="#fnref:5" title="return to body" class="reversefootnote">&#160;&#8617;</a></p>
</li>

<li id="fn:6">
<p><strong>היום אני מודה</strong> וכו': מודה אני היום כנף מזרח, רוח מזרח, שעכבה את האניה מנסע. <a href="#fnref:6" title="return to body" class="reversefootnote">&#160;&#8617;</a></p>
</li>

<li id="fn:7">
<p><strong>כי</strong>: כאשר, כמו. <strong>אקב</strong>: אקלל. <strong>כנף מערב</strong>: רוח מערב המרחיקה אותי באניה מר' אהרון. <a href="#fnref:7" title="return to body" class="reversefootnote">&#160;&#8617;</a></p>
</li>

<li id="fn:8">
<p><strong>צרי גלעד</strong>: רפואה, ור' אהרון הוא מרפא למשורר המדמה עצמו לחולה נשוך עקרב. <a href="#fnref:8" title="return to body" class="reversefootnote">&#160;&#8617;</a></p>
</li>

<li id="fn:9">
<p><strong>או יחליף את צל</strong> וכו&#8216;: ר&#8217; אהרון דומה לצל ענף עבות והמשורר כאילו נמצא בלי מחסה מבלעדו. <a href="#fnref:9" title="return to body" class="reversefootnote">&#160;&#8617;</a></p>
</li>

<li id="fn:10">
<p><strong>חלף</strong>: תמורת. <strong>נוה־הרב</strong>: מעון הרב ר&#8216; אהרון כלומר המשורר מתנחם שימצא תמורת בית ר&#8217; אהרן מחסה	בירושלים. <a href="#fnref:10" title="return to body" class="reversefootnote">&#160;&#8617;</a></p>
</li>

<li id="fn:11">
<p><strong>מלך רב</strong>: הקב&quot;ה. <a href="#fnref:11" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/18593">https://benyehuda.org/read/18593</a></div></body></html>