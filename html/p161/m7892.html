<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>מכתמים וחידות</title>
	<meta name="author" content="יהודה הלוי"/>
</head>
<body>

<blockquote>
<p>[כְּנִדָּה הָיְתָה תֵבֵל לְפָנַי]
<br><br />
כְּנִדָּה הָיְתָה תֵבֵל לְפָנַי,</p>

<p>בְּיַעַן יָקְרָה נַפְשִׁי בְּעֵינַי</p>

<p>אֲשֶׁר חָלְקָה לְבִלְעָדֵי כְּבוֹדָהּ</p>

<p>בְּעֵת רָאְתָה אֲשֶׁר חֶלְקִי אֲדֹנָי.</p>

<p>הֲתִבְחַר בִּי – וְאָנֹכִי מְשַׂנְאָהּ?</p>

<p>וְאֶבְחַר בָּהּ – וְהִיא מִכְשׁוֹל עֲוֹנִי!</p>

<p>אֲנִי יָבָם וְלֹא אֶחְפֹּץ לְקַחְתָּהּ –</p>

<p>וְהִיא חוֹלצָה וְיוֹרֶקֶת בְּפָנָי!
<br><br />
[לְבָבִי מַה תְּרַדֵּף]
<br><br />
לְבָבִי מַה תְּרַדֵּף הוֹן וְעֹשֶׁר</p>

<p>וְתִרְדֹּף אֶת‑ זְמָן נִפְתָּל וְעִקֵּשׁ?</p>

<p>רְאֵה כָּל‑ מַאֲרִיךְ שׁוּלֵי מְעִילוֹ –</p>

<p>יְהִי בָאַחֲרוֹנָה לוֹ לְמוֹקֵשׁ.</p>

<p>וְרֹעַ הַזְּמָן גָּלוּי ­– וְאַתָּה</p>

<p>תְּבַקֵּשׁ לָךְ גְּדוֹלוֹת? אַל תְּבַקֵּשׁ!
<br><br />
[לֹא נִקְרַאתִי]
<br><br />
לֹא נִקְרַאתִי – רַק נִקְרֵאתִי</p>

<p>וּכְמִסְפַּרְכֶם לֹא אֶמָּצֵא.</p>

<p>אִם אֶפָּקֵד – לֹא אֶפָּקֵד,</p>

<p>אוֹ אֶמָּצֵא – לֹא אֵרָצֶה!
<br><br />
[שֵׂעַר שֵׂיבָה]
<br><br />
שֵׂעַר שֵׂיבָה, בְּהֵרָאוֹת יְחִידִי</p>

<p>עֲלֵי רֹאשִי, קְטַפְתִּיהוּ בְיָדִי.</p>

<p>הֱשִׁיבַנִי &quot;יְכָלְתַּנִי לְבַדִּי –</p>

<p>וּמַה‑ תַּעְשֶׂה בְּבֹא אַחְרַי גְּדוּדִי?&quot;
<br><br />
[עוּרָה יְדִידִי מִתְּנוּמָתֶךָ]
<br><br />
עוּרָה, יְדִידִי, מִתְּנוּמָתֶךָ –</p>

<p>אֶשְׂבַּע בְּהָקִיץ אֶת תְּמוּנָתֶךָ.</p>

<p>אִם תֶּחֱזֶה נוֹשֵׁק שְׂפָתְךָ בַּחֲלוֹם,</p>

<p>אֶהְיֶה אֲנִי פּוֹתֵר חֲלוֹמוֹתֶךָ!
<br><br />
[וּמָה דַקָּה וְרַקָּה]
<br><br />
וּמָה דַקָּה וְרַקָּה וַחֲלָקָה</p>

<p>וְאִלֶּמֶת – מְדַבֶּרֶת בְּחָזְקָה,</p>

<p>וְהוֹרֶגֶת בְּנֵי אָדָם חֲרִישִׁית</p>

<p>וְדַם אֵילִים בְּמוֹ פִיהָ מְרִיקָה?
<br><br />
[וּמָה עִוֵּר אֲשֶׁר עֵינוֹ]
<br><br />
וּמָה עִוֵּר אֲשֶׁר עֵינוֹ בְרֹאשוֹ</p>

<p>וּבוֹ צֹרֶךְ לְכָל‑ דָּרֵי נְשִׁיָה,</p>

<p>אֲשֶׁר יִיגַע יְמֵי חַיָּיו לְהַלְבִּישׁ</p>

<p>מְתֵי אֶרֶץ – וְהוּא עֵרוֹם וְעֶרְיָה?
<br><br />
[וּמָה מֵת עַל פְּנֵי אֶרֶץ]
<br><br />
וּמָה מֵת עַל פְּנֵי אֶרֶץ מְשֻׁלָּח</p>

<p>וְעָרוֹם יִקְבְּרוּהוּ הָאֲנָשִׁים –</p>

<p>וְיִחְיֶה תּוֹךְ קְבוּרָתוֹ וְיוֹלִיד</p>

<p>יְלָדִים יֵצְאוּ כֻלָּם לְבוּשִׁים?
<br><br />
[וּמָה בּוֹכָה בְּלִי עַיִן]
<br><br />
וּמָה בּוֹכָה בְּלִי עַיִן וְעַפְעַף –</p>

<p>בְּבִכְיָהּ יִשְׂמְחוּ בָּנִים וְאָבוֹת,</p>

<p>וְעֵת תִּשְׂחַק וְלֹא תִבְכֶּה בְעֵינָהּ –</p>

<p>בְשָׂחְקָהּ תַּעֲצִיב כָּל‑ הַלְּבָבוֹת?
<br><br />
[יַעְלַת הַחֵן תִּשְאָלֵנִי]
<br><br />
יַעְלַת הַחֵן תִּשְׁאָלֵנִי:</p>

<p>&#8220;אֶת מִי חָשַׁקְתָּ בִצְבָאוֹת?&#8221;</p>

<p>וָאֹמַר לָהּ &quot;אִם­‑ לֹא תֵדְעִי –</p>

<p>הָסִירִי אֶת‑ הַשֵּׁשׁ מֵאוֹת!&quot;
<br> </p>
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/7892">https://benyehuda.org/read/7892</a></div></body></html>