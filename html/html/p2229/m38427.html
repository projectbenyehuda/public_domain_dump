<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[אֶקְרָא צוּר עֶלְיוֹן יוֹשֵׁב סֵתֶר חֶבְיוֹן (תחנה)]</title>
	<meta name="author" content="צדקיה בן בנימין מהענווים"/>
</head>
<body>

<p>[מרוֹמָא, מת אחרי שנת 1280]</p>

<blockquote>
<br />
</blockquote>

<blockquote>
<p><strong>תְּחִנָּה עַל־צָרַת הַזְּמָן</strong></p>

<br />
</blockquote>

<blockquote>
<p>אֶקְרָא צוּר עֶלְיוֹן / יוֹשֵׁב סֵתֶר חֶבְיוֹן</p>

<p>אֵל גֹּמֵר עָלָי / תַּגְמוּלוֹהִי עָלָי.</p>

<br />
</blockquote>

<blockquote>
<p>צוּר עֶלְיוֹן אֶקְרָא / עוֹנֶה בַצָּרָה</p>

<p>בְּךָ הִיא תוֹחַלְתִּי / נֶאְזָר בִּגְבוּרָה</p>

<p>מִלּוֹחֲמִים רַבִּים / תִּהְיֶה לִי עֶזְרָה</p>

<br />
</blockquote>

<blockquote>
<p>בַּקָּמִים עָלָי / סָבִיב שָׁתוּ עָלָי.</p>

<br />
</blockquote>

<blockquote>
<p>מָה-רַבּוּ צָרָי / רוֹדַי שׁוֹדֲדָי</p>

<p>רַבִּים קָמוּ עָלָי / כֻּלָּם הָיוּ עָלָי.</p>

<br />
</blockquote>

<blockquote>
<p>צָרוֹת כַּמָּה מִסִּים / אֵיךְ אוּכַל שְׂאֵת</p>

<p>מִדֵּי שָׁנָה בְּשָׁנָה / מַתָּן אֶשָּׂא מַשְׂאֵת</p>

<p>לִשְׂחֹק עוֹשִׂים / בִּשְׁאָט נֶפֶשׁ יִשְׂאוּ אֵת</p>

<br />
</blockquote>

<blockquote>
<p>רְדִידִי מֵעָלָי / הַפַּסִּים אֲשֶׁר עָלָי.</p>

<br />
</blockquote>

<blockquote>
<p>דָּמוּ לְעַבְדֵי הָאֱלִיל / כֹּהֲנֵי הַבָּמוֹת</p>

<p>הִתְעִיבוּ עֲלִילוֹת / תּוֹךְ אָוֶן וּמִרְמוֹת</p>

<p>כִּמְרִיבֵי כֹהֵן / מַעַשְׂרוֹת וּתְרוּמוֹת</p>

<br />
</blockquote>

<blockquote>
<p>מַגְדִּילִים עָלָי / מַחְשְׁבוֹתָם עָלָי.</p>

<br />
</blockquote>

<blockquote>
<p>קָרְבוּ רוֹדְפֵי זִמָּה / הֵם מַנְהִיגֵיהֶם</p>

<p>קִרְבָּם קֶבֶר הַוּוֹת / חֵץ שָׁחוּט פִּיהֶם</p>

<p>כּוֹנֲנוּ חִצָּם לִירוֹת / מִן-מַחֲבוֹאֵיהֶם</p>

<br />
</blockquote>

<blockquote>
<p>יִתְלַחֲשׁוּ עָלָי / כָּל-עֲצָתָם עָלָי.</p>

<br />
</blockquote>

<blockquote>
<p>יָצְאוּ מִינֵי מִינִים / שׁוּעָלִים חוֹבְלִים</p>

<p>מַהְגִּים לוֹבְשֵׁי שַׂקִּים / וִיחֵפִים חוֹבְלִים</p>

<p>דּוֹרְשִׁים מַקְלוֹת לִרְדּוֹת / נֹעַם אֶת-חוֹבְלִים</p>

<br />
</blockquote>

<blockquote>
<p>פָּצוּ פִיהֶם עָלָי / יָסֹלּוּ עָלָי.</p>

<br />
</blockquote>

<blockquote>
<p>הֵן מֵהֶם פָּרַח / שׂוֹנֵא בְלֹא רַחֲמִים</p>

<p>קֹץ מֻנָד נוֹשֵׁךְ / בָּשָׂר וַעֲצָמִים</p>

<p>אָח לְצָרָה יֻלַּד / וּלְאַף וּזְעָמִים</p>

<br />
</blockquote>

<blockquote>
<p>הֶגְיוֹנָיו עָלָי / לֹא יַחְמֹל עָלָי.</p>

<br />
</blockquote>

<blockquote>
<p>הַצִּילֵנִי נָא / אָבִי אֲבִיר יַעֲקֹב</p>

<p>מִיַּד אָחִי אַכְזָר / עָקוֹב יַעְקֹב</p>

<p>לְהַשְׁמִיד שְׁאָר יָשׁוּב / שְׁאָר יַעֲקֹב</p>

<br />
</blockquote>

<blockquote>
<p>רָחֲקוּ מֵעָלָי / עָמְדוּ עָלָי.</p>

<br />
</blockquote>

<blockquote>
<p>רִיבָה אֵל רִיבִי / שָׁפְטָה מִשְׁפָּטִי</p>

<p>מִצַּר אִישׁ חֶרְמִי / בַּעַל מִשְׁפָּטִי</p>

<p>נָתַן לִבּוֹ וְעֵינָיו / מֵעָמְדִי לְמוֹטֲטִי</p>

<br />
</blockquote>

<blockquote>
<p>אוֹיְבִי עָלָי / הִגְדִּיל עָלָי.</p>

<br />
</blockquote>

<blockquote>
<p>וַאֲנִי תָמִיד עִמָּךְ / תֶּאֱחֹז בִּימִינִי</p>

<p>אַל תַּנִּיחֵנִי / לַכּוֹפְרִים וּמְלָשְׁנִי</p>

<p>מַחֲרִיבִים וּמְהָרְסִים / יָצְאוּ מִמֶּנִּי</p>

<br />
</blockquote>

<blockquote>
<p>נֶאֶסְפוּ עָלָי / שָׂחֲקוּ עָלָי.</p>

<br />
</blockquote>

<blockquote>
<p>פֹּצֶה-פֶה וּמְצַפְצֵף / אַחֲרַי חוֹקֵר</p>

<p>עַל-שָׁרְשֵׁי רַגְלַי / מִתְחַקֶּה וּמְבַקֵּר</p>

<p>יָפִחַ חָמָס / וּמֵקִים עֵדֵי שָׁקֶר</p>

<br />
</blockquote>

<blockquote>
<p>הָהְפַּךְ עָלָי / לִבּוֹ עָלָי.</p>

<br />
</blockquote>

<blockquote>
<p>אַחַת הִיא / עַל-כֵּן חָשַׁבְתִּי אָמָרְתִּי</p>

<p>אָמְנָה אָנֹכִי / חָטָאתִי הִרְשָׁעְתִּי</p>

<p>כָּל-זֹאת בָּאַתְנִי / כִּי בַבְּרִית שִׁקָּרְתִּי</p>

<br />
</blockquote>

<blockquote>
<p>בְּמוֹט רַגְלִי עָלָי / תִּכְבַּד עָלָי.</p>

<br />
</blockquote>

<blockquote>
<p>חַי צוּרִי וּבָרוּךְ / הָאֵל הַנֶּאֱמָן</p>

<p>זָכְרָה חֶסֶד וּבְרִית / אֶל-עָם לֹא אַלְמָן</p>

<p>קָרְבָה אֶל-נַפְשִׁי גְּאָלָהּ / אָב הָרַחְמָן</p>

<br />
</blockquote>

<blockquote>
<p>בִּקְרֹב עָלָי / נוֹסְדוּ עָלָי.</p>

<br />
</blockquote>

<blockquote>
<br />

<br />
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/38427">https://benyehuda.org/read/38427</a></div></body></html>