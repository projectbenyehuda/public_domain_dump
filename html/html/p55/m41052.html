<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>מאת ההוֹצאה (לחוֹברת &quot;על חידוּש האינטרנַציוֹנַל&quot;)</title>
	<meta name="author" content="ברל כצנלסון"/>
</head>
<body>

<p>דברי הויכּוּח המכוּנסים בּקוּנטרס זה ניתנוּ כּאן כּסדרם וּבשלימוּתם, כּמוֹ שנתפּרסמוּ בּסדרה של מאמרים על דפּי
International Socialist Forum בּחדשים הראשוֹנים של שנת 1943.</p>

<p>המשתתפים אמרוּ את דברם, אך הויכּוּח לא נסתיים. אפשר
לוֹמר בּוַדאוּת כּי לא מחזוֹר-ויכּוּחים אחד עוֹד יבוֹא, וּתנוּעת
הפּוֹעלים הבּין-לאוּמית עוֹד תהא מתלבּטת לא מעט עד שתתגבּר על השבר
הגדוֹל שהוּשבּרה ועל פּירוּד הלבבוֹת והפּירוּדים האִרגוּניים שהתישוּ</p>

<p>את כּוֹחה ודילדלוּ את רוּחה, ועד שתמצא את הדרך להחזיר לעצמה את אחדוּתה
ולכבּוֹש לעצמה כּוֹשר מאבק ויצירה.</p>

<p>בּמחזוֹר זה של ויכּוּחים השתתפוּ סוֹציאליסטים בּני
עמים שוֹנים, מהם שעמיהם נלחמים לחיים ולמות עם הנַאצים, מהם שנכבּשוּ
ונרמסוּ על ידי הנַאצים, מהם שעמם השליט על עצמוֹ את הנאצים. כּאלה כּן
אלה, כּוּלם עוֹמדים בּחזית אחת נגד הנַאציזם והפאשיזם וּברצוֹן אחד
להקים את העוֹלם מחוּרבוֹתיו, כּמשפּחת עמים סוֹציאליסטית, אשר לא תדע
עוֹל עריצים ושלטוֹן הממוֹן וטבח-עמים; ועם זאת –
עדיין לא גוּשרוּ המרחקים, לא נרפּאוּ פּצעי הפּירוּדים, לא סר מר-האכזב.
עקת לבּם וּטרגיוּת נסיוֹנם של המשתתפים מחלחלוֹת בּשיטין וּבין השיטין.
ויוֹתר ממה שניתנוּ כּאן פּתרוֹנים נצפּנוּ כּאן עֵדוּיוֹת נאמנוֹת לחבלי
הדוֹר ולמצב הפּנימי בּוֹ נתוּנה תנוּעת הפּוֹעלים בּעוֹלם בּימי מלחמה
זוֹ.</p>

<p>ויש להאזין לדברים ולהגוֹת בּהם.</p>

<br />


</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/41052">https://benyehuda.org/read/41052</a></div></body></html>