<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>העתוֹנוּת היהוּדית ו&quot;השבוּע העברי&quot;</title>
	<meta name="author" content="ברל כצנלסון"/>
</head>
<body>

<p><a href="#fn:1" id="fnref:1" title="see footnote" class="footnote"><sup>1</sup></a></p>

<p>ההסתדרוּת העברית בּאמריקה הכריזה על &#8220;שבוּע וחוֹדש עברי&#8221;. בּתי-ספר רבּים
והסתדרוּיוֹת שוֹנוֹת משתתפים בּתעמוּלה. &#8220;התאחדוּת צעירי-ציוֹן&#8221; פּירסמה
חוֹזר לחבריה לעוֹררם לעבוֹדה למען &#8220;השבוּע העברי&#8221;. &#8220;סניף בּרוּכוֹב של
צעירי-פּוֹעלי-ציוֹן&#8221; משתתף אף הוּא בּעבוֹדת השבוּע, הוּא מינה לשם כּך
ועד מיוּחד וקרא לאסיפה מיוּחדת, אשר בּה הרצה החבר א. לוין על התנוּעה
העברית בּאמריקה ועתידה, והמשוֹרר מ. פיינשטיין – על השירה העברית הצעירה.
&#8220;אחדוּת צעירי ארץ-ישראל&#8221; (?) עוֹרכת קוֹנצרט לכבוֹד &#8220;השבוּע&#8221;. &#8220;השוֹמר
הצעיר&#8221; שבּניוּ-יוֹרק הבטיח עזרתוֹ לכל עבוֹדה עברית. עד כּמה רב ערכּן של
כּל ההבטחוֹת הללוּ – העבוֹדה תגיד.</p>

<p>העתוֹנוּת בּאידיש, בניוּ-יוֹרק ובערי-השׂדה, נענתה בחמימוּת רבּה לקוֹל
ההסתדרוּת העברית. ה&#8220;טאג&#8221; הניוּ-יוֹרקי, המסדר נשפי-רדיוֹ משלוֹ, הכניס
לכבוֹד &#8220;השבוּע&#8221; בּתכנית נשף-הרדיוֹ שני נאוּמים של חיים גרינבּרג, בּעברית
וּבאידיש, על חשיבוּתה של הלשוֹן העברית, וּבֶּרתה לַלצ&#8217;וּק, המשׂחקת
העברית הצעירה, הטעימה משירי-עם של ח.נ בּיאליק: &#8220;לא בּיוֹם ולא בּלילה&#8221;
וּ&#8220;מנהג חדש בּא למדינה&#8221;. ד&#8220;ר ש. מַרגוֹשס, עוֹרך ה&#8221;טאג&#8220;, פּירסם מאמרים
מיוּחדים בּאידיש וּבמדוֹר האנגלי על ערך העברית. אוּלם הגדיל ה&#8221;טאג&quot;
לעשׂוֹת, שליוֹם ו' אייר הקדיש עמוּד שלם בּעברית לכבוֹד &#8220;השבוּע&#8221;. מעשה
כּזה מצד עתוֹן, הנחשב לעתוֹנה של האינטליגנציה היהוּדית, ושעל עוֹזריו
הקרוֹבים נמנים אידישיסטים מוּבהקים וקנאים – אינוֹ צריך להשלוֹת את מי
שהוּא, כּי כּבר בּאוּ ימים טוֹבים לעברית, אוּלם הוּא אוֹת בּשׂוֹרה
לשינוּי מזג-האויר. השתתפוּ בּעמוּד העברי: ד&#8220;ר ש. מרגוֹשס, ר. בּריינין,
ד&#8221;ר א. קוֹרַלניק, ש. רוֹזנפלד וא. מ. רוּבּין. ואפילוּ תמוּנתוֹ של
בּן-יהוּדה בּאה בּוֹ.</p>

<p>בּריינין בּמאמרוֹ &#8220;אליעזר בּן-יהוּדה והרחבת הלשוֹן העברית&#8221; הוֹלך ומפליג
בּשבחוֹ של בּן-יהוּדה, ש &#8220;החל לבקש דיוּק בלשוֹננוּ&#8221;, עד שהוּא מסיים
בּהכרזה: &#8220;לוּלא בּן-יהוּדה, אין אני יוֹדע איך היינוּ כּוֹתבים כּיוֹם
עברית&#8221;.</p>

<p>ד&quot;ר ש. מרגוֹשס דוֹרש &#8220;הרחבת הגבוּלים&#8221;: &#8220;כּל זמן שהדיבּוּר העברי הוּא
אבן-השתיה של כּל המפעל העברי בּאמריקה, אי אפשר לקווֹת שהעם יטה אוֹזן. –
– התעמוּלה העברית בּמוּבן הרחב טרם התחילה. התנוּעה העברית היתה השתקנית
היוֹתר גדוֹלה. ואם לפעמים הרימה את קוֹלה והיוּ השוֹמעים אך אלה שכּבר אין
להם צוֹרך בּהטפה. – – המטרה: התרכּזוּת העם מסביב לתרבּוּת העברית, אם גם
דרכים שוֹנוֹת מוֹבילוֹת אליה מפּינוֹת שוֹנוֹת&#8221;.</p>

<p>ש. רוֹזנפלד מגלה טפח מן המצב העגוּם של התנוּעה העברית: &#8220;אם נחפּוֹץ
לברוֹא יש, נחדל מקרוֹא את האַיִן בּשם יש (ואנחנוּ קוֹראים!)&#8221; – על כּל
עוּרבא פּרח ספרוּתי אנוּ קוֹראים: &#8220;גם זוֹ לטוֹבה&#8221;, וכל אוֹנאַת ציבּוּר
אנוּ מצדיקים בּ&#8220;גם זוֹ לטוֹבה&#8221;. וכל בּיקוֹרת נגד מעשׂיהם של גָרי החוּרבה
אסוּרה, מסוּכּנת, כּוֹרה שוּחה, חס ושלוֹם, תחת קיוּמה של התרבּוּת העברית
בּאמריקה, &#8220;וכל המרשה לעצמוֹ מלה נגד הסטאטוּס קבוֹ משתיקים אוֹתוֹ&#8221;. והוּא
דוֹרש מִלְתָא זוּטְרְתָא: &#8220;חברה חיה, ממשית&#8221;, אשר כּי &#8220;יפנוּ אליה –
וּמצאוּה, וכי ידבּרוּ אליה – תענה. וּמה שתוּכל לעשוֹת בּשביל מוֹסדוֹת
עבריים בּארצוֹת אחרוֹת – תעשׂה, עשׂיה ממש; וכי תבטיח – תקיים. וכי תאמר
להפיץ ספרים עבריים – תפיצם, וּמחירם תשיב לבעליהם, בּדיוּק וּבעתוֹ&#8221;. &#8220;הלא
מעט הוּא!&#8221;</p>

<p>וא. מ. רוּבּין מתַנה את צערם ועלבּוֹנם של הקוֹראים-המשׂכּילים מן &#8220;הדוֹר
הישן&#8221;, אשר הלשוֹן העברית החדשה &#8220;היא בּעיניהם לשוֹן עילגים&#8221; ו&#8220;הספרוּת
החדשה היא להם כּשׂחוֹק ילדים&#8221; ו&#8220;עוּלי-הימים בּוֹז יבוּזוּ להם&#8221;. ולבּם
דוה: &#8220;הם החזיקוּ את שפתנוּ, בּנוּ את ספרוּתנוּ ויעשׂוּ נפשוֹת לרעיוֹן
הלאוּמי, ועתה הם עזוּבים לנפשם ללא ספר וּללא ספרוּת&#8221;. וקוֹראים אלה אשר
לפנים היתה העברית משׂוֹשׂ-לבּם &#8220;אמרוּ נוֹאש&#8221;. הם אינם קוֹראים עברית,
ממאנים לנגוֹע בּספר עברי – – וּמַשׂטמתם העצוּמה, אשר תקנן בּלבּם
לשפת-עֵבר החדשה, היא שגרמה להם אפילוּ למנוֹע מילדיהם כּל חינוּך עברי.
הכּוֹתב עצמוֹ אינוֹ מעיז להאשים את &#8220;מנהלי ספרוּתנוּ&#8221;, אוּלם מלשוֹנוֹ
ניכּר, שאף הוּא הנהוּ אחד מבּני הדוֹר ההוּא, התוֹלה את הקוֹלר בּ&#8220;מנהיגי
הספרוּת&#8221; אשר שכחוּ את חסד-נעוּריו של הקוֹרא הישן. ואינוֹ רוֹאה כּי הענין
חמוּר מזה: ההוָיה הישׂראלית הסחוּפה היא היא שגרמה לספרוּתנוּ שתהא
משַכּלת מפּעם לפעם שכבוֹת שכבוֹת של קוֹראים. וּכשהם חוֹזרים אחר כּך
אליה, הריהם בּחינת חוֹני המְעַגֵל, ו&#8220;דוֹרם נגלה&#8221; מהם, סוֹפריהם האהוּבים
הלכוּ ואינם, ואת לשוֹן הדוֹר הצעיר, שצמח בּינתים ועלה למערכה, לא יבינוּ.</p>

<p>&#8220;הדוֹאר&#8221;<a href="#fn:2" id="fnref:2" title="see footnote" class="footnote"><sup>2</sup></a> מציין בּ&#8220;קוֹרת-רוּח מיוּחדת&#8221; &#8220;את העמדה החדשה שתפס ה&#8221;טאג&quot;
ביחס לעבוֹדה העברית&quot;. &#8220;אנוּ מאמינים בּלב שלם – מוֹסיף &#8220;הדוֹאר&#8221; – כּי
יחסי ידידוּת והבנה בּין העתוֹנוּת העברית וּבין העתוֹנוּת
היהוּדית-הלאוּמית יכוֹלים לסייע הרבּה לעמדה התרבּוּתית של כּל הישוּב
היהוּדי בּאמריקה. התנוּעה הציוֹנית לא היתה מגיעה למדרגתה אילמלא
העתוֹנוּת היהוּדית. – – לפיכך אנוּ מקדמים בּברכה את היחס החדש, הטוֹב
והישר, לעברית שנתגלה בּזמן האחרוֹן בּעתוֹנוּת היהוּדית – – מאמינים
אנחנוּ, כּי זוֹ רק התחלה טוֹבה וההמשך הטוֹב יבוֹא&#8221;.</p>

<p>סיון תרפ&quot;ז</p>

<div class="footnotes">
<hr />
<ol>

<li id="fn:1">
<p>&#8220;דבר&#8221;, גליוֹן 614, ג' בּסיון תרפ&quot;ז, 3.6.1927. החתימה: א. ת. <a href="#fnref:1" title="return to body" class="reversefootnote">&#160;&#8617;</a></p>
</li>

<li id="fn:2">
<p>שבוּעוֹן עברי בּאמריקה, בּעריכת מ. ריבּוֹלוֹב. יוֹצא לאוֹר משנת
1922. <a href="#fnref:2" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/10994">https://benyehuda.org/read/10994</a></div></body></html>