<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>הַנַּעֲלֶה</title>
	<meta name="author" content="רבינדראנאת טאגור / דוד פרישמן"/>
</head>
<body>

<blockquote>
<br />
</blockquote>

<blockquote>
<p>אִמִּי מָה־נִּבְעָרָה עוֹד בִּתֵּךְ הַקְּטַנָּה! רַק יַלְדָּה פְּתַיָּה
הִיא כֻלָּה!</p>

<p>אֵין הִיא יוֹדַעַת לְהַבְדִּיל בֵּין־הַמְּאוֹרוֹת אֲשֶׁר בָּרְחוֹב
וּבֵין־הַכּוֹכָבִים.</p>

<p>וּבְשַׂחֲקֵנוּ שְׂחוֹק &#8220;אֲכִילָה&#8221; בְאַבְנֵי חָצָץ, וְחָשְׁבָה
כִּי־אָמְנָם מָזוֹן הֵן בֶּאֱמֶת וְהִיא מְנַסָּה לְשִׂימָן בְּפִיהָ.</p>

<p>וּבְפָתְחִי סֵפֶר לְפָנֶיהָ וּבְצַוֹּתִי לָהּ לְלְמֹד אָלֶ&#8220;ף בֵּי&#8221;ת
גִּמֵ&quot;ל, וְקָרְעָה אֶת־הֶעָלִים בְּיָדֵיהָ וְצָהֲלָה מִשִּׂמְחָה
עַל־לֹא־דָבָר. כֵּן אֹרַח בִּתֵּךְ הַקְּטַנָּה בַעֲשׂוֹתָה אֶת־חֹק
לִמֻּדֶיהָ.</p>

<p>וַּבַהֲנִידִי לָהּ רֹאשׁ מִכַּעַשׂ וַאֲנִי גוֹעֵר בָּהּ וְקוֹרֵא לָהּ
בַּת־בְּלִי־תַרְבּוּת, וְשָׂחֲקָה וְחָשְׁבָה אֶת־כָּל־זֹאת לְלָצוֹן
נֶחְמָד.</p>

<p>כָּל־אִישׁ יוֹדֵעַ כִּי אָבִינוּ הָלַךְ לְדֶרֶךְ רְחוֹקָה, אֲבָל אִם
מִדֵּי שַׂחֲקִי אֶקְרָא בְּקוֹל &#8220;אָבִי&#8221;, וְהַבִּיטָה סָבִיב בְּסַעֲרַת
לֵב וְהֶאֱמִינָה בֶּאֱמֶת כִּי אָבִינוּ קָרוֹב.</p>

<p>וּבְפָתְחִי לִי לְשַׁעֲשֻׁעַי בֵּית־סֵפֶר לַמַּעַן הַחֲמוֹרִים אֲשֶׁר
הֵבִיא הַכֹּבֵס אֵלֵינוּ, לְהַסִּיעַ בָּהֶן אֶת־הַכֻּתָּנוֹת לְכָבְסָן,
וַאֲנִי הַזְהֵר אַזְהִיר אוֹתָהּ כִּי מוֹרֶה אָנֹכִי, וְצָעֲקָה
בְּלִי־דַעַת וְקָרְאָה לִי דַּדֵי<sup>1</sup>.</p>
</blockquote>

<blockquote>
<p>בִּתֵךְ הַקְּטַנָּה אוֹמֶרֶת לָצוּד אֶת־הַיָּרֵח. הֵן לְלַעַג תִּהְיֶה;
קוֹרֵאת הִיא לֶאלֹהֵי גַנַּשׁ – גַּנּוּשׁ.</p>

<p>אִמִּי, מָה־נִּבְעָרָה עוֹד בִּתֵּךְ הַקְּטַנָּה! רַק יַלְדָּה פְּתָיַּה
הִיא כֻלָּהּ!</p>

<br />
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/13707">https://benyehuda.org/read/13707</a></div></body></html>