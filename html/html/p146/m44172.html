<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>בָּרְכוּ לְאֵל חַי נוֹרָא עֲלִילָה</title>
	<meta name="author" content="שלום שבזי"/>
</head>
<body>

<p>החתימה: אלשבזי שץ</p>

<p>הכתובת: לענין סעודה</p>

<blockquote>
<br />
</blockquote>

<blockquote>
<p>בָּרְכוּ לְאֵל חַי / נוֹרָא עֲלִילָה</p>

<p>וְהוֹדוּ לִשְׁמוֹ / עֲלֵי כָל אֲכִילָה.</p>

<br />
</blockquote>

<blockquote>
<p>אֱלֹהִים בְּחַסְדָּךְ / רְצֵה פַּרְנְסֵנוּ</p>

<p>וּמֵַהוֹד כְּבוֹדָךְ / בְּחֵן הַגְבְּלֵנוּ</p>

<p>וְרַחֵם יְדִידָךְ / וְאַל תִּטְּשֵׁנוּ</p>

<p>לְהָבִין בְּסוֹדָךְ / נַפְשִׁי תְּחַלֶּה:</p>

<br />
</blockquote>

<blockquote>
<p>לְבָבוֹת וְרוּחוֹת / כָּל הַיְצוּרִים</p>

<p>בְּאֵל חַי בּוֹטְחוֹת / וּבִשְׁמוֹ שְׁמוּרִים</p>

<p>בְּשׂוֹבַע שְׂמָחוֹת / תְּשׁוֹבֵב פְּזוּרִים</p>

<p>וְתַצְלִיחַ אָרְחוֹת / עֲדָתָךְ בְּגִילָה:</p>

<br />
</blockquote>

<blockquote>
<p>שְׁכִינַת יְקָרָךְ / בְּצִיּוֹן תְּסוֹבֵב</p>

<p>וְיַלְדֵי בְחִירָךְ / לְאַרְצָךְ תְּשׁוֹבֵב</p>

<p>אֲשֶׁר לַהֲדָרָךְ / מְאַוֶּה וְחוֹבֵב</p>

<p>שְׁפַע זִיו מְאוֹרָךְ / וְהָאֵר אֲפֵלָה:</p>

<br />
</blockquote>

<blockquote>
<p>בְּשֻׁלְחָן מְהֻדָּר / תִּשְׁרֶה בְרָכָה</p>

<p>בְּלֶחֶם מְסֻדָּר / לְנֶפֶשׁ צְרִיכָה</p>

<p>פְּדֵה רָם וְנֶאְדָּר / בְּרַעְיָה נְבוֹכָה</p>

<p>וּפֶרֶא וְקֵדָר / תְּהֵא לוֹ נְפִילָה:</p>

<br />
</blockquote>

<blockquote>
<p>זַמֵּן פְּרוּסָה / אֵל חַי לְעַבְדָּךְ</p>

<p>בְּתֵימָן מְנֻסָּה / לְבָבִי בְּפַחְדָּךְ</p>

<p>וְנַפְשִׁי כְמוּסָה / בְּטוּחָה בְחַסְדָּךְ</p>

<p>וּבַעֲפַר תְּבוּסָה / מְדֻכָּה טְפֵלָה:</p>

<br />
</blockquote>

<blockquote>
<p>יְשׁוּעָה תָחִישׁ / לְזֶרַע יְשָׁרִים</p>

<p>וְאוֹיְבִים תַּעֲנִישׁ / מְשַׂנְאִים וְזָרִים</p>

<p>וְנִצְחָם תַּחֲלִישׁ / מְלָכִים וְשָׂרִים</p>

<p>וְעֵשָׂו תַּרְעִישׁ / וְגַם תַּכְשִׁילָה:</p>

<br />
</blockquote>

<blockquote>
<p>שְׁלָמָא וְקֻשְׁטָא / דְּמַלֵּי מְדוֹרֵיהּ</p>

<p>לְבַד תָּב בְּחֶרְטָא / יִסְגֵּי נְהוֹרֵיהּ</p>

<p>בְּסִתְוָא וְקֵיטָא / סָבֵיל לְנִירֵיהּ</p>

<p>וְנַפְשֵׁיהּ נְקוּטָא / כְּנֶפֶשׁ קְטִילָא:</p>

<br />
</blockquote>

<blockquote>
<p>[שלום ואמת / הממלאים את מעונו</p>

<p>לבד מן השב בחרטה / ירבה זהרו</p>

<p>בחורף ובקיץ / נושא עולו</p>

<p>ונפשו מאוסה / כנפש הרוגה]</p>

<br />
</blockquote>

<blockquote>
<p>צְדַקְתָּא הַב לַן / מָרַן בְּמַגָּן</p>

<p>בְּטָב אַשְׁגַּח עֲלַן / וְאַעְדֵּי לְנִרְגָּן</p>

<p>וְאַצְלַח דִּגְלַן / בְּאֶמְצַע דְּדִרְגָּן</p>

<p>וְאַסְגֵּי חֵילַן / דִּנְהִיר לְעֵילָא:</p>

<br />
</blockquote>

<blockquote>
<p>[צדקה תן לנו, / אדוננו, חינם</p>

<p>בטובה השגח עלינו / וסלק את הנרגן</p>

<p>והצלח את דגלנו / באמצע הארמון</p>

<p>והרבה את חילנו / המאיר מעלה:]</p>

<br />
</blockquote>

<blockquote>
<p>לְעַמָּךְ שְׁלָמָא / רַבָּא תְּפַרְשֵׁז</p>

<p>וְעַבְדָּךְ כְּקַדְמָא / יִחְדֵּי וְיַעְלוֹז</p>

<p>וּפָתֵיר לְחֶלְמָא / אֲבוּנָא תִּגְנוֹז</p>

<p>בְּגִנַּת מְרוֹמָא / דְּאִיהִי כְּלִילָא:</p>

<br />
</blockquote>

<blockquote>
<p>[לעמך שלום / רב תפרוש</p>

<p>ועבדך כקדם / ישמח ויעלוז</p>

<p>ואת פותר החלום / אבינו תגנוז</p>

<p>בגן המרום / שהוא מושלם:]</p>

<br />
</blockquote>

<blockquote>
<p>שְׁלָמָא יַקִּיף / מֵאֱלָהָנָא</p>

<p>בְּפַחְדָּא יַשְׁקִיף / עַל סָנְאַנָא</p>

<p>וְקוֹעֲהוֹן יַנְקִיף / מִקַָּמַנָא</p>

<p>כְּנִשְׁתַּן יַתְקִיף / דְּעֻלֵּיהּ סְבִילָא:</p>

<br />
</blockquote>

<blockquote>
<p>[שלום מקיף / מאלוהינו</p>

<p>באימה ישקיף / על שונאינו</p>

<p>וגרוניהם ישבר / של הקמים עלינו</p>

<p>אומתנו יחזק / אשר את עולו היא נושאת:]</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/44172">https://benyehuda.org/read/44172</a></div></body></html>