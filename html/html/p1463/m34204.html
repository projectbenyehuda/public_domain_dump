<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אֶכְרְעָה וְאֶבְרְכָה</title>
	<meta name="author" content="יוסי בן יוסי"/>
</head>
<body>

<blockquote>
<br />
</blockquote>

<blockquote>
<p>אֶכְרְעָה וְאֶבְרְכָה / אַעַן לָשׁוֹן רַכָּה / אָקוּמָה ל…. / אֶתְיַצֵּב כְּשָׁפָל וְדַכָּה.</p>

<p>בְּפִיפִיּוֹת מֵישָׁרִים / ב…… / בִּשְׂפָתוֹת מְיֻשָּׁרִים / בְּחֵן עֲשָׂרָה הַסְּדָרִים.</p>

<p>ג….. אֲפַלֵּל / גֵּאוּת לֹא אֲמַלֵּל / גְּרוֹנִי קוֹל יְהוֹלֵל / ג… וְעוֹלֵל.</p>

<p>דַּעַת יָקָר / דְּבַר גְּדוֹלוֹת יְקָר / דּוֹק…. / [אָז?] בְּדַעַת חָקַר.</p>

<p>הִצִּיב רָקִיעַ / הִכְפִּיף וְהִרְקִיעַ / הִבְהִיק וְהִבְקִיעַ / הוּא יָסַד וְהִשְׁקִיעַ</p>

<p>וַאֲבָרֵךְ בְּמַקְהֵלוֹת / וְאַבִּיעַ תְהִלּוֹת / וּלְתוֹכֵן עֲלִילוֹת / אֲסַפֵּר גְּדוֹלוֹת.</p>

<p>זֵכֶר נִפְלָאוֹת / זֶבֶד לְהַנְאוֹת / חָשׁוֹת קֵץ הַפְּלָאוֹת / חַי זָכְרָה לִי לְטוֹבָה אוֹת.</p>

<p>טוֹב אֲיָּלוֹת / טַע פְּעָמַי כְּאַיָּלוֹת / טַעֲמֵינִי בְּשִׁבְעָה קוֹלוֹת / אֹמֶץ גְּדוֹלוֹת.</p>

<p>יְקָר בְּצָרְחִי / יְחִי סֶלָה רוּחִי / יִגֶל בַּמּוּסָר רוּחִי / יֶעֱרַב עָלָיו שִׂיחִי.</p>

<p>כְּהַבִּיט אֵל / כְּהִתְוַדּוֹתִי יִשַׁע אֵל / כְּשָׁפָל אֲאַשֵּׁר לָאֵל / אֲרוֹמֵם לָאֵל.</p>

<p>לִבִּי אֲפַנֶּה / לְרַחֲמֵנִי יִפְנֶה / לַעֲרֹךְ שֶׁוַע בְּמַעֲנֶה / טֶרֶם אֶקְרָא וְיַעֲנֶה</p>

<p>מִלּוּלִי הוֹרוֹת / מִפִּי בְמַהֲמוּרוֹת / מְבַשֵּׂר טוֹב בְּתוֹךְ חֲבוּרוֹת / אַזְכִּיר גְּבוּרוֹת.</p>

<p>נֹעַם אֶקְרַב / נְגִינוֹתַי יֶעֱרַב / נוֹרְאוֹת מֶלֶךְ רָב / אֲבַשֵּׂר בְּקָהָל רָב.</p>

<p>שִׁיר אֲסַלְסְלָה / שִׂמְחָה וְגִילָה / סוֹד רַב עֲלִילָה / אֶזְכֹּר סֶלָה.</p>

<p>עוֹד אֲלַבְלֵב / עֲרוֹךְ בְּפֶה [וּבְלֵב / ע]… נוֹתֵן לֵב / לְאָדָם מַעַרְכֵי לֵב.</p>

<p>פָּתַחְתִּי בִּינִיתָה / פְּנִינוֹת גּוּף הֵכַנְ[תָּה / פ…] קְרָבַי בָּחַנְתָּה / אַתָּה כּוֹנַנְתָּה.</p>

<p>צָרַפְתָּה לִבִּי / צוּר בָּחַנְתָּה קִרְבִּי / צָפַנְתָּה לָךְ אִבִּי / רוּחַ יְיָ דִּבֶּר בִּי.</p>

<p>קוֹלוֹת יְחוֹנֵינוּ / קֹוֶה אֵל יְכוֹנֵנוּ / קִרְבַת אֱלֹהִים בְּתוֹכֵינוּ / אַדִּיר אֲדוֹנֵינוּ.</p>

<p>רְצֵה קוֹלִי / רְאוֹתָךְ פִּלּוּלִי / רָם יְיָ חֵילִי / אֲדַבְּרָה וְיִרְוַח לִי.</p>

<p>שְׁעֵה בְּדַבְּרִי מֵישָׁרִים / שִׁלּוּם שְׂפָתַי פָּרִים / שׁוֹפְכִים חֲדָשִׁים לַבְּקָרִים / אַדִּיר בָּאַדִּירִים. תִּכַּנְתָּ כֹל / תּוֹמֵךְ וּמוֹשֵׁל בַּכֹּל / תַּחְבּוּלוֹתֶיךָ לְרַחֵם כֹּל / תּוֹכֵן כֹּל.</p>

<p>תּוֹכֵן וְגַם יָכוֹל / תִּכַּנְתָּה בְּמִדָּה כֹל / תּוֹשִׁיעַ עוֹלָמִים לִשְׂכֹּל / אָז בְּאֵין כֹּל.</p>

<p>יַחַד תְּהִלּוֹת אֲדַבֵּר / עֲרוֹךְ….. בר / [ק]וֹל לֹא אַרְחִישׁ מִלְּדַבֵּר / בְּעָמְדִי … בר.</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/34204">https://benyehuda.org/read/34204</a></div></body></html>