<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>א. כקדם</title>
	<meta name="author" content="יצחק מטיסיס"/>
</head>
<body>

<p>שלושים המשפחות הראשונות של אירגון &#8220;קדם&#8221; עולות על הקרקע בכפר אוריה (&#8220;דבר&#8221; גל. 5651).</p>

<p>וכך הוסר הסיוט הזה, של עמדה שנעזבה בלחץ האויב – עמדה אשר
למרות הסתערותה של ההתישבות החדשה צפונה ונגבה נשארה שנים רבות בשממונה.
עתה, הכובשים מחדש חוצבים מירושלים, יחצבו וידלו מתוכם עוז ויזמה לבנות את
הנקודה הזאת, ולשמרה.</p>

<p>לא ברור, למה נקרא האירגון העולה בשם: קדם. ייתכן מפאת שייכותם של חבריו לעדות המזרח, לאמור קדמה־מזרחה.</p>

<p>כדאי היה לך, אחי, להיפנות לרגע קט ממרוצתך־טרדותיך
ולזכור, כי כפר־אוריה קדם לכנרת. כאן היה העובר של קבוצת כנרת. והנה כנרת
זכתה להיות העריסה של התנועה ונושאת חזון־עתידה כאחת: &#8220;הה, כנרת שלי&#8221;.
וכפר־אוריה נשתכח מן הלב.</p>

<p>והנה כאשר כבר התפנית לזכרונות מעטים על כפר אוריה שים לב,
כי קבוצת החברים, שעבדו שם ואחרי כן בכנרת, היו מאנשי הפועל הצעיר ופועלי
ציון של אז, כגון א. ד. <strong>גורדון</strong> ויוסף <strong>זלצמן</strong>, וכן בלתי מפלגתיים.
אלה האחרונים מאז, לא היו מהסוג של לא קר ולא־חם של היום. תאר לעצמך את ברל
<strong>כצנלסון</strong> ויצחק <strong>טבנקין</strong>, בימי עלומיהם לפני שלושים שנה בתור
בלתי־מפלגתיים. והנה כל אלה עבדו יחד בנקודה חקלאית אחת.</p>

<p>ללמדך, שזרמי רעיונות והלכי־מחשבות אינם מחייבים דוקא. שכל
פלג וכל זרם יתיישב בנקודה חקלאית משלו. זה כבש את הרי אפרים וההם העפילו
אל הרי הגליל, אלה נחתים על יד הרי הגלבוע; ועל אחד ההרים הרמים ודאי עומד
השטן וצוחק ממשובתו זו.</p>

<p>מי יסיר את מכשלת ההתבדלות? מי יחזיר את הגלגל לכפר־אוריה וכנרת. ויחדש את ימינו כקדם?</p>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/38490">https://benyehuda.org/read/38490</a></div></body></html>