<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>שִׁנְאַנֵּי אֵלִים</title>
	<meta name="author" content="שלמה אבן גבירול"/>
</head>
<body>

<blockquote>
<br />
</blockquote>

<blockquote>
<p>שִׁנְאַנֵּי אֵלִים / חֲצוּבֵי לֶהָבָה</p>

<p>לָז לַלָּז שׁוֹאֲלִים / אַיֵּה מְקוֹם הַמֶּרְכָּבָה</p>

<p>מַעֲרִיצִים וּמְהַלְלִים / דָּגוּל מֵרְבָבָה</p>

<br />
</blockquote>

<blockquote>
<p>שְׂרָפִים / אוֹזְרֵי עֹז / עֲטוּיֵי הוֹד כְּלִילוֹ</p>

<p>עוֹמְדִים / בְּכֵם מְפֻרְשָׁז / בַּחֲתֻלַּת זְבוּלוֹ</p>

<p>מִמַּעַל / גַּלְגַּל / וּמִתַּחַת גְּלִילוֹ</p>

<p>לוֹ / דֶגֶל יִשְׂאוּ / וְיָסֹבּוּ לְהַלְלוֹ</p>

<p>שְׂרָפִים עוֹמְדִים מִמַּעַל לוֹ</p>

<br />
</blockquote>

<blockquote>
<p>שֵׁשׁ כְּנָפַיִם / הֵם / מַרְעִידִים בְּפַחַד</p>

<p>שֵׁשׁ / וְאַרְבַּע פְּרוּדוֹת / לְאַרְבַּע חַיּוֹת יַחַד</p>

<p>כְּנָפַיִם / זְקוּפוֹת / וּפְנֵי חַד אֶל חַד</p>

<p>לְאֶחָד / חוֹקְרִים שִׁיר / וְזֶמֶר בְּלִי כַחַד</p>

<p>שֵׁשׁ כְּנָפַיִם שֵׁשׁ כְּנָפַיִם לְאֶחָד</p>

<br />
</blockquote>

<blockquote>
<p>בִּשְׁתַּיִם / טָסִים / סְבִיבוֹת כֵּס מְכוֹנָיו</p>

<p>יְכַסֶּה / יְקַר עֻזּוֹ / מִצִּבְאוֹת הֲמוֹנָיו</p>

<p>פָּנָיו / כְּמוֹ יְבַקְּשׁוּ / נִסְתָּר בְּחֶבְיוֹנָיו</p>

<p>לַהַט יְקוֹד פַּרְגּוֹד / בֵּינֵימוֹ וּבֵינָיו</p>

<p>בִּשְׁתַּיִם יְכַסֶּה פָנָיו</p>

<br />
</blockquote>

<blockquote>
<p>וּבִשְׁתַּיִם / מַחֲנוֹת / מִיָּמִין מְהַלְלָיו</p>

<p>יְכַסֶּה / נֹגַהּ שְׂמֹאל / בִּשְׁתֵּי מַחֲנוֹת זְבוּלָיו</p>

<p>רַגְלָיו / סְבִיבֵי זִיו / נִיצוֹצֵי חֲיָלָיו</p>

<p>עֶרְכָּם כִּצְפוֹת בָּזָק / רָצִים וְשָׁבִים אֵלָיו</p>

<p>וּבִשְׁתַּיִם יְכַסֶּה רַגְלָיו</p>

<br />
</blockquote>

<blockquote>
<p>וּבִשְׁתַּיִם / פֹּארוֹת / זִיו הוֹלֵךְ וְטוֹפֵף</p>

<p>יְעוֹפֵף / צִיץ כִּסֵּא / וְעָלֵימוֹ יְחוֹפֵף</p>

<p>קֶרֶן עֱזוּז חֶבְיוֹן / סְבִיבוֹתָם יְנוֹפֵף</p>

<p>רִפְיוֹנָם צָפוּי / נְסוֹגִים לְהִסְתּוֹפֵף</p>

<p>וּבִשְׁתַּיִם יְעוֹפֵף</p>

<br />
</blockquote>

<blockquote>
<p>וְקָרָא זֶה / שִׁנְאָן / לְמוּל שִׁנְאָן בְּמִשְׁמָר</p>

<p>אֶל / תַּקִּיף יְרוּצוּן / בְּכָל מַהֲלָל וּזְמָר</p>

<p>זֶה / שָׁלֹשׁ וּשְׁתַּיִם / וְזֶה אֶחָד בְּמִגְמָר</p>

<p>וְאָמַר / לָז שֵׁנִי / לְלָז חֹק לֹא יוּמָר</p>

<p>וְקָרָא זֶה אֶל זֶה וְאָמָר</p>

<br />
</blockquote>

<blockquote>
<p>קָדוֹשׁ / מֵאַרְבַּע / חַיּוֹת נִשָּׂאוֹת</p>

<p>קָדוֹשׁ / הוּא בְּאַרְבַּע / מַחֲנוֹת נוֹרָאוֹת</p>

<p>קָדוֹשׁ / בְּאוֹפַנִּים / עֵינַיִם מְלֵאוֹת</p>

<p>יְיָ צְבָאוֹת / רָם / בְּסוֹד שַׂרְפֵי פְלָאוֹת</p>

<p>קָדוֹשׁ קָדוֹשׁ קָדוֹשׁ יְיָ צְבָאוֹת</p>

<br />
</blockquote>

<blockquote>
<p>מְלֹא / יְצוּקֵי חֲצָצִים / וְחַשְׁמַלֵּי גְדוּדוֹ</p>

<p>כָּל / הַיּוֹם יְרוּצוּן / זֶמֶר לְהַעֲנִידוֹ</p>

<p>הָאָרֶץ / וְחֵילָהּ / הַתְּלוּיִים בְּיָדוֹ</p>

<p>כְּבוֹדוֹ / דוֹבְבִים כֵּן / הֲגוֹת הַכֹּל בְּיָדוֹ</p>

<p>מְלֹא כָּל הָאָרֶץ כְּבוֹדוֹ.</p>

<br />
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/24942">https://benyehuda.org/read/24942</a></div></body></html>