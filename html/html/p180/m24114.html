<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>שׁוּלַמִּית יָסְפָה</title>
	<meta name="author" content="שלמה אבן גבירול"/>
</head>
<body>

<blockquote>
<br />
</blockquote>

<blockquote>
<p>שׁוּלַמִּית יָסְפָה שַׁוְעָה וַתַּיְשֵׁר / שֵׁנִית עַפְעַף לְעֻמַּת מִשְׂגָּבָּהּ</p>

<p>בְּאֶפֶס קָרְבָּן וּמֵלִיץ יֹשֶׁר / בָּאָה לְהִתְרַצּוֹת בְּשַׁוְעָהּ וְנִיבָהּ</p>

<p>תַּחַת הַחֵלֶב וְדַם הַחֶשֶׁר / תַּקְרִיב לְפָנֶיךָ דָּמָהּ וְחֶלְבָּהּ</p>

<p>שָׁכְבָה לְמַעֲצֵבָה בֵּין קוֹשֵׁר וּמִתְקַשֵּׁר / שׁוֹמְרָהּ מֵקִיץ וְלֹא יָדַע בְּשִׁכְבָהּ</p>

<p>בְּהִתְפָּאֵר עָלֶיהָ כָּל רָשׁ מִתְעַשֵּׁר / בְּחָשְׁבָם לֵאמֹר אֱלֹהִים עֲזָבָהּ</p>

<p>תָּפַשׂ הַנֵּזֶר וְהַצָּמִיד וְהַשֵּׁר / תַּחַת זֹאת לֹא יוּכַל לַהֲשִׁיבָהּ</p>

<p>וַתּוֹסֶף אֹמֶץ בְּדָת הַכֹּשֶׁר / וְהִיא בְכָל זֹאת מְדַבֶּרֶת עַל לִבָּהּ</p>

<p>נְבוּאַת הַקֵּץ פָּתְרָה לְכָל פֵּשֶׁר / נִצְּבָה מְיַחֶלֶת שַׁחֲרָהּ וְעַרְבָּהּ</p>

<p>הַעִירָהּ וְחַדֵּשׁ נְעוּרֶיהָ כַּנֶּשֶׁר / הָרֵם שׁוֹשַׁנָּה חוֹחִים סְבִיבָהּ</p>

<p>וְשֶׁפַע זְבוּלוּן וּמַעֲדַנֵּי אָשֵׁר / וּגְלִילוֹת נַפְתָּלִי יְשׁוּבוּן כְּשׁוּבָהּ</p>

<p>אֱמוּנַת אֶזְרָח מְקַצֵּץ הָאֶשֶׁר / אָצוּל מִכֶּשֶׁר וּמֵאוּר שְׁבִיבָהּ</p>

<p>שְׁתִילוֹ עָקַד וְהֵטִיב הַקֶּשֶׁר / לְכָדוֹ כַשֶּׂה לְעֻמַּת מַשְׁכִּיבָהּ</p>

<p>מָרוֹם צִדְקוֹ לַעֲדָתוֹ תְאַשֵּׁר / הֱיוֹת פִּתְחוֹן פֶּה לְסַלּוֹנָהּ וְסָרָבָהּ</p>

<p>הָסֵךְ עָלֶיהָ וְרֻכְסָהּ תְּיַשֵּׁר / קַצֵּץ עֲבוֹת חֵטְא יָגוּד עֲקֵבָהּ</p>

<p>טוֹבַעַת דְּלֵה וְהָקֵם עַל גֶּשֶׁר / נָאוֹר לְפָנֶיךָ לְעוֹלָם תַּצִּיבָהּ</p>

<p>בְּקָרְאָה כְּמַעֲשֵׂה אֶרֶץ מִצְרַיִם אֲשֶׁר / יְשַׁבְתֶּם בָּהּ.</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/24114">https://benyehuda.org/read/24114</a></div></body></html>