<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[שְׁבוּעָה קְבוּעָה]</title>
	<meta name="author" content="שלמה אבן גבירול"/>
</head>
<body>

<blockquote>
<p><strong>שְׁ</strong>בוּעָה קְבוּעָה פְּנֵה נָא אֵלֶיהָ</p>

<p><strong>לְ</strong>נַחֵם שְׁכוּלָה נֶחְמְסוּ שׁוּלֶיהָ</p>

<p><strong>מִ</strong>גְּעֹר בָּהּ עוֹד וּמִקְּצֹף עָלֶיהָ</p>

<p><strong>הֱ</strong>יוֹתָהּ כְּכַלָּה תַּעְדֶּה כֵלֶיהָ</p>

<p>זָכוֹר תִּזְכֹּר לָהּ אַהֲבַת כְּלוּלֶיהָ</p>

<p>לֶכְתָּהּ אַחֲרֶיךָ בְּתֹם שְׁבִילֶיהָ</p>

<p>יוֹם אֲשֶׁר בַּעֲבוֹתוֹת אַהֲבָה מְשַׁכְתָּנוּ / זְכֹר אַל תָּפֵר בְּרִיתְךָ אִתָּנוּ
<br><br />
<strong>לְ</strong>ךָ צוּר נְצַפֶּה לֹא לְבִלְעָדֶיךָ</p>

<p>כִּי אַתָּה הָאֵל וְהַכֹּל בְּיָדֶיךָ</p>

<p>הוֹפַע וְקַנֵּא לְשֵׁם כְּבוֹדֶךָ</p>

<p>אַל תִּקְצֹף עַד מְאֹד עַל עֲבָדֶיךָ</p>

<p>וְאַל לָעַד תִּזְכֹּר עֲווֹן יְדִידֶיךָ</p>

<p>אִם אֵין בָּנוּ צְדָקָה אַיֵּה חֲסָדֶיךָ / הָרִאשׁוֹנִים אֲשֶׁר גְּמַלְתָּנוּ
<br><br />
<strong>מִ</strong>קּוֹל מְחָרֵף שְׂפָתַי קְפוּצוֹת</p>

<p>עָגְמָה נַפְשִׁי בְּדַבְּרוֹ נֶאָצוֹת</p>

<p>אֵיכָה תוֹחִיל לְקַבֵּץ נְפוּצוֹת</p>

<p>וְאַתָּה מְפֻזָּר בְּכָל הָאֲרָצוֹת</p>

<p>עַד אָנָה אָשִׁית בְּנַפְשִׁי עֵצוֹת</p>

<p>הַלְעוֹלָם תֶּאֱנַף וְלֹא תוֹסִיף לִרְצוֹת / הֲשָׁכַחְתָּ חַנּוֹת כִּי מְאַסְתָּנוּ
<br><br />
<strong>הַ</strong>יּוֹם כַּמֶּה בְּגָלוּת שֻלַּחְנוּ</p>

<p>לְעַבְדוּת אֲדוֹנִים בִּלְתְּךָ לֻקַּחְנוּ</p>

<p>נִרְדַּפְנוּ עַל צַוָּאר וְלֹא הוּנַחְנוּ</p>

<p>הִנְנוּ אֲסוּרִים לְךָ בָרַחְנוּ</p>

<p>פְּדֵנוּ בְחַסְדֶּךָ כִּי בְךָ בָּטַחְנוּ</p>

<p>וְיֵדְעוּ גוֹיִים כִּי עַמְּךָ אֲנַחְנוּ / שִׁבְטֵי נַחֲלָתְךָ אֲשֶׁר גְּאַלְתָּנוּ
<br> </p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/5622">https://benyehuda.org/read/5622</a></div></body></html>