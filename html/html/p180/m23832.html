<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>שִׁנְאַנִּים שַׁאֲנַנִּים</title>
	<meta name="author" content="שלמה אבן גבירול"/>
</head>
<body>

<blockquote>
<br />
</blockquote>

<blockquote>
<p>שִׁנְאַנִּים / שַׁאֲנַנִּים / כְּנִיצוֹצִים יִלְהָבוּ</p>

<p>לַהֲטֵיהֶם / מַעֲטֵיהֶם / כְּעֵין קָלָל יִצְהָבוּ</p>

<p>מוּל כִּסֵּא / מִתְנַשֵּׂא / בְּקוֹל רַעַשׁ יִרְהָבוּ</p>

<p>הֵן בְּמַחֲזֶה / זֶה אֶל זֶה / לְהַקְדִּישׁ אֵל יֶאֱהָבוּ</p>

<p>הָבוּ לַאדֹנָי בְּנֵי אֵלִים הָבוּ.</p>

<br />
</blockquote>

<blockquote>
<p>לְךָ חַיּוֹת / עִלִּיּוֹת / בְּתַחְתִּית כֵּס הַנִקְבָּע</p>

<p>וְאֶרְאֶלִים / וְחַשְׁמַלִים / אֲזוּרֵי זִיו הַנִצְבָּע</p>

<p>תְּהִלָּתָךְ / וְהִלָּתָךְ / יְהוֹדוּן מַחֲנוֹת אַרְבַּע</p>

<p>זֶה יַעֲרִיץ / וְזֶה יַמְרִיץ / לְךָ זֶמֶר וְשִׁיר יַבַּע</p>

<p>בְּנֵי חַיִל / יוֹם וְלַיִל / בְּמִשְׁמַרְתָּם נִצָּבוּ.</p>

<br />
</blockquote>

<blockquote>
<p>מְכוֹן מִשְׁמָר / הַנֶּאֱמָר / בְּרֹאשׁ מַחֲנוֹת הֲמוֹנֶיךָ</p>

<p>הֲלֹא נִמְסַר / בְּיַד הַשַּׂר / מִיכָאֵל גְּאוֹנֶךָ</p>

<p>בְּמֶרְכָּבוֹת / לִרְבָבוֹת / יַעֲמֹד עַל יְמִינֶךָ</p>

<p>וְיִקָּווּ / וְיִלָּווּ / דְּרֹשׁ אַיֵּה מְעוֹנֶךָ</p>

<p>וְשָׁם סָגוֹד / לְמוּל פַּרְגּוֹד / לְךָ יִסְגְּדוּ וְיִקְרָבוּ.</p>

<br />
</blockquote>

<blockquote>
<p>הֲמוֹן מַחֲנֵה / הַמִּשְׁנֶה / עַל יֶרֶךְ שְׂמֹאל נִזְקָף</p>

<p>וְעַל צְבָאוֹ / וּנְשִׂיאוֹ / גַּבְרִיאֵל הַנִּשְׁקָף</p>

<p>בִִּשְׂרָפִים / לַאֲלָפִים / וְחֵיל כָּבֵד מְאֹד נִתְקָף</p>

<p>זֶה אֵיפֹה / וְאֵלֶּה פֹה / וְכִסֵּא קָדְשְׁךָ מֻקָּף</p>

<p>גְּזוּרֵי אֵשׁ / אֱזוּרֵי אֵשׁ / וְסוּסֵי אֵשׁ יִרְכָּבוּ.</p>

<br />
</blockquote>

<blockquote>
<p>קוֹל יְצַפְצֵף / וְשִׁיר יְרַצֵּף / צְבָא מַחֲנֵה שְׁלִישִׁיָּה</p>

<p>וְנוּרִיאֵל / שַׂר הָאֵל / עוֹמֵד בָּם לְתַלְפִּיָּה</p>

<p>לְשַׁאֲטָתָם / וְשַׁעֲטָתָם / יְרוֹפֵף חוּג הָעֲלִיָּה</p>

<p>בְּקוֹל אַיֵּה / מְקוֹם אֶהְיֶה / יוֹצֵר רוּם וְתַחְתִּיָּה</p>

<p>רְאוֹת נֶאְדָּר / הַנֶּהְדָּר / כָּל הַיּוֹם יִתְאָבוּ.</p>

<br />
</blockquote>

<blockquote>
<p>טְכוּסֵי הוֹד / לְךָ שָׂהוֹד / בָּרְבִיעִית יָעִידוּ</p>

<p>וְאִמְרָתְךָ / וְזִמְרָתְךָ / עִם רְפָאֵל יַגִּידוּ</p>

<p>וְצִיץ מָעֹז / וְכֶתֶר עֹז / לְךָ יִקְשְׁרוּ וְיַעֲנִידוּ</p>

<p>וְאַרְבַּעְתָּם / שִׁיר וּמִכְתָּם / יַתְמִידוּ וְיַצְמִידוּ</p>

<p>חִבַּרְתָּם / וְגֵבַּרְתָּם / לְבַל יִיגְעוּ וְיִדְאָבוּ</p>

<br />
</blockquote>

<blockquote>
<p>נִיצוֹצִים / נִקְבָּצִים / לְךָ יַחַד יְרַנֵּנוּ</p>

<p>בְּאֵימָתְךָ / וְיִרְאָתְךָ / רַגְלֵיהֶם יְכוֹנֵנוּ</p>

<p>בְּעַד עֲמוּסִים / הַחֲמוּסִים / לְעֻמָּתְךָ יְחַנֵּנוּ</p>

<p>בְּקוֹל חָזָק / כְּמוֹ בָזָק / קְדֻשָּׁתְךָ יְשַׁנֵּנוּ</p>

<p>יְקַדֵּשׁוּ / יְשַׁלֵּשׁוּ / וּכְבוֹד אֵל יְדוֹבֵבוּ.</p>

<br />
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/23832">https://benyehuda.org/read/23832</a></div></body></html>