<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>תָּעָה לְבָבִי</title>
	<meta name="author" content="שלמה אבן גבירול"/>
</head>
<body>

<blockquote>
<br />
</blockquote>

<blockquote>
<p>תָּעָה לְבָבִי אַחֲרֵי הַתֹּהוּ / וְתוּשִׁיָּה נִדְּחָה מִמֶּנִּי</p>

<p>עָזַבְתִּי אָרְחוֹת יֹשֶׁר / וּבְהַבְלֵי עוֹלָם נִסְמַכְתִּי</p>

<p>כְּסָלַי מָלְאוּ נִקְלֶה / וּמֹחַ עַצְמוֹתַי מִרְמָה</p>

<p>עֲטִינַי מָלְאוּ זִמָּה / טָבְעוּ רַעְיוֹנַי בִּמְצוּלוֹת חֵטְא</p>

<p>כִּלְיוֹתַי כָּלוּ מֵאָוֶן וּמִרְמָה / וּמִתֹּךְ וּמֵחָמָס יַחְדָּו אֻמְלָלוּ</p>

<p>שֶׁקֶר גַּם שָׁוְא וּדְבַר כָּזָב / יַחְדָּו יִכּוֹנוּ עַל שְׂפָתַי</p>

<p>מֵאֲנָה לִנְגֹּעַ נַפְשִׁי / דִּבְרֵי חֲכָמִים וְחִידוֹתָם</p>

<p>לֹא יִישְׁנוּ יְצוּרַי אִם לֹא יָרֵעוּ / וְנִגְזְלָה שְׁנָתָם אִם לֹא יַכְשִׁילוּ</p>

<p>עָרֹם הִצִּיגוּנִי מִבְּלִי צְדָקָה / כְּמַדִּי הִלְבִּישׁוּנִי פֶּשַׁע וּפוּקָה</p>

<p>בִּשְׁאוֹן גַּלֵּיהֶם עֲלֵיהֶם הִגְדַּלְתִּי / שָׂחוּ זִמּוֹתַי וְשׁוּב לֹא יָכֹלְתִּי</p>

<p>עַל כֵּן בָּאתִי לְהוֹדוֹת לְפָנֶיךָ / אוּלַי אוּכַל לַעֲלוֹת מִבּוֹר שְׁאוֹנָם</p>

<p>וְהִנְנִי שׂוֹחֶה נֶגֶד הֲדוֹם רַגְלֶךָ / וּמִתְוַדֶּה נֹכַח אֲרוֹן עֻזֶּךָ</p>

<p>וּמַבְהִיל עֲצָמַי עַל עֹצֶם אֲשָׁמַי / וּמַזִּיל דְּמָעַי עַל רֹב פְּשָׁעַי</p>

<p>וּמִתְחָרֵט בְּלִבִּי עַל עֲווֹן חֻבִּי / וּבוֹכֶה בְמִסְתָּרִים עַל חֵטְא נְעוּרִים</p>

<p>כִּי לְגַלּוֹתָם בְּשָׂפָה לֹא אוּכַל שְׂאֵת / וּלְזָכְרָם בְּלָשׁוֹן לֹא אֶעְצָר כֹּחַ</p>

<p>כִּי אִם אָבוֹא לְפָרֵט מִקְצָתָם / הַזְּמַן יִכְלֶה וְהֵם לֹא יִכְלוּ</p>

<p>עַל אֵי זֶה מֵהֶם אֶדְרֹשׁ אוֹ אֲבַקֵּשׁ / עַל אֵי זֶה מֵהֶם אֶתְבַּע אוֹ אֶתְוַדֶּה</p>

<p>עַל הַזְּדוֹנוֹת אוֹ עַל הַשְּׁגָגוֹת / עַל הַחֲבוּיוֹת אוֹ עַל הָרְאוּיוֹת</p>

<p>יוֹדֵעַ אֲנִי בְנַפְשִׁי יְיָ אֱלֹהַי / כִּי רֵק לִקְחִי מִנִּי צֶדֶק</p>

<p>אֲשֶׁר שָׂנֵאתָ אָהַבְתִּי / וַאֲשֶׁר אָהַבְתָּ שָׂנֵאתִי</p>

<p>אֲשֶׁר רִחַקְתָּ קֵרַבְתִּי / וַאֲשֶׁר קֵרַבְתָּ רִחַקְתִּי</p>

<p>אֲשֶׁר אָסַרְתָּ הִתַּרְתִּי / וַאֲשֶׁר הִתַּרְתָּ אָסַרְתִּי</p>

<p>אָהַבְתִּי רַע מִטּוֹב / שֶׁקֶר מִדַּבֵּר צֶדֶק סֶלָה</p>

<p>פָּנִיתִי אֶל רְהָבִים וְשָׂטֵי כָזָב / וְאַחֲרֵי בִצְעִי לִבִּי הוֹלֵךְ</p>

<p>אָשַׁמְתִּי [בְתוֹרָתֶךָ] נִאַצְתִּי מֵעֲשׂוֹת</p>
</blockquote>

<blockquote>
<p>חֻקֶּיךָ / גָּעַלְתִּי [דְבָרֶךָ] מָאַסְתִּי מִשְׁפְּטֵי צִדְקֶךָ</p>

<p>הֵפַרְתִּי בְרִית וּבִטַּלְתִּי מִצְוָה / זָרַעְתִּי אָוֶן חָרַשְׁתִּי מַעֲוָה</p>

<p>טָפַלְתִּי שֶׁקֶר יָעַצְתִּי דִבָּה / כִּזַּבְתִּי לַצְתִּי מָלֵאתִי חוֹבָה</p>

<p>נָעַלְתִּי סָגַרְתִּי עָלַי פִּתְחֵי הַתְּשׁוּבָה / צָרַרְתִּי חַטָּאתִי קָשַׁרְתִּי מִרְמָה</p>

<p>רָדַפְתִּי שִׁחַתִּי תָּאַבְתִּי זִמָּה / שָׁגִיתִי לוֹצַצְתִּי מָעַלְתִּי הִגְדַּלְתִּי עָווֹן פְּלִילִי</p>

<p>חָטָאתִי זַדְתִּי וְיָשָׁר הֶעֱוֵיתִי / קַצְתִּי בְכָל מִצְווֹתֶיךָ וְלֹא שָׁוָה לִי</p>

<p>בְּעַזּוּת מֵצַח בָּאתִי לְבַקֵּשׁ סְלִיחָה / וְלִתְבֹּעַ מְחִילָה עַל כֹּבֶד עֲווֹנִי</p>

<p>אֲבָל עַל רֹב רַחֲמֶיךָ נִשְׁעַנְתִּי / וָאֵדַע כִּי לֹא אֵבוֹשׁ</p>

<p>וָאֶשָּׂא בְיָדִי מִנְחָה מִשִּׁיר עֶרֶב / וָאָבוֹא לִדְפֹּק דַּלְתֵּי רַחֲמֶיךָ</p>

<p>וָאֶקַּח עִמִּי זְכוּת אֲבוֹתַי / וְחַסְדֵּי נְבִיאַי הַקַּדְמוֹנִים</p>

<p>וָאֶחְקֹר וָאֶחְפֹּשׂ סִתְרִי / וָאֶתפֹּר קֶרַע חִסְרִי</p>

<p>וָאֹמַר אוֹדֶה עֲלֵי פְשָׁעַי נֶגְדְּךָ / אוּלַי תִּשָּׂא עֲווֹן חַטָּאתִי סֶלָה</p>

<p>וּבְעָמְדִי לְפָנֶיךָ רָחֲפוּ כָּל עַצְמוֹתַי / וְנִבְהֲלוּ קְרָבַי וְנִתְּקוּ זִמּוֹתַי</p>

<p>וַיֶּחֱרַד לִבִּי וַיִּתַּר כְבֵדִי / וַיִּמְעֲדוּ אֲשׁוּרַי וַתִּרְפֶּינָה יָדָי</p>

<p>יָגֹרְתִּי כָל עַצְּבוֹתָי / יָדַעְתִּי כִּי לֹא תְנַקֵּנִי</p>

<p>אֲדֹנָי שְׂפָתַי תִּפְתָּח / וּפִי יַגִּיד תְּהִלָּתֶךָ.</p>
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/23684">https://benyehuda.org/read/23684</a></div></body></html>