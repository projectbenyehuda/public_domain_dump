<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>נְשִׁיקָה</title>
	<meta name="author" content="יצחק קצנלסון"/>
</head>
<body>

<blockquote>
<br />
</blockquote>

<blockquote>
<p>הִיא נָמָה, נָמָה לָהּ,</p>

<p>אֲנִי קָרַבְתִּי דֹם;</p>

<p>עַל פְּנֵי מַלְאָכִי זֶה</p>

<p>עוֹד רִפְרֵף הַחֲלוֹם;</p>
</blockquote>

<br />

<blockquote>
<p>צְחוֹק־נְעִימוֹת רַךְ</p>

<p>בָּא וְנָח בַּלָט</p>

<p>עַל הָעוֹר הַצַּח,</p>

<p>עַל הַפֶּה הַקָּט;</p>
</blockquote>

<br />

<blockquote>
<p>וְנֹגַהּ אוֹר לָעוֹר,</p>

<p>וּלְפִיהָ מַרְאֶה לֵב -</p>

<p>לֵב תָּם, לֹא יֵדַע עוֹד,</p>

<p>לֹא סַעַר וְלֹא כְאֵב&#8230;</p>
</blockquote>

<br />

<blockquote>
<p>לֹא כְאֵב, לֹא סַעַר&#8230; צְחוֹק!</p>

<p>רַק צְחוֹק מְרַחֵף תָּם -</p>

<p>אַךְ דֹּק, בִּצְחוֹקָהּ דֹּק,</p>

<p>וְתִמְצָא שְׁנֵיהֶם שָׁם!</p>
</blockquote>

<br />

<blockquote>
<p>בְּגַל תַּלְתַּלֵּי־שְׁחוֹר,</p>

<p>עָנַד ראֹשׁ הַכְּרוּב,</p>

<p>נֶחְבָּא צְחוֹק־חֵן זֶה,</p>

<p>נִגְלֶה, נֶחְבָּא שׁוּב.</p>
</blockquote>

<br />

<blockquote>
<p>רַעַד, רֶטֶט קַל</p>

<p>פֶּתַע עָבַר בִּי;</p>

<p>לִבִּי נָקַף, חָל,</p>

<p>מָה זֶה הָיָה לִי?</p>
</blockquote>

<br />

<blockquote>
<p>רֹאשִׁי צָנַח אַט -</p>

<p>לֹא יָדַעְתִּי מָה;</p>

<p>שׁוֹלָל לִבִּי בִי –</p>

<p>וְנָשַׁקְתִּי לָהּ.</p>
</blockquote>

<br />

<blockquote>
<p>כְּרוּבִי רָעַד קְצָת,</p>

<p>פָּקַח עֵינֵי תֹם –</p>

<p>וְחָזַר סְגְָרָן – הָס</p>

<p>סְגָרָן הַחֲלוֹם.</p>
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/46149">https://benyehuda.org/read/46149</a></div></body></html>