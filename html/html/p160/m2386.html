<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>משאת נפשי</title>
	<meta name="author" content="מאיר הלוי לטריס"/>
</head>
<body>

<p>משאת נפשי</p>

<p>צמאה לך נפשׁי</p>

<p>כמה לך בשרי</p>

<p>בארץ ציה ועיף בלי מים</p>

<p>(תהלים ס&quot;ג ב')</p>

<br>

<blockquote>
<p>שׁלַח אוֹרְךָ אֵלִי! חָשְׁכִּי הַגִּיהַּ</p>

<p>כְּנַף-שַׁחַר תֵּן לִי אָז עוּף אַגְבִּיהַּ</p>

<p>עַד בֵּיתְךָ אֶדַּדֶּה מְעוֹן קָדְשֶׁךָ</p>

<p>שָׁם רוּחִי תְהַלֵךְ לִמְאוֹר פָּנֶיךָ.
<br><br />
שָׁם תֵּשֵׁב אֱמֶת שָׁם אוֹר הַחַיִּים</p>

<p>פֹּה חֹשׁךְ יַחְשִׁיךְ גַּם גְּלוּי עֵינָיִם –</p>

<p>אַךְ שַׂלְמַת אוֹרְךָ פֹּה עֵינַי תִּרְאֶינָה;</p>

<p>שָׁם מֶלֶךְ בְּיָפְיוֹ עֵינַי תֶּחֱזֶינָה.
<br><br />
פֹּה עֲמַל אֱנוֹשׁ יַכֵּהוּ שְׁאִיָּה</p>

<p>אָרְחוֹת חַיָּיו יוֹרְדוֹת שְׁאוֹל הַתַּחְתִּיָה</p>

<p>פֶּגַע קָטָן יִקְרֵהוּ וְדַרְכּוֹ נִסְתָּרָה</p>

<p>טָח עֵין בְּשָׂרוֹ וַיֵּלֶךְ בְּקֶרֶב צְרָה.
<br><br />
שָׁם לֵאוֹר בְּאוֹר אֵל רוּחוֹ יִשּׂאֵהוּ</p>

<p>אֶל-הֵיכַל קָדְשׁו עַל מוּת יְנַהֲגֵהוּ</p>

<p>בִּנְתִיבַת אַל-מָוֶת דֶּרֶךְ הַחַיִּים</p>

<p>יֵלֵךְ כֹּל נְכֹחוֹ כִּי אוֹרוּ עֵינָיִם.
<br></p>
</blockquote>

<blockquote>
<p>שְׁלַח אוֹרְךָ אֵלִי! חָשְׁכִּי הַגִּיהַּ</p>

<p>כְּנַף-שַׁחַר תֵּן לִי אָז עוּף אַגְבִּיהַּ</p>

<p>עַד בֵּיתְךָ אֶדַּדֶּה מְעוֹן קָדְשֶׁךָ</p>

<p>שָׁם רוּחִי תְהַלֵךְ לִמְאוֹר פָּנֶיךָ.
<br><br />
פֹּה בְּתֵבֵל בְּבוֹר שָׁאוֹן אֱנוֹשׁ יָשֹׁחַ</p>

<p>אָסוּר בְּחַבְלֵי-עוֹנִי שָׁדוּד וְאֵין כֹּחַ</p>

<p>חֲדָשִׁים לַבְּקָרִים תַּשּׂיגֵהוּ אֲנָחָה –;</p>

<p>שָׁם בִּנְאוֹת שָׁלוֹם יֵצֵא לִרְוָחָה.
<br><br />
פֹּה עַל מוֹת יָחִיד תִּדְאַב אֵם קוֹדֶרֶת</p>

<p>כִּי הָלַךְ נְדוֹד אֶל אֶרֶץ אַחֶרֶת;</p>

<p>שָׁם בְּסוֹד קְדוֹשִׁים תִּגְבַּהּ לָשָׁבֶת</p>

<p>תִּמְצָא מַחֲמַד בִּטְנָהּ וְתָנוּס עַצָּבֶת.
<br><br />
פֹּה דַכָּא יֵבְךְּ בְּכִי תַמְרוּרִים</p>

<p>כִּי שָׂךְ אֱלֹהִים דַּרְכּוֹ בַּסִּירִים</p>

<p>שָׁם עֵת נְעִימוֹת יָהּ יִשׁקוֹל בְּמאֹזְנַיִם</p>

<p>מֵהֶבֶל אָז יַעֲלֶה חֶלְקוֹ בַּחַיִּים.
<br><br />
פֹּה נֶאֱנַח גֶּבֶר תָּם מֵיטִיב לֶכֶת</p>

<p>כִּי יָעֹז מֱעַוֵּל וְדַרְכּוֹ מְבֹרֶכֶת</p>

<p>עוֹד תָּבִין לְאַחֲרִית רָעֵי כַפָּיִם</p>

<p>שָׁם בְּסֵתֶר עֶלְיוֹן בִּנְאוֹת שָׁמָיִם!
<br><br />
פֹּה תוֹעֶה בּשָׂפֶק לִבּוֹ לֹא יָנוּחַ</p>

<p>וְעָלָיו בְּיוֹם צְרָה נַפְשׁוֹ תָשׁוּחַ –;</p>

<p>שָׁם בְּיָהּ יְשַׁעֲשָׁע יִפְקַח עֵינָיִם</p>

<p>יֵרֶא צֶדֶק נִשְׁקַף מִשּׁמָיִם.
<br><br />
לָכֵן יַאֲמֵץ לִבְּכֶם שׁוֹתֵי חֲמַת שַׁדַּי!</p>

<p>לִפְעֻלַּתְכֶם אִם טוֹבָה יֵשׁ שָׂכָר לְמַדַּי</p>

<p>תֵּבֵל הִיא לַצַּדִּיק כִּמְלוֹן אוֹרֵחַ</p>

<p>אַךְ בִּמְרוֹמֵי עַד אֹהֶל יְשָׁרִים פּוֹרֵחַ!
<br></p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/2386">https://benyehuda.org/read/2386</a></div></body></html>