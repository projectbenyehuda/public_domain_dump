<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>יַקְדִּישׁוּן בַּיּוֹם שָׁלוֹשׁ</title>
	<meta name="author" content="זכריה אלצ'אהרי"/>
</head>
<body>

<blockquote>
<br />
</blockquote>

<blockquote>
<p>יַקְדִּישׁוּן בַּיּוֹם שָׁלוֹשׁ / מָרֵי נֶפֶשׁ עֲשׁוּקָה</p>

<p>אֶת שֵׁם אֵל חַי לִדְרֹשׁ / בָּעֵצָה הָעֲמֻקָּה</p>

<br />
</blockquote>

<blockquote>
<p>זֹוֹכֵר חַסְדּוֹ לִתְשׁוּאוֹת / הֵמָּה תָמִיד עֲבָדָיו</p>

<p>חוֹכִים לְפָנָיו לֵירָאוֹת / שׁוֹמֵר רַגְלֵי חֲסִידָיו</p>

<p>מָתַי הַקֵּץ לַפְּלָאוֹת / כָּמוּס עִם מַגִּידָיו</p>

<p>זוֹקֵף לִכְפוּפֵי רֹאשׁ / מַצִּיל מִכָּל צוּקָה</p>

<p>כַּמָּה אוֹחִיל עַד בּוֹשׁ / לַדֶּרֶךְ הָרְחוֹקָה.</p>

<br />

<p>כָּשַׁל כֹּחִי עַד עֶרֶב / נֹפֶשׁ לֹא מָצָאתִי</p>

<p>חָרָה לִבִּי מֵחֹרֶב / מִסֵּבֶל יָגַעְתִּי</p>

<p>מָתַי רִנָּתִי תִּקְרַב / אֶל חֶדֶר הוֹרָתִי</p>

<p>אֶת עַם אָמָה לִנְתֹּשׁ / בּוּקָה וּמְבֻלָּקָה</p>

<p>כִּי עַל גַבִּי תַחֲרֹשׁ / מַעֲנִית לֹא נִתָּקָה.</p>

<br />

<p>רָקַד לוֹחֵם כִּי יָקַר / מִנִּי מַלְאָךְ חוֹנֶה</p>

<p>נֶאֱלַמְתִּי עַד אֵין חֵקֶר / לֹא מָצָאתִי מַעֲנֶה</p>

<p>מָתַי נַפְשִׁי בָּךְ תִּיקַר / הַנֶּהֱרָסוֹת תִּבְנֶה</p>

<p>נֶחְשָׁב לַעֲנָוָה רֹאשׁ / הַשָּׂם לַשֵּׁם חֻקָּה</p>

<p>נֶהְפַּךְ לַעֲנָה וָרֹאשׁ / גֶּפֶן הַשּׂוֹרֵקָה.</p>

<br />

<p>יָמַי כָלוּ מִסֵּבֶר / לִנְפֹּל יַלְדֵי רֶשַׁע</p>

<p>וּכְפֶתַע אֶשְׁכֹּן קֶבֶר / הַרְפֵּה מֶנִּי הָשַׁע</p>

<p>מָתַי יִצְלַח גֶּבֶר / נָד אַחַת וָתֵשַׁע</p>

<p>צַמֶּרֶת תִּדְהָר וּבְרוֹשׁ / יִבְגֹּד מַעְיָן הִשְׁקָה</p>

<p>מֵעַתָּה לֹא תֵבוֹשׁ / הַבַּת הַשּׁוֹקֵקָה.</p>

<br />

<p>הָקֵם סֻכָּה נוֹפֶלֶת / מֵרֹאשׁ צוּרִים תּוֹפִיעַ</p>

<p>אָז תִּמָּלֵא מִשְׁאֶלֶת / יוֹם עָם עָנִי תוֹשִׁיעַ</p>

<p>מָתַי אָמָה נוֹבֶלֶת / וּבְנֵי עֵשָׂו תַּרְשִׁיעַ</p>

<p>תִּלְבֹּשֶׁת נָקָם תִּלְבֹּשׁ / לָעֵדָה הַחֲשׁוּקָה</p>

<p>כָּל מְעֻוָּתִי תִּכְבֹּשׁ / לֹא תִהְיֶה עוֹד חֲקוּקָה.</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/28988">https://benyehuda.org/read/28988</a></div></body></html>