<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>הֲרִיסוֹת טְרוֹיָה</title>
	<meta name="author" content="מיכה יוסף לבנזון"/>
</head>
<body>

<blockquote>
<p>הַלַּיְלָה הִשְׁלִיךְ הַס וּדְמָמָה שׂרֶרֶת,</p>
</blockquote>

<blockquote>
<p>וּלְדִבְרֵי אֶנֶאַס אֹזֶן הַמַּלְכָּה קַשָּׁבֶת.</p>
</blockquote>

<blockquote>
<p>אַחַר פָּתַח אֶת פִּיהוּ מִמְּרוֹם שָׁבֶת:</p>
</blockquote>

<blockquote>
<p>אֲהָהּ! עוֹד נַחְלָה מַכָּתִי, גְּבֶרֶת!</p>
</blockquote>

<blockquote>
<p>אֵיד טְרוֹיָה לָךְ סַפֵּר אֵיךְ לִשְׁאוֹל הִקְשִׁית,</p>
</blockquote>

<blockquote>
<p>בִּידֵי הַיְּוָנִים אֵיךְ הָיְתָה לִשְׁאִיָּה!</p>
</blockquote>

<blockquote>
<p>אוֹתָהּ כִּי אֶזְכֹּר, הָהּ רוּחִי הוֹמִיָּה!</p>
</blockquote>

<blockquote>
<p>אַךְ חֶפְצֵךְ, שָׂרָתִי, אַעַשׂ כִּי אִוִּית.</p>
</blockquote>

<br>  

<blockquote>
<p>וּמִי זֶה גֶבֶר לָךְ אֵלֶּה יָשִׂיחַ</p>
</blockquote>

<blockquote>
<p>לוּ אַף יְוָנִי בְּלִי דֶמַע עַל אַפָּיִם?</p>
</blockquote>

<blockquote>
<p>וּכְבָר מֵרֶחֶם מִשְׁחָר שָׁם אוֹר יָגִיחַ,</p>
</blockquote>

<blockquote>
<p>אַף נָטָה הַיָּרֵחַ לִקְצֵה הַשָׁמַיִם.</p>
</blockquote>

<blockquote>
<p>אַךְ דַּעַת תֹּאבִי, אוֹתָךְ בָּךְ סוֹעָרֶת,</p>
</blockquote>

<blockquote>
<p>אֵיךְ נֻטְּשָׁה עַל אַדְמָתָהּ טְרוֹיָה הָאֻמְלָלָה</p>
</blockquote>

<blockquote>
<p>וּמִשָּׁם אֵיךְ נַסְתִּי, תַּפְצִירִי שְּאָלָה –</p>
</blockquote>

<blockquote>
<p>וּלְזִכְרָהּ לִבִּי בִי חָלָל, נַפְשִׁי נֶעְכָּרֶת!</p>
</blockquote>

<br>  

<blockquote>
<p>לַחְמוֹס מְזִמָּה הִתְיָעֲצוּ הַיְּוָנִים</p>
</blockquote>

<blockquote>
<p>אַחֲרֵי גְבוּרָתָם בַּתֹּהוּ הֹעֲלָה –</p>
</blockquote>

<blockquote>
<p>אָז סוּס רָם גָּבוֹהַּ מַעֲשֵׂה אֳמָנִים</p>
</blockquote>

<blockquote>
<p>יַד חָרָשׁ חָכָם תִּכֵּן מֵעֵץ אַלָּה;</p>
</blockquote>

<blockquote>
<p>וּמִי בָחוּר בְּחֵילָם בְּבִטְנוֹ הָחְבָּאוּ,</p>
</blockquote>

<blockquote>
<p>מֵעָיו נֶשֶׁק בַּרְזֶל וּקְרָבָיו נְחֻשָּׁה,</p>
</blockquote>

<blockquote>
<p>שָׂם חֶרֶב בַּכָּף וְכָל יָרֵךְ חֲמֻשָּׁה –</p>
</blockquote>

<blockquote>
<p>כָּל אַמִּיץ לֵב וְגִבּוֹר בְּחֻבּוֹ כָּרָעוּ.</p>
</blockquote>

<br>  

<blockquote>
<p>עַד קַצְוֵי יָם רְחוֹקִים נוֹדָעָה עִיר טֶנֶדֶס</p>
</blockquote>

<blockquote>
<p>וּמֵעִיר טְרוֹיָה הַרְחֵק אַךְ כִּבְרַת אָרֶץ,</p>
</blockquote>

<blockquote>
<p>עִיר וָאֵם לִמְבֹאוֹת יָם הִיא עוֹמֶדֶת</p>
</blockquote>

<blockquote>
<p>רַבַּת אוֹצָרוֹת עַד בֹּא עַל טְרוֹיָה קָרֶץ;</p>
</blockquote>

<blockquote>
<p>שָׁם נָסוּ הַיְּוָנִים, שָׁם הִסְתַּתָּרוּ,</p>
</blockquote>

<blockquote>
<p>וְעַל שְׂדֵה מִלְחֶמֶת אֶת הַסּוּס עָזָבוּ –</p>
</blockquote>

<blockquote>
<p>אַחֲרֵי לָרִיק עַל זוֹ טְרוֹיָה אַךְ צָרוּ,</p>
</blockquote>

<blockquote>
<p>נַחְנוּ שָׁוְא דִמִּינוּ אֶל אַרְצָם כִּי שָׁבוּ.</p>
</blockquote>

<br>  

<blockquote>
<p>הַטְּרוֹיִים לַהֹרְגִים כִּי עָיְפָה נַפְשָׁמוֹ</p>
</blockquote>

<blockquote>
<p>עָזְבוּ חֵל וְחוֹמָה, יָצְאוֹ לָמוֹ הַשָּׁעַר,</p>
</blockquote>

<blockquote>
<p>קֵין וָחֶרֶב פִּתְּחוּ מֵעַל לִירֵכָמוֹ,</p>
</blockquote>

<blockquote>
<p>יְשֻׂשׂוּם כָּל אִישׁ, יָרִיעוֹ שָׂב וָנַעַר,</p>
</blockquote>

<blockquote>
<p>לִרְאוֹת שְׂדֵה מִלְחֶמֶת רוּחָם נִכְסָפָה:</p>
</blockquote>

<blockquote>
<p>בִּמְקוֹם יְדֵי הַיְּוָנִים גְּבוּרָתָם עוֹרֵרוּ,</p>
</blockquote>

<blockquote>
<p>בִּמְקוֹם נֶפֶשׁ אֲכִיל שָׁם רֶצַח שָׁאָפָה</p>
</blockquote>

<blockquote>
<p>וְהֶרֶג רַב וָקֶטֶל כָּל שֵׂעָר סִמֵּרוּ.</p>
</blockquote>

<br>  

<blockquote>
<p>וּלְמַרְאֵה הַסּוּס כָּל עַיִן הִתְפַּלָּאָה,</p>
</blockquote>

<blockquote>
<p>תָּשׁוּר תָּלַן עֵינָם בְּשִׂיא רוֹם חָסְנֵהוּ;</p>
</blockquote>

<blockquote>
<p>טִימֶט – אִם מֵרֶשַע אוֹ כֶּסֶל, לֹא אֵדָעָה –</p>
</blockquote>

<blockquote>
<p>יָעַץ הַסּוּס הַבִּירָה הֲבִיאֵהוּ.</p>
</blockquote>

<blockquote>
<p>&#8220;אַךְ אוּלַי בְּבִטְנוֹ צַר וְאוֹיֵב הָחְבָּאוּ?&#8221;</p>
</blockquote>

<blockquote>
<p>לֵב קַפֵּיס הָגָה אֵימָה, אַף אָמַר בְּפַחַד:</p>
</blockquote>

<blockquote>
<p>&#8220;לֹא יָבוֹא בָּעִיר עַד מַצְפּוּנָיו נִבָּעוּ&#8221;.</p>
</blockquote>

<blockquote>
<p>וְיַד כָּל יִשְׁרֵי דֶרֶךְ תִּכּוֹן עִמּוֹ יַחַד.</p>
</blockquote>

<br>  

<blockquote>
<p>עוֹד דְּבַר קַפִּיס בְּשֶׂפֶק יְסִיתֵמוֹ</p>
</blockquote>

<blockquote>
<p>עֲדֵי שָׁמַע זֶה אֹזֶן לָאקוֹן לָקָחָה;</p>
</blockquote>

<blockquote>
<p>שָׁמַע כֹּהֵן נֶפְּטוּן וַיֵּרֶד אֵלֵימוֹ</p>
</blockquote>

<blockquote>
<p>וַתִּבְעַר בּוֹ חֲמָתוֹ, כָּאֵשׁ הִיא קָדָחָה,</p>
</blockquote>

<blockquote>
<p>&quot;אֲהָהּ, טְרוֹיִים שְׁדוּדִים! – פִּיהוּ סוֹאֵן בְּחֵמָה –</p>
</blockquote>

<blockquote>
<p>אַל נַפְשְׁכֶם תַּשִּׁיאוּ הָאוֹיֵב כִּי תָּמּוּ!</p>
</blockquote>

<blockquote>
<p>הַהֵם שַׁי יִתֵּנוּ וּפַח בּוֹ לֹא שָׂמוּ?</p>
</blockquote>

<blockquote>
<p>הַעוֹד אָרְבוֹת הַיְּוָנִים לֹא תֵדְעוּ אַתֵּמָה?&quot;</p>
</blockquote>

<br>  

<blockquote>
<p>אִם בַּעֲצֻמָיו אוֹיְבִים לֹא נִצְפָּנוּ,</p>
</blockquote>

<blockquote>
<p>בְּכֹבֶד מַשָּׂאוֹ הוּא יַשְּחִית הָעִיר,</p>
</blockquote>

<blockquote>
<p>אִם פַּחִים וָמָוֶת בְּבִטְנוֹ לֹא נִטְמָנוּ,</p>
</blockquote>

<blockquote>
<p>בְּרוּם תָּקְפּוֹ הוּא יְחַבֵּל חֵל וָקִיר;</p>
</blockquote>

<blockquote>
<p>מִמְּזִמּוֹת נַפְשָׁם לֹא אֵדַע סְפֹרוֹת לָמוֹ</p>
</blockquote>

<blockquote>
<p>הַסּוּס הַזֶּה, הָהּ אָחִי, אֶחָד הִנֵּהוּ;</p>
</blockquote>

<blockquote>
<p>אֶל לֵב הוּתַל יַטְּכֶם הַאֲמִין חִישׁ בָּמוֹ,</p>
</blockquote>

<blockquote>
<p>אִירָא עַם זֶה, וּמִשְׁנֶה – מִנְחָתֵהוּ&quot;.</p>
</blockquote>

<br>  

<blockquote>
<p>עוֹד מִלָּתוֹ זֹאת עַל לְשׁוֹנוֹ לֹא תָּמָּה,</p>
</blockquote>

<blockquote>
<p>יְמִינוֹ חָגְרָה חֵמוֹת וַיְעוֹפֵף הַחֶרֶב,</p>
</blockquote>

<blockquote>
<p>וַיִּתְקַע בְּמָתְנֵי הַסּוּס עָמֹק בַּקֶּרֶב.</p>
</blockquote>

<blockquote>
<p>וְהִנֵּה קוֹל סוֹאֵן בָּרַעַשׁ יַעַן שָׁמָּה,</p>
</blockquote>

<blockquote>
<p>וַיִּגְעַשׁ הַסּוּס וּקְרָבָיו יְחֹלָלוּ.</p>
</blockquote>

<blockquote>
<p>לוּ יַד אֵל זוֹעֵם עַל הַכֹּהֵן לֹא קָשָׁתָה</p>
</blockquote>

<blockquote>
<p>וּמְהוּמוֹת יְדֵי אֱלוֹהַּ לוּ בּוֹ לֹא חָלוּ,</p>
</blockquote>

<blockquote>
<p>אֲזַי מְעִי מַפָּלָה טְרוֹיָה לֹא הָיָתָה. – –</p>
</blockquote>

<br>  

<blockquote>
<p>וְהִנֵּה עֶלֶם יְוָנִי הוּבָא אֵלֵינוּ,</p>
</blockquote>

<blockquote>
<p>רוֹעִים יִמְשֻׁהוּ מִסֵּתֶר בִּצָּה עַל מַיִם,</p>
</blockquote>

<blockquote>
<p>יָדָיו עַל רַגְלָיו הֻגְּשׁוּ לִנְחֻשְׁתַּיִם;</p>
</blockquote>

<blockquote>
<p>בַּחֲמָאוֹת פִּיהוּ הִתְנַכֵּר זֶה שׂוֹנְאֵנוּ;</p>
</blockquote>

<blockquote>
<p>וּבְבִגְדֵי הוֹלֵךְ תּוֹעֶה הִתְחַפֵּשׂ בּוֹגְדֵנוּ</p>
</blockquote>

<blockquote>
<p>וּלְהַשְׁחִית אֶת טְרוֹיָה בְּמַלְאֲכוּת תּוֹךְ וָרֶצַח</p>
</blockquote>

<blockquote>
<p>מִלֵּא פִּיהוּ אָלוֹת שָׁוְא, עַז הַמֵּצַח,</p>
</blockquote>

<blockquote>
<p>וַיִּכּוֹן אַךְ לָמוּת אוֹ לִשְׁלוֹת נַפְשֵׁנוּ.</p>
</blockquote>

<br>  

<blockquote>
<p>וּבְנֵי הַנְּעוּרִים סָבִיב לוֹ נֶאֱסָפוּ</p>
</blockquote>

<blockquote>
<p>לַעֲגֵי מָעוֹג שָׁפְכוּ עָלָיו כַּמָּיִם;</p>
</blockquote>

<blockquote>
<p>וּבְאַוַּת נָקָם אֶת הַיְּוָנִי שָׁאָפוּ</p>
</blockquote>

<blockquote>
<p>וַיִּלְעֲגוּ לַנִּדָּח בִּלְזוּת שְֹפָתַיִם.</p>
</blockquote>

<blockquote>
<p>אַךְ עַל עֲדַת אַבִּירִים עָלָיו נוֹעָדוּ,</p>
</blockquote>

<blockquote>
<p>עֵינָיו בְּחוֹרֵיהֶן כִּבְרָקִים הִתְרוֹצָצוּ –</p>
</blockquote>

<blockquote>
<p>שִׁמְעִי, מַלְכָּה! אֶת הַיְּוָנִים יָעָצוּ</p>
</blockquote>

<blockquote>
<p>אֶת מִרְמַת נַפְשָׁם וּבֶגֶד בָּגָדוּ.</p>
</blockquote>

<br>  

<blockquote>
<p>&#8220;אוֹיָה לִי! אֵיפֹה לִמְצֹא עֶזְרָה אָחוּשָׁה&#8221;</p>
</blockquote>

<blockquote>
<p>בִּשְׂפָתַיִם דּוֹלְקִים קָרָא הַנָּעַר –</p>
</blockquote>

<blockquote>
<p>&quot;לוּ לֵב יָם נִפְתַּח לִי שָׁמָּה אָנוּסָה,</p>
</blockquote>

<blockquote>
<p>הִסָּתֵר מֵרוּחַ סוֹעָה וָסָעַר;</p>
</blockquote>

<blockquote>
<p>מֵחֶרֶב הַיְּוָנִים כִּמְעַט נַפְשִׁי נִזְעָכָה;</p>
</blockquote>

<blockquote>
<p>הַטְּרוֹיִים, הָהּ! עַתָּה לְדָמִי יִצְמָאוּ&quot;.</p>
</blockquote>

<blockquote>
<p>אָז רָפוּ מָנּוּ וַחֲמָתָם שָׁכָכָה</p>
</blockquote>

<blockquote>
<p>וַיְצַוּוּ עָלָיו סַפֵּר אֶת אֲשֶׁר קָרָהוּ.</p>
</blockquote>

<br>  

<blockquote>
<p>אָז יִרְאֶה וָרַעַד מֵעַל פָּנָיו עָבָרוּ</p>
</blockquote>

<blockquote>
<p>וְאֶל הַמֶּלֶךְ קָרָא: &quot;לֹא עוֹד אֲכַחֵדָה,</p>
</blockquote>

<blockquote>
<p>מִמַּקֶּבֶת בּוֹר יָוָן אֲבוֹתַי נֻקָּרוּ&quot;</p>
</blockquote>

<blockquote>
<p>(בִּדְבָרוֹ כִּסָּה אֵיבָה מִלָּתוֹ בּוֹגֵדָה)</p>
</blockquote>

<blockquote>
<p>&quot;אִם אַף עֳנִי רָאִיתִי, עָמָל וָפַחַד,</p>
</blockquote>

<blockquote>
<p>שֶׁקֶר לֹא אֵדַע, לֹא אָסִיר תֻּמָּתִי –</p>
</blockquote>

<blockquote>
<p>אֶת הַשַּׂר פַּלְמֶד מִנְּסִיכֵי יָוָן אַחַד</p>
</blockquote>

<blockquote>
<p>אִתּוֹ לַצָּבָא עֲלֵיכֶם אֲנִי יָצָאתִי:</p>
</blockquote>

<br>  

<blockquote>
<p>&quot;אָז פָּרַח פַּלְמֶד, הִתְעָרָה כְּעֵץ רַעֲנָן;</p>
</blockquote>

<blockquote>
<p>בְּסוֹד מְלָכִים יָשַׁב בִּקְהַל מְתֵי עֲצֶרֶת;</p>
</blockquote>

<blockquote>
<p>גַּם לִי שָׁפְרָה נַחְלָת שָׁם לִימִינוֹ שַׁאֲנָן;</p>
</blockquote>

<blockquote>
<p>אַךְ נֶפֶשׁ אוּלִים מְשַׂנְּאוֹ מֵאֵיבָה סֹעֶרֶת</p>
</blockquote>

<blockquote>
<p>גֵּרְשָׁה נָקָם חֵמָה גַּם רֶצַח בּוֹ שָׁלַח.</p>
</blockquote>

<blockquote>
<p>אָז קָרָאתִי מַר וָאֵרֵד בַּבֶּכִי:</p>
</blockquote>

<blockquote>
<p>&quot;עַד יָמַי יִנְקֹפוּ עַד לִשְׁנוֹת כָּלַח</p>
</blockquote>

<blockquote>
<p>מִמְּרִי יְגוֹנִי זֶה לִבִּי עוֹד לֹא יֶחִי!&quot;</p>
</blockquote>

<br>  

<blockquote>
<p>עֶשְׁתֹּנֹות נָקָם וְשִׁלֵּם לִבִּי עָכָרוּ:</p>
</blockquote>

<blockquote>
<p>&quot;לוּ אַךְ בַּמִּלְחָמָה זֹה לֹא אֵרֵד וָמַתִּי</p>
</blockquote>

<blockquote>
<p>נָקָם אֶקַּח מֵאוּלִים&quot; – וָדַל שְׂפָתַי עָבָרוּ;</p>
</blockquote>

<blockquote>
<p>אַךְ אוֹיָה לִי, הָהּ! כִּי יָד לְפֶה לֹא שַׁתִּי;</p>
</blockquote>

<blockquote>
<p>דִּבְרֵי בֶלַע אֵלֶּה גֻּנְּבוּ אֵלֵיהוּ;</p>
</blockquote>

<blockquote>
<p>אָז עָשַׁן אַפּוֹ לֹא יֶחֱטֹם לָנֶצַח;</p>
</blockquote>

<blockquote>
<p>אַף לִטְמוֹן לִי חֶרְמוֹ לֹא עָיְפָה נַפְשֵׁהוּ;</p>
</blockquote>

<blockquote>
<p>בַּנֹעַר גָּמַר אֹמֶר הָמִית נַפְשִׁי בְּרֶצַח.</p>
</blockquote>

<br>  

<blockquote>
<p>וַיְהִי חֵיל הַצָּבָא לֹא אַחַת נוֹעָצוּ</p>
</blockquote>

<blockquote>
<p>נוּס מִפֹּה חֶרֶשׁ אֶל אֶרֶץ מוֹלֶדֶת;</p>
</blockquote>

<blockquote>
<p>כִּי שָׁוְא כִּלּוּ כֹּחָם וּבְיַד צָר נֻפָּצוּ</p>
</blockquote>

<blockquote>
<p>וּטְרוֹיָה עַל תִּלָּהּ עוֹד הִיא עוֹמָדֶת.</p>
</blockquote>

<blockquote>
<p>אָז לָנוּס הַיָּמָה אֶל חוֹפוֹ יָרָדוּ.</p>
</blockquote>

<blockquote>
<p>אַךְ רוּחַ סַעַר חֵמָה כַּסִּיר יָם הִרְתִּיחַ;</p>
</blockquote>

<blockquote>
<p>אָז לָדַעַת עֲצַת אֵל הֵם יַחַד נוֹעָדוּ:</p>
</blockquote>

<blockquote>
<p>הַתְּפִלָּה יִקַּח רָצוֹן אוֹ מִנְחָה יָרִיחַ?</p>
</blockquote>

<br>  

<blockquote>
<p>&#8220;כָּל מִנְחָה קַחַת הָאֱלֹהִים מֵאֵנוּ&#8221;</p>
</blockquote>

<blockquote>
<p>בְּשֵׁם הָאֱלֹהִים נְבִיאֵיהֶם הֵשִׁיבוּ:</p>
</blockquote>

<blockquote>
<p>&quot;דַּם נֶפֶשׁ, דַם אָדָם כָּפְרְכֶם תִּתֵּנוּ</p>
</blockquote>

<blockquote>
<p>עַל מִזְבַּח אֵל נוֹקֵם אִישׁ יְוָנִי תַּקְרִיבוּ –</p>
</blockquote>

<blockquote>
<p>אָז גַּלִּים יַרְגִּיעוּ, מִשְׁבָּרִים יִשְׁתּוֹקוּ&quot;.</p>
</blockquote>

<blockquote>
<p>חָת כָּל אִיש חַיִל לֹא מָצָא יָדֵהוּ,</p>
</blockquote>

<blockquote>
<p>לְשֵׁמַע הַבְּשׂרָה יֶהֱמוּ אַף נָשֹׁקּוּ:</p>
</blockquote>

<blockquote>
<p>עַל מִי זֶה אֵל זֹעֵם יִחַר אַפֵּהוּ?</p>
</blockquote>

<br>  

<blockquote>
<p>אָז כַּלְחַם הַחֹזֶה וְאוּלִיס סוֹד הִמְתִּיקוּ</p>
</blockquote>

<blockquote>
<p>לָדַעַת אֶת מֵי זֶה הִתְוָה אֵל לַמָּוֶת;</p>
</blockquote>

<blockquote>
<p>אַחַר עֹשֶׁק וְהַוּוֹת יְדַבְּרוּ יָמִיקוּ,</p>
</blockquote>

<blockquote>
<p>בְּאָהֳלוֹ עֶשֶׂר יָמִים אַחַר הַחֹזֶה שֶׁבֶת,</p>
</blockquote>

<blockquote>
<p>אָז נִחַשׁ לֵב הָעָם אוֹתִיּוֹת הִגִּידוּ,</p>
</blockquote>

<blockquote>
<p>אַךְ רוּחַ מִבִּינָתִי וּבְמָתְנַי חַלְחָלָה,</p>
</blockquote>

<blockquote>
<p>רֻכְסֵי לֵב אוּלִיס וּמוֹתִי הֵעִידוּ</p>
</blockquote>

<blockquote>
<p>כִּי כַשֶּׂה לַטֶּבַח אָנֹכִי אוּבָלָה.</p>
</blockquote>

<br>  

<blockquote>
<p>וּלְקֵץ יָמִים עֶשֶׂר אַחַר אַךְ עָבָרוּ</p>
</blockquote>

<blockquote>
<p>שֵׁם &#8220;צִנּוֹן!&#8221; זֶה שְׁמִי, הַחוֹזֶה הִבִּיעַ:</p>
</blockquote>

<blockquote>
<p>&#8220;הַסְגִּיר לַחֶרֶב חַיָּתְךָ אֵלִים אָמָרוּ&#8221;.</p>
</blockquote>

<blockquote>
<p>אָז בְּקוֹל עֲנוֹת גִּילַת הָעָם הֵרִיעַ,</p>
</blockquote>

<blockquote>
<p>כִּי בַעֲדָם אוּבַל אָנִי לְיוֹם עֲבָרוֹת,</p>
</blockquote>

<blockquote>
<p>שָׂשָוּ בְעָנְיִי וּבְאֵדִי נַפְשָׁם שָׂמֵחָה</p>
</blockquote>

<blockquote>
<p>וּכְבָר הַפְּרָחִים לְרֹאשִׁי עָנְדוּ עֲטָרוֹת</p>
</blockquote>

<blockquote>
<p>הַקְדֵּשׁ אֶת נַפְשִׁי לְיוֹם הֲרֵגָה וְתֹכֵחָה.</p>
</blockquote>

<br>  

<blockquote>
<p>אָז נַפְשִׁי מִלַּטְתִּי כַּצִּפּוֹר מֵרֶשֶׁת,</p>
</blockquote>

<blockquote>
<p>נִתַּקְתִּי אֲסוּרַי וָאֶבְרַח בָּרֹחַ;</p>
</blockquote>

<blockquote>
<p>בְּסֵתֶר קָנֶה וּבִצָּה אֶדְכֶּה אָשֹׁחַ</p>
</blockquote>

<blockquote>
<p>עַד פָּרְשׂוּ הָעָם נֵס עַד עָזְבוֹ יַבֶּשֶׁת –</p>
</blockquote>

<blockquote>
<p>עַל אֶרֶץ מוֹלֶדֶת לֹא אֶרְאֶה עוֹד חַיִּים!</p>
</blockquote>

<blockquote>
<p>וּכְעַרְעָר בַּצִּיָּה פֹּה חַיַּי יִתָּמּוּ,</p>
</blockquote>

<blockquote>
<p>בָּנִים, אָב וָאֵשֶׁר לֹא אֶשַּׁק שְׂפָתַיִם</p>
</blockquote>

<blockquote>
<p>אוֹ אוּלַי בַּחֲמַת אוֹיֵב יַחַד יִדָּמוּ!</p>
</blockquote>

<br>  

<blockquote>
<p>עַתָּה בֵאלֹהִים הִשְׁבַּעְתִּי אֹתָכָה</p>
</blockquote>

<blockquote>
<p>רוֹאֵי לֵבָב וּלְקֶרֶב עָמֹק יַחְקֹרוּ –</p>
</blockquote>

<blockquote>
<p>אִם לֹא סָג כָּל אָדָם כָּל נֶפֶשׁ נֶאֱלָחָה,</p>
</blockquote>

<blockquote>
<p>עַל עָנְיִי כִּי רַב רַחֲמֶיךָ יֵעֹרוּ!</p>
</blockquote>

<blockquote>
<p>יֵרַךְ נָא לִבְּךָ, מֶלֶךְ, מִנְּהִי בִּכְיַת עָנִי.</p>
</blockquote>

<blockquote>
<p>אוּלַי גַּם אֵל זוֹעֵם מֵרָגְזִי לִי יָנִיחַ,</p>
</blockquote>

<blockquote>
<p>קֹדֵר הִלַּכְתִּי, אַף חַף מִפֶּשַׁע אָנִי,</p>
</blockquote>

<blockquote>
<p>וּמִי לִנְהִי מְרִירוּת זֶה לִבּוֹ עוֹד יַקְשִׁיחַ?</p>
</blockquote>

<br>  

<blockquote>
<p>פַּתֵּחַ זִקֵּי יָדָיו צִוָּה הַמֶּלֶךְ</p>
</blockquote>

<blockquote>
<p>אַף דִּבֵּר עַל לִבּוֹ: &quot;אַל נָא תֵּחַתָּה!</p>
</blockquote>

<blockquote>
<p>גֵּר אִם בָּאתָ הֵנָּה, נוֹדֵד וָהֵלֶךְ</p>
</blockquote>

<blockquote>
<p>כְּרֵעַ וּכְאָח לָנוּ תִּהְיֶה מֵעַתָּה.</p>
</blockquote>

<blockquote>
<p>עַתָּה אַחַת הַגִּידָה מִמְּךָ אֶשְׁאָלָה:</p>
</blockquote>

<blockquote>
<p>מַה זֶּה הַסּוּס נִצָּב פֹּה לָעֵינַיִם?</p>
</blockquote>

<blockquote>
<p>וּבְשִׂיאוֹ מַדּוּעַ עַד רֹאשׁ שְׁחָקִים עָלָה?</p>
</blockquote>

<blockquote>
<p>וָאֱלֵי מְגַמַּת מָה עִצְּבוּהוּ יָדָיִם?</p>
</blockquote>

<br>  

<blockquote>
<p>וּמְלָשְׁנִי סֵתֶר זֶה, לִמּוּד אַךְ הָרֵעַ</p>
</blockquote>

<blockquote>
<p>זֶה יָדוֹ שֻׁלְּחָה חָפְשִׁי, הֵרִים שָׁמַיְמָה</p>
</blockquote>

<blockquote>
<p>&quot;בָּךְ, חוֹקֵר טֻחוֹת אֵל, אֶת לִבִּי יוֹדֵעַ –</p>
</blockquote>

<blockquote>
<p>בָּךְ, אֱלֹהִים, נִשְֹׁבַּעְתִּי אַף אָקִימָה;</p>
</blockquote>

<blockquote>
<p>עַל אֶרֶץ מוֹלַדְתִּי לֹא עוֹד בְּשִׂיחִי אָרִידָה,</p>
</blockquote>

<blockquote>
<p>עֲבֹתוֹת אַרְצִי מֵעָלַי עַתָֹה אַשְׁלִיכָה,</p>
</blockquote>

<blockquote>
<p>עַם יָוָן וּבֵית אָבִי הֵן נֶצַח אַזְנִיחָה</p>
</blockquote>

<blockquote>
<p>וּמְזִמּוֹת זוּ חָשָׁבוּ הָבָה אַגִּידָה.</p>
</blockquote>

<br>  

<blockquote>
<p>הַיְּוָנִים בְּצוּרָם עַל טְרוֹיָה בַּמִּלְחָמָה</p>
</blockquote>

<blockquote>
<p>לִימִינָם גָּנוֹן וְהַצֵּל מִינֶרְוָה עָמָדָה;</p>
</blockquote>

<blockquote>
<p>אַךְ מֵעֵת הֵעַז אוּלִיס וּדְיָמֶד בְּיָד רָמָה</p>
</blockquote>

<blockquote>
<p>קַחְתָּהּ מֵעִם הֵיכָלָהּ, וּבְלִי כָּל רְעָדָה,</p>
</blockquote>

<blockquote>
<p>נוֹעֲזֵי לֵב אֵלֶּה אֶל מִקְדָשָׁהּ פָּרָצוּ,</p>
</blockquote>

<blockquote>
<p>וּבְיַד דָּמִים מְלֵאָה מִצְחָהּ נָגָעוּ</p>
</blockquote>

<blockquote>
<p>שׁוֹעֲרֶיהָ רָצְחוּ וּנְוֵה צִדְקָהּ נָתָצוּ,</p>
</blockquote>

<blockquote>
<p>אָז אָבַד חֵיל יָוָן, לָרִיק אַךְ יָגָעוּ.</p>
</blockquote>

<br>  

<blockquote>
<p>סָר צִלָּהּ מֵעָלֵינוּ, שְׁמוּרָה עֶבְרָתָהּ;</p>
</blockquote>

<blockquote>
<p>כִּי בְּחֵיל הַמַּחֲנֶה עַל עַמָּהּ אַךְ הֻצָּבָה;</p>
</blockquote>

<blockquote>
<p>אָז מַחֲזֵה אֵימָה וּשְׂאֵת עַיִן כָּל הֶרְאָתָה</p>
</blockquote>

<blockquote>
<p>וַתִּלְטוֹשׁ בַּת עֵינָהּ, לְהָבִים חָצָבָה;</p>
</blockquote>

<blockquote>
<p>פָּנֶיהָ קִבְּצוּ חֵמָה, חָרוֹן עַל אַפָּהּ,</p>
</blockquote>

<blockquote>
<p>מוֹנִים שָׁלֹשׁ מִמַּצָּבָהּ הֵרִימָה פָּעַם,</p>
</blockquote>

<blockquote>
<p>עָלֶיהָ יָרֹן נֶשֶׁק, חֶרֶב תִּרְעַשׁ בְּכַפָּה,</p>
</blockquote>

<blockquote>
<p>נָעוּ שִׂפְתוֹתֶיהָ, אִיבָה מָלְאוּ וָזָעַם.</p>
</blockquote>

<br>  

<blockquote>
<p>עַתָּה יַד אֵל נוֹקֵם קָשְׁתָה עָלֵימוֹ,</p>
</blockquote>

<blockquote>
<p>אֶל אַרְצָם נָסוּ יַחַד זָקֵן וָנַעַר</p>
</blockquote>

<blockquote>
<p>וּלְכַפֵּר פְּנֵי מִינֶרְוָה סוּס עִצְּבוּ יָדֵימוֹ,</p>
</blockquote>

<blockquote>
<p>רָם עָשׂוּהוּ לִבְלִי יוּכַל בֹּא הַשָּׁעַר,</p>
</blockquote>

<blockquote>
<p>לָכֵן אַל נָא תָּעֵזּוּ יָד בּוֹ תִּשְׁלָחוּ</p>
</blockquote>

<blockquote>
<p>פֶּן תַּעֲלוּ חֲמָתָהּ עֲלֵיכֶם הֵן אִירָא;</p>
</blockquote>

<blockquote>
<p>אַךְ יֶדְכֶם כִּי תִמְצָא הֲבִיאוֹ הָעִירָה</p>
</blockquote>

<blockquote>
<p>אָז קָמֵיכֶם כֻּלָּם תַּחְתֵּיכֶם יִשָּׁחוּ.&quot;</p>
</blockquote>

<br>  

<blockquote>
<p>בְּחַבְלֵי שָׁוְא אֵלֶּה נַפְשׁוֹתֵינוּ רֻתָּקוּ</p>
</blockquote>

<blockquote>
<p>וַיִּפְתְּ לִבֵּנוּ הַאֲמִין אֶל בַּדָּיו אֵלֶּה,</p>
</blockquote>

<blockquote>
<p>כָּל מָגוֹר וָפַחַד עָבְרוּ חָמָקוּ,</p>
</blockquote>

<blockquote>
<p>וְכָל אִישׁ גִּבּוֹר חַיִל, בִּקְרָב לֹא יֵלֶא</p>
</blockquote>

<blockquote>
<p>תַּחַת אֲכִיל הָאָיוֹם לֹא אָז הָכְנָעוּ</p>
</blockquote>

<blockquote>
<p>לֹא יָדְעוּ נוּס. מִצִּי אַדִּיר לֹא חָלוּ</p>
</blockquote>

<blockquote>
<p>וּבְמִלְחֶמֶת שְׁנֵים עָשָׂר, לֹא אָז הָכְרָעוּ –</p>
</blockquote>

<blockquote>
<p>בִּידֵי אִישׁ-שְׂפָתַיִם כְּתוֹא מִכְמָר נָפָלוּ.</p>
</blockquote>

<br>  

<blockquote>
<p>אַךְ פֶּתַע, אוֹיָה, מֶה חָזוּ עֵינֵינוּ</p>
</blockquote>

<blockquote>
<p>לַאָקוֹן הִנּוֹ נִצָּב לְכַהֵן אֶל הַמָּיִם</p>
</blockquote>

<blockquote>
<p>וְהִנֵּה – לְמַרְאֶה זֹאת אֵימִים הִלְּכוּ עָלֵינוּ –</p>
</blockquote>

<blockquote>
<p>וְהִנֵּה מִטֶּנֶדֶס בָּאוּ נְחָשִׁים שְׁנַיִם;</p>
</blockquote>

<blockquote>
<p>אֶת זְנָבָם כָּאֶרֶז כַּדּוּר צָנָפוּ,</p>
</blockquote>

<blockquote>
<p>עֵינֵיהֶם מְזֵי רָעָב כָּאֵשׁ קָדָחוּ,</p>
</blockquote>

<blockquote>
<p>בְּלֵב יַמִּים שָׁחוּ, קָדִימָה שָׁאָפוּ,</p>
</blockquote>

<blockquote>
<p>חָצוּ אֶת הַמַּיִם אַף גַּלִּים צָלָחוּ.</p>
</blockquote>

<br>  

<blockquote>
<p>וֹמֵרֶחֶם הַיָּם שְׁדֵיהֶם נִשָּׂאוּ,</p>
</blockquote>

<blockquote>
<p>מִמַּיִם אַדִּירִים רָאשֵׁימוֹ יִרְהָבוּ;</p>
</blockquote>

<blockquote>
<p>תַּחְתֵּימוֹ יִרְעַשׁ יָם, מִשְׁבָרִים נָעוּ</p>
</blockquote>

<blockquote>
<p>וּמִזֶּרֶם דָּכְיָם כִּתְפֵיהֶם יִרְטָבוּ;</p>
</blockquote>

<blockquote>
<p>עַד לֵב הַשָּׁמַיִם פִּיהֶם יֵז קֶצֶף</p>
</blockquote>

<blockquote>
<p>וּבְקֶבֶר גְּרוֹנָם חֵץ לְשׁוֹנָם לָטָשׁוּ;</p>
</blockquote>

<blockquote>
<p>שָׁרְקוּ צָלְלוּ, הָמוּ וַיִּתְגָּעָשׁוּ</p>
</blockquote>

<blockquote>
<p>עַד קָפְצוּ יַבֶּשֶׁת בָּעֹז וָשֶׁצֶף.</p>
</blockquote>

<br>  

<blockquote>
<p>וּלְמַרְאֶה זֶה לְבַד כָּל פָּנִים חָוָרוּ,</p>
</blockquote>

<blockquote>
<p>וּמְבֹהָלִים לְנַפְשָׁם בָּרְחוּ הָאֲסֵפָה.</p>
</blockquote>

<blockquote>
<p>וְהַפְּתָנִים בְּאַפָּם אַךְ בְּנֵי הַכֹּהֵן בָּחָרוּ</p>
</blockquote>

<blockquote>
<p>עַל בָּנָיו הַשְּׁנַיִם גֵּוָם צָנְפוּ צְנֵפָה;</p>
</blockquote>

<blockquote>
<p>מִקָּדְקֹד עַד רֶגֶל שָׂמוּ מַחֲנָק לָו</p>
</blockquote>

<p>ֹובנצח בני הנעורים נפשם השביעו,</p>

<blockquote>
<p>אֶת דָּמַָם שָׁתוּ לָעוּ, פִּצְּחוּ עַצְמוֹתָמוֹ;</p>
</blockquote>

<blockquote>
<p>הֵם מֵחֶתֶף כְּאֵב אָנוּשׁ גַּם קוֹל לֹא הִשְׁמִיעוּ.</p>
</blockquote>

<br>  

<blockquote>
<p>וַיְמַהֵר לָאָקוֹן וַיְעוֹפֵף הֶחָרֶב</p>
</blockquote>

<blockquote>
<p>הַצִּיל מַחֲמַדֵּי בִטְנוֹ מִיַּד בְּנֵי שַׁחַץ;</p>
</blockquote>

<blockquote>
<p>אַךְ פֶּתַע קָפְצוּ עָלָיו כַֹכְּפִיר מֵאָרֶב</p>
</blockquote>

<blockquote>
<p>בַּעֲגִילֵי גֵּוָם עָטוּהוּ, הִרְבּוּ בּוֹ מַחַץ;</p>
</blockquote>

<blockquote>
<p>בִּשְׁרִירֵי בִּטְנָמוֹ כִתְּרוּהוּ מָתְנַיִם,</p>
</blockquote>

<blockquote>
<p>צַוָּאר רֹאשׁ וְחָזֶה הִקִּיפוּ בַדֵּימוֹ;</p>
</blockquote>

<blockquote>
<p>וּבְמַפְּלֵי בְשָׂרָם חִישׁ לָפְתוּ יְרֵכַיִם</p>
</blockquote>

<blockquote>
<p>וְעוֹד מִמַּעַל לוֹ הֵרִימוּ רָאשֵׁימוֹ.</p>
</blockquote>

<br>  

<blockquote>
<p>וּלְנַתֵּק מוֹסְרוֹתָם עָלָיו קָשָׁרוּ</p>
</blockquote>

<blockquote>
<p>לַשָּׁוְא יָעֵז הַכֹּהֵן, חֲיָלִים יְגַבֵּר;</p>
</blockquote>

<blockquote>
<p>רַעַל הִזּוּ עָלָיו מִפִּיהֶם פָּעָרוּ,</p>
</blockquote>

<blockquote>
<p>אָנוּשׁ בּוֹ מַכְאוֹבוֹ לֹא יוּכַל דַּבֵּר.</p>
</blockquote>

<blockquote>
<p>עֲדֵי מִכְּאֵב כִּשְׁאוֹל תַּחְתִּיָּה</p>
</blockquote>

<blockquote>
<p>נָתַן קוֹל מַר עַד לֶעָבִים הִגִּיעַ;</p>
</blockquote>

<blockquote>
<p>וּכְשׁוֹר פָּר כִּי יִשָּׁחֵט בְּמַאֲכֶלֶת רְמִיָּה</p>
</blockquote>

<blockquote>
<p>מִתְבּוֹסֵס בְּדַם צַוָּארוֹ יִגְעֶה, יָרִיעַ. –</p>
</blockquote>

<br>  

<blockquote>
<p>וּכְמַהֵר חֵץ מִקֶּשֶׁת הַשְּׂרָפִים בָּאוּ</p>
</blockquote>

<blockquote>
<p>אֶל מִקְדַּשׁ מִינֶרְוָה עַד מָרוֹם גָּבֹהַּ;</p>
</blockquote>

<blockquote>
<p>שָׁם נָפְלוּ לְרַגְלֶיהָ, דּוּמָם כָּרָעוּ.</p>
</blockquote>

<blockquote>
<p>וְכָל רֹאֵי הַמַּחֲזֶה הִתַּמְּהוּ תָּמֹהַּ.</p>
</blockquote>

<blockquote>
<p>אַךְ זֶה מְנַת כּוֹס רֶשַׁע! – פֶּה אֶחָד אָמָרוּ –</p>
</blockquote>

<blockquote>
<p>בַּקֹּדֶשׁ שָׁלַח יָד, אֶל אֵלִים הִתְגַּבָּר,</p>
</blockquote>

<blockquote>
<p>נִאֵר אֶת מִינֶרְוָה, עַל סוּסָהּ הִתְעַבָּר;</p>
</blockquote>

<blockquote>
<p>&#8220;הַסּוּס יָבֹא הָעִירָה!&#8221; אֹמֶר גָּמָרוּ.</p>
</blockquote>

<br>  

<blockquote>
<p>אָז הִתְנַשְּׂאוּ פְּתָחִים, נָשְׂאוּ רֹאשָׁם שְׁעָרִים</p>
</blockquote>

<blockquote>
<p>לְפַנּוֹת חִישׁ דֶּרֶךְ לַסּוּס הָאוֹרֵחַ;</p>
</blockquote>

<blockquote>
<p>בַּעֲבוֹת עֲגָלָה יִמְשְׁכֻהוּ זְקֵנִים וּנְעָרִים,</p>
</blockquote>

<blockquote>
<p>כָּל רוּחַ צוֹהֶלֶת, כָּל לֵב שָׂמֵחַ,</p>
</blockquote>

<blockquote>
<p>הוֹרֶה שֹׁד וָמָוֶת הָלַךְ עֲצַלְתַּיִם</p>
</blockquote>

<blockquote>
<p>עַד בָּא עִירֵנוּ, שָׁם נִצָּב בַּתָּוֶךְ;</p>
</blockquote>

<blockquote>
<p>לְפָנָיו יִכְרַע עָם, יִפּוֹל עַל אַפָּיִם –</p>
</blockquote>

<blockquote>
<p>וּבְבִטְנוֹ הַסּוּס הִקְדִּישׁ לִטְרוֹיָה טֶבַח!</p>
</blockquote>

<br>  

<blockquote>
<p>טְרוֹיָה הָאַדִּירָה, תְּהִלַּת כָּל הָאָרֶץ!</p>
</blockquote>

<blockquote>
<p>לוּ אֶרְצֶה עֲפָרֵךְ, אֲחוֹנֵן אֲבָנָיִךְ!</p>
</blockquote>

<blockquote>
<p>כַּסּוּפָה אָתָא אֵידֵךְ, כַּסַּעַר קֶרֶץ!</p>
</blockquote>

<blockquote>
<p>הַסּוּס הַנּוֹרָא אַךְ בָּא בִּשְׁעָרָיִךְ</p>
</blockquote>

<blockquote>
<p>שָׁלֹשׁ בְּלֶכְתּוֹ רַגְלָיו מָעֲדוּ כָּשָׁלוּ –</p>
</blockquote>

<blockquote>
<p>רָעֲשׁוּ מַפְּלֵי בִטְנוֹ הָגוּ וַיִּרְעָמוּ</p>
</blockquote>

<blockquote>
<p>וּבְקֶרֶב כְּרֵשׂוֹ נֶשֶׁק בַּרְזֶל צָלָלוּ;</p>
</blockquote>

<blockquote>
<p>אַךְ עֻוְּרוּ עֵינֵי עָם, אָזְנֵיהֶן נֶאֱטָמוּ.</p>
</blockquote>

<br>  

<blockquote>
<p>בָּאָה הַשֶּׁמֶשׁ וְתַחְתֶּיהָ חֹשֶׁךְ שָׂמָה,</p>
</blockquote>

<blockquote>
<p>עַל מַיִם אַדִּירִים עֵיפָתָה עָלָתָה,</p>
</blockquote>

<blockquote>
<p>וּבְרֶשֶׁת שַׁחֲתָהּ בָּלְעָה מְלֹא הָאֲדָמָה</p>
</blockquote>

<blockquote>
<p>וְעַל תּוֹךְ הַיְּוָנִים בְּצַלְמָוֶת כִּסָּתָה;</p>
</blockquote>

<blockquote>
<p>שָׁקְטוּ חֻצוֹת טְרֹוָיה בְּצֵל כַּנְפֵי הַלָּיִל</p>
</blockquote>

<blockquote>
<p>וּדְמָמָה חוֹפֶפֶת עַל רֹאשׁ כָּל הוֹמִיּוֹת,</p>
</blockquote>

<blockquote>
<p>בִּשְׁנָתָם מָצְאוּ דְרוֹר יְגֵעִים אַנְשֵׁי חָיִל</p>
</blockquote>

<blockquote>
<p>וּלְעֵין סַהַר לְבַד שָׁבוּ הַיְּוָנִים בָּאֳנִיּוֹת.</p>
</blockquote>

<br>  

<blockquote>
<p>אָז יְדֵי צִנּוֹן בֶּטֶן הַסּוּס פָּתָחוּ</p>
</blockquote>

<blockquote>
<p>וַיָּקִיא וַיְפַלֵּט הַנְּסִיכִים וְכֵלֵימוֹ;</p>
</blockquote>

<blockquote>
<p>וּשְׁכוּרֵי חֵמָה לִקְרַאת לֶחֶם שָׂמָחוּ,</p>
</blockquote>

<blockquote>
<p>בַּחוּצוֹת הִתְהוֹלְלוּ, גַּם אוּלִיס בֵּינֵימוֹ;</p>
</blockquote>

<blockquote>
<p>חַלְלֵי חַרְבָּם נָפְלוּ הַשּׁוֹמְרִים בַּלָּיִל;</p>
</blockquote>

<blockquote>
<p>הַטְּרוֹיִים הוֹזִים, עוֹד שֵׁנָה עַל עָיִן</p>
</blockquote>

<blockquote>
<p>וּסְרוּחִים עַל עַרְשׂוֹתָם הֲלוּמֵי יָיִן;</p>
</blockquote>

<blockquote>
<p>וּצְבָא יָוָן בָּא שַׁעַר כָּל אַנְשֵׁי הֶחָיִל.
&lt;
br&gt;</p>
</blockquote>

<blockquote>
<p>גַּם אֲנִי יָשַׁנְתִּי אָז וּשְׁנָתִי עָרָבָה,</p>
</blockquote>

<blockquote>
<p>מֵחַבְלֵי שֵׁנָה שְׁמֻרוֹת עֵינַי נֶאֱחָזוּ;</p>
</blockquote>

<blockquote>
<p>עָמָל וָהִי שָׁכַחְתִּי, נָשִׁיתִי דְּאָבָה</p>
</blockquote>

<blockquote>
<p>וְהִנֵּה אֶת הֶקְטוֹר בַּחֲלוֹם עֵינַי חָזוּ.</p>
</blockquote>

<blockquote>
<p>מַעְיְנֵי מַיִם שׁוֹטְפִים עֵינָיו שָׁלָחוּ,</p>
</blockquote>

<blockquote>
<p>ןּכְמוֹ בְּמוֹתוֹ פְּצָעָיו בּוֹ אַף רַגְלָיו נִקָּרוּ;</p>
</blockquote>

<blockquote>
<p>מַרְאָיו מַה נּוֹרְאוּ, יְצָרָיו מַה נֶּאֱלׂחוּ,</p>
</blockquote>

<blockquote>
<p>דָּם וְאָבָק עַל פָּנָיו מִשְּׁחוֹר קָדָרוּ.</p>
</blockquote>

<br>  

<blockquote>
<p>הוֹד תַּלְתַּלָּיו כַּפָּז עוֹדוֹ בַּחַיִין</p>
</blockquote>

<blockquote>
<p>עַתָּה מִדָּם פֶּצַע דָּבֵקוּ וּנְגֹאָלוּ:</p>
</blockquote>

<blockquote>
<p>&#8220;הֲזֶה הוּא הֶקְטוֹר? הֲזֶה מַחֲמַד כָּל עָיִן?&#8221;</p>
</blockquote>

<blockquote>
<p>יִסְּרוּנִי כִלְיוֹתַי, מוֹרָשַׁי שָׁאָלוּ.</p>
</blockquote>

<blockquote>
<p>הֹמֶה בִּי לִבִּי אַף מֵעַי נִפְעָמוּ,</p>
</blockquote>

<blockquote>
<p>דַּבֵּר אֵלֵיהוּ לִי כֻּלָּם אָמָרוּ;</p>
</blockquote>

<blockquote>
<p>וּדְמָעוֹת זָרְמוּ עֵינַי כָּאֲפִיקִים נָהָרוּ</p>
</blockquote>

<blockquote>
<p>וּשְׂפָתַי נִפְתָּחוּ, הִבִּיעוּ נָאָמוּ:</p>
</blockquote>

<br>  

<blockquote>
<p>&quot;הָהּ מִקְוֵה טְרוֹיָה, מוֹשִׁיעָהּ בַּצָּרָה!</p>
</blockquote>

<blockquote>
<p>כְּאֶרֶץ עֲיֵפָה לָךְ כָּלְתָה כָּל רוּחַ,</p>
</blockquote>

<blockquote>
<p>אוֹרֵנוּ בַּחֹשֶׁךְ, בָּאֹפֶל נְהָרָה!</p>
</blockquote>

<blockquote>
<p>רוּחֲךָ אַיֵּהוּ, אָן אֵיפֹה לוֹ נוּחַ?</p>
</blockquote>

<blockquote>
<p>מָה רַבּוּ שְׁנוֹת עָמָל נַפְשׁוֹתֵינוּ לֹא שָֹלוּ!</p>
</blockquote>

<blockquote>
<p>מַה מְּאֹד בַּקְּרָב וָלָחֶם כֹּחֵנוּ עִנִּינוּ!</p>
</blockquote>

<blockquote>
<p>מֶה עָצְמוּ חַלְלֵי עַמִּי לִקְבָרוֹת הוּבָלוּ</p>
</blockquote>

<blockquote>
<p>מֵעֵת אוֹתְךָ, מַחְמַל נֶפֶשׁ, לֹא עוֹד רָאִינוּ!&quot;</p>
</blockquote>

<br>  

<blockquote>
<p>אַךְ עוֹד נֶאֱלָם הַמֵּת, שִׂפְתוֹתָיו לֹא נָעוּ,</p>
</blockquote>

<blockquote>
<p>הַדִּבֵּר אֵין בּוֹ וּלְשׁוֹנוֹ עוֹד דּוּמִיָּה;</p>
</blockquote>

<blockquote>
<p>לֹא שָׁעָה אֶל דְּבָרָי וְאֶל נַפְשִׁי הוֹמִיָּה</p>
</blockquote>

<blockquote>
<p>עֱדֵי פֶּתַע סְגוֹר פִּיהוּ אֲנָחוֹת קָרָעוּ;</p>
</blockquote>

<blockquote>
<p>&quot;נוּסָה, בֶּן אֱלֹהִים, נוּסָה נָא הָלְאָה –</p>
</blockquote>

<blockquote>
<p>בָּא שׁוֹד אֶל טְרוֹיָה, הָהּ אָתָא הַקָּרֶץ!</p>
</blockquote>

<blockquote>
<p>נָפְלָה אַרְצֵנוּ, הָהּ פְּלָאִים נָפָלָה!</p>
</blockquote>

<blockquote>
<p>וּבַעֲדָהּ אַל נָא יִזַּל עוֹד נִצְחֲךָ אָרֶץ.</p>
</blockquote>

<br>  

<blockquote>
<p>אָבְלוּ חֵל וָחוֹמָה, אַךְ שְׁאִיָּה שֵׂאת וָשֶׁבֶר!</p>
</blockquote>

<blockquote>
<p>עִיר מְשׂוֹשׂ עַל הָאָרֶץ תֹּהוּ הָיָתָה.</p>
</blockquote>

<blockquote>
<p>אַךְ לוּ הַצֵּל אֶת טְרוֹיָה עוֹד יָכוֹל גֶּבֶר,</p>
</blockquote>

<blockquote>
<p>אָז אַךְ יָדִי וּזְרוֹעִי זֹאת עָשָׂתָה.</p>
</blockquote>

<blockquote>
<p>מִפֹּה הָבָה נוּסָה כַּצִּפּוֹר נוֹדֶדֶת!</p>
</blockquote>

<blockquote>
<p>קָדְשֵׁי אֵל קְחָה, הֲנִיסֵם אִתְּךָ פֶּתַע;</p>
</blockquote>

<blockquote>
<p>וּמִסְפַּר שָׁנִים בְּלֵב יַמִּים כִּי תֵּתַע,</p>
</blockquote>

<blockquote>
<p>אָז תָּתוּר לָךְ וְתִמְצָא אֶרֶץ מוֹלֶדֶת&quot;.</p>
</blockquote>

<br>  

<blockquote>
<p>וְהִנֵּה קוֹל יְלֵל נְאָקָה בִּרְחֹבוֹת קָרֶת</p>
</blockquote>

<blockquote>
<p>יַרְגִּיז יַעֲרוֹץ אָרֶץ, וִיבַקַּע הָרוּחַ;</p>
</blockquote>

<blockquote>
<p>קוֹל נֶשֶׁק יִשְׁתַּקְשֵׁק בַּהֲמֻלָה סֹעָרֶת</p>
</blockquote>

<blockquote>
<p>עַד בֵּיתִי בָּא שָׁאוֹן, בֵּין צֶאֱלִים יָנוּחַ.</p>
</blockquote>

<blockquote>
<p>רַעַם קוֹל עַנּוֹת אֲנָקָה וּשְׁאָגָה;</p>
</blockquote>

<blockquote>
<p>וּשְׁנָתִי כִּי עָרְבָה פִּתְאוֹם נִגְזָלָה.</p>
</blockquote>

<blockquote>
<p>עָזַבְתִּי מִשְׁכָּבִי, חַשְׁתִּי הַגָָּנה</p>
</blockquote>

<blockquote>
<p>וּטְרוֹיָה עַל מוֹקְדָהּ אָחַז, וְרוּחִי חֻבָּלָה!</p>
</blockquote>

<br>  

<blockquote>
<p>כְּמוֹ אַרְזֵי אֵל מִמּוֹקְדֵי אֵשׁ כִּי אֻכָּלוּ</p>
</blockquote>

<blockquote>
<p>נִשְּׂאוּ עַל כַּנְפֵי רוּחַ לִנְאוֹת יְעָרִים;</p>
</blockquote>

<blockquote>
<p>אוֹ כְּזֶרֶם נֶפֶץ יִרְעַשׁ מֵרֹאשׁ הָרִים</p>
</blockquote>

<blockquote>
<p>מֶגֶד תְּנוּבוֹת שָׂדַי תַּחְתָּיו יְמוֹלָלוּ</p>
</blockquote>

<blockquote>
<p>עֻלְפֶּה עֵץ פֶּרִי מִגִּזְעָם יִסָּחוּ,</p>
</blockquote>

<blockquote>
<p>גְּפָנִים הֹבִישׁוּ וּתְאֵנָה אֻמְלָלָה;</p>
</blockquote>

<blockquote>
<p>שָׁם יַעַמְדוּ אִכָּרִים, דֹּם נֶאֱנָחוּ,</p>
</blockquote>

<blockquote>
<p>הֲרִיסוֹת אוֹנָם יֶחֱזוּ, וְנַפְשָׁם נִבְהָלָה.</p>
</blockquote>

<br>  

<blockquote>
<p>עַתָּה הָהּ עֵינֵינוּ לִרְאוֹת נִפְקָחוּ</p>
</blockquote>

<blockquote>
<p>תַּחְבֻּלוֹת הַיְּוָנִים מֶה עָמְקוּ, מָה רַבּוּ!</p>
</blockquote>

<blockquote>
<p>וּתְכָכֵי מְזִמּוֹתָם נִבְעוּ נִפְתָּחוּ</p>
</blockquote>

<blockquote>
<p>וּטְרֹויָה אֵשׁ יִרְדֶּנָּה, וּלְהָבִים עִיר סַבּוּ.</p>
</blockquote>

<blockquote>
<p>עֹפֶל וָבַחַן עַרְעֵר הִתְעַרְעָרוּ,</p>
</blockquote>

<blockquote>
<p>כָּל הֵיכְלֵי עֹנֶג חִישׁ אַרְצָה יֻכַּתּוּ,</p>
</blockquote>

<blockquote>
<p>וּמִגְדְּלֵי מִבְצָר בְּלַבַּת אֵשׁ יִצַּתּוּ,</p>
</blockquote>

<blockquote>
<p>וַיֵּאוֹר רָקִיעַ, וּפְנֵי יַמִּים נָהָרוּ.</p>
</blockquote>

<br>  

<blockquote>
<p>חוּל תָּחוּל אֶרֶץ מִשְּׁאוֹן קְרָב וָרַעַשׁ,</p>
</blockquote>

<blockquote>
<p>אַף קוֹל חֶרְדַּת שׁוֹפָר נִשְׁמַע בָּרָמָה;</p>
</blockquote>

<blockquote>
<p>חֶרֶב שַׂמְתִּי עַל יָרֵךְ, אַךְ מַה זֶה אַעַשׂ?</p>
</blockquote>

<blockquote>
<p>לָבוֹר אַנְשֵׁי חַיִל וּלְפַקֵּד מִלְחָמָה,</p>
</blockquote>

<blockquote>
<p>שׂוֹם נֶפֶשׁ בַּכָּף בְּעַד טְרוֹיָה אַרְצֵנוּ!</p>
</blockquote>

<blockquote>
<p>אַמִּיץ לֵב יָצָאתִי, הִשְׁבַּתִּי עַצֶּבֶת.</p>
</blockquote>

<blockquote>
<p>לוּ יוֹם אַחֲרוֹן עַל עָפָר לוּ בָּא עָלֵינוּ!</p>
</blockquote>

<blockquote>
<p>וּבְיָד תֹּאחַז חֶרֶב מַה טּוֹב הוּא הַמָּוֶת!</p>
</blockquote>

<br>  

<blockquote>
<p>פִּתְאֹם חָזוּ עֵינַי אֶת כֹּהֵן הַשֶּׁמֶשׁ</p>
</blockquote>

<blockquote>
<p>נִדְהָם אַף נִבְעַת הוּא יָנוּס הַיָּמָה;</p>
</blockquote>

<blockquote>
<p>מִנְּאוֹת קְרָב מַלֵּט נַפְשׁוֹ בִּמְשׂוֹאָה וָאֶמֶשׁ,</p>
</blockquote>

<blockquote>
<p>אֱלֹהָיו בְּיָדוֹ, בִּימִינוֹ בַּת לֹא רֻחָמָה:</p>
</blockquote>

<blockquote>
<p>&quot;עֲמוֹד! – קָרָאתִי – אֶשְׁאָלְךָ אַךְ אַחַת:</p>
</blockquote>

<blockquote>
<p>מַה דִּבֵּר הָאֵל וּמָה עוֹד יִקְרֵנוּ?</p>
</blockquote>

<blockquote>
<p>הַעוֹד מִגְדּוֹל עוֹז לָנוּ וִימַלֵּט נַפְשֵׁנוּ?&quot;</p>
</blockquote>

<blockquote>
<p>וַיֵּאָנֵק דֹּם וָיַעַן בְּנֶפֶשׁ נֶאֱנַחַת:</p>
</blockquote>

<br>  

<blockquote>
<p>&quot;עָשָׂה אֱלֹהֵי-נָקָם, נֶחֱרָצָה אַף כָּלָה!</p>
</blockquote>

<blockquote>
<p>יוֹם אֵל בָּא אַכְזָרִי, שְׁנַת שִׁלּוּמִים בָּאָה!</p>
</blockquote>

<blockquote>
<p>טְרוֹיָה כְּלֹא-הָיָתָה, עִירֵנוּ אֻמְלָלָה.</p>
</blockquote>

<blockquote>
<p>אֶפֶס הוֹד תְּהִלָּתָהּ אַפְסֵי אֶרֶץ מָלָאָה,</p>
</blockquote>

<blockquote>
<p>עַתָּה אֵל שַׁדַּי אַךְ שׁוֹד בָּהּ יַדִּיחַ</p>
</blockquote>

<blockquote>
<p>עָלֶיהָ יָרִיעוּ עָרֵינוּ הַיְּוָנִים,</p>
</blockquote>

<blockquote>
<p>הַסּוּס הָהּ יָקִיא גִּבּוֹרִים מְיֻזָּנִים,</p>
</blockquote>

<blockquote>
<p>צִנּוֹן מְבַקֵּשׁ שֶׁבֶר אֵשׁ לָהֶם יָפִיחַ.</p>
</blockquote>

<br>  

<blockquote>
<p>וּבְשַׁעֲרֵי הָעִיר כִּי פִּיהֶם פָּעָרוּ</p>
</blockquote>

<blockquote>
<p>אַבִּירֵי גֵּבּוֹרִים כָּאַרְבֶּה רָעָשׁוּ;</p>
</blockquote>

<blockquote>
<p>עֲדַת אַדִּירֵיהֶם שָׁטְפוּ פֹּה עָבָרוּ,</p>
</blockquote>

<blockquote>
<p>קַשְׁתָּם דָּרָכוּ, חַרְבוֹתָם נָטָשׁוּ;</p>
</blockquote>

<blockquote>
<p>כַּכְּפִיר מְשַׁחֵר טֶרֶף, קְרָבוֹת אַךְ יֶחְפָּצוּ,</p>
</blockquote>

<blockquote>
<p>כַּבָּרָק יָצָא חִצָּם, אַבְנֵי קֶלַע יָדוּ;</p>
</blockquote>

<blockquote>
<p>נָמוֹג חֵילֵנוּ לֹא עַל חַרְבָּם עָמָדוּ;</p>
</blockquote>

<blockquote>
<p>הֵם הָרְגוּ הַמִּשְׁמָר, אַף חֹמוֹת רָעָצוּ.</p>
</blockquote>

<br>  

<blockquote>
<p>לִדְבָרָיו אֵלֶּה הִלכְּהָ נַפְשִׁי קֹדָרֶת,</p>
</blockquote>

<blockquote>
<p>רָתְחוּ בִּי מֵעַי, מֹרָשַׁי סָעָרוּ;</p>
</blockquote>

<blockquote>
<p>רַצְתִּי בִּרְעָדָה לִמְקוֹם אֵשׁ מְבֹעָרֶת,</p>
</blockquote>

<blockquote>
<p>שָׁם מִבְצְרֵי מִגְדֹּל מִמְּקוֹמָם נִתָּרוּ,</p>
</blockquote>

<blockquote>
<p>אֵשׁ לֹהֵט יְאֻכְּלוּ עַד שָׁאוּ שְׁמָמָה</p>
</blockquote>

<blockquote>
<p>שָׁם נֶשֶׁק בַּרְזֶל כַּבִּירִים יָרוֹעַ;</p>
</blockquote>

<blockquote>
<p>עוֹד רוּחַ בִּי גְּבוּרָה נְשָׂאַתְנִי שָׁמָּה</p>
</blockquote>

<blockquote>
<p>וְעַמִּי אָרְחוּ עִמִּי, הָיוּ לִי זְרֹעַ.</p>
</blockquote>

<br>  

<blockquote>
<p>וָאַרְעֵם בְּקוֹלִי בַּהֲגִיגִי אֵשׁ בָּעָרָה:</p>
</blockquote>

<blockquote>
<p>&quot;אֱלֹהִים אַדִּירִים אֶת טְרֹוָיה עָזָבוּ,</p>
</blockquote>

<blockquote>
<p>נָצוּ נָעוּ יַחַד מֵעִיר הַתִּפְאָרָה,</p>
</blockquote>

<blockquote>
<p>כָּאוֹיֵב לָהּ הָיוּ, כַּצָּר בָּהּ נִצָּבוּ;</p>
</blockquote>

<blockquote>
<p>עַתָּה אִתִּי הָבוּ לֶכֶת, חִזְקוּ אַמֵּצוּ</p>
</blockquote>

<blockquote>
<p>יִדְרוֹךְ לִבְּכֶם עֹז, הָשִׁיבוּ לָהֶם שְׁעָרָה –</p>
</blockquote>

<blockquote>
<p>לוּ אַף מְרוֹמֵי שְׂדֵה קְרָב בְּדִמְכֶם יִמְחָצוּ!</p>
</blockquote>

<blockquote>
<p>קְשֵׁה יוֹם כִּי נוֹאָשׁ, אוֹ אָז יֵצֵא מִצָּרָה&quot;.</p>
</blockquote>

<br>  

<blockquote>
<p>וַתִּבְעַר קִנְאָתָם כִּשְׁאוֹל בָּם מִתַּחַת,</p>
</blockquote>

<blockquote>
<p>כִּזְאֵבֵי עֶרֶב בִּסְבָךְ יָשֹׁחוּ יֶאֱרֹבוּ</p>
</blockquote>

<blockquote>
<p>וִיְתַנּוּ בַּלָּיִל מֵחֲמַת רָעָב קוֹדַחַת,</p>
</blockquote>

<blockquote>
<p>יַחְפְּרוּ אֹכֶל לְיַלְדֵיהֶם כִּי יִרְעָבוּ:</p>
</blockquote>

<blockquote>
<p>כָּכָה הָלְכוּ הֵם רֶגַע, לֹא עָמָדוּ</p>
</blockquote>

<blockquote>
<p>וּבְכֹבֶד פֶּגֶר יָסֹלּוּ נָתִיב לָמוֹ;</p>
</blockquote>

<blockquote>
<p>צִלְלֵי לַיִל בַּחֻצוֹת נָעוּ נָדוּ</p>
</blockquote>

<blockquote>
<p>וּבְבַלְהוֹת אֹפֶל וָמָוֶת חֵרְפוּ נַפְשָׁמוֹ.</p>
</blockquote>

<br>  

<blockquote>
<p>הָהּ, לֵיל בַּלָּהָה! מִי זֶה יוּכַל יַבִּיעַ</p>
</blockquote>

<blockquote>
<p>מְצוּקוֹת עַמִּי וּפִידָם, הִי וַאֲנָחָה?</p>
</blockquote>

<blockquote>
<p>חֲלָלֶיךָ לֵיל צַלְמָוֶת, מִי זֶה יוֹדִיעַ?</p>
</blockquote>

<blockquote>
<p>לָשׂוּם רֹאשִׁי מַיִם, אֵיפֹה דֶּמַע אֶקָּחָה?</p>
</blockquote>

<blockquote>
<p>נָפְלָה נָפְלָה טְרוֹיָה, בָּעַמִּים גְּבָרֶת,</p>
</blockquote>

<blockquote>
<p>נִדְמוּ עַם טְרוֹיָה מִיָּם עַד יָם מָשָׁלוּ;</p>
</blockquote>

<blockquote>
<p>וּבְרֹאשׁ כָּל מְרוֹמִים וּבְמִקְדְּשֵׁי עֲצָרֶת</p>
</blockquote>

<blockquote>
<p>שָׁכְבוּ מְטֹעֲנֵי חֶרֶב, הֲרוּגִים נָפָלוּ.</p>
</blockquote>

<br>  

<blockquote>
<p>אַךְ לֹא דְמֵי עַמִּי לְבָד כֶּעָפָר נִשְׁפָּכוּ,</p>
</blockquote>

<blockquote>
<p>לֹא אַךְ דָּמָם וְנִצְחָם יְשׁוֹקְקוּ אֲדָמָה;</p>
</blockquote>

<blockquote>
<p>גַּם הֵמָּה הָפְכוּ בַּקְּרָב, מֹרֶךְ זָנָחוּ</p>
</blockquote>

<blockquote>
<p>וּכְהוֹלֵךְ בֶּחָלִיל יָצְאוּ לַמִּלְחָמָה;</p>
</blockquote>

<blockquote>
<p>אָז גַּם לְחֻמֵי אוֹיֵב כִּגְלָלִים נָפְלוּ אָרֶץ,</p>
</blockquote>

<blockquote>
<p>מִקּוֹל נַאֲקַת חָלָל תְּצִלֶּינָה אָזְנָיִם;</p>
</blockquote>

<blockquote>
<p>וּמְקוֹם אַךְ יָבִינוּ אַךְ יֶחֱזוּ עֵינָיִם</p>
</blockquote>

<blockquote>
<p>יִתְהַלֵּךְ הַמָּוֶת, יָשׁוֹד הַקָּרֶץ.</p>
</blockquote>

<br>  

<blockquote>
<p>פֶּתַע חֵיל יָוָן נִצָּב לִקְרָאתֵנוּ</p>
</blockquote>

<blockquote>
<p>וּבְרֹאשָׁם אַנְדְּרֹגֵאַס יְפַקֵּד צָבָא;</p>
</blockquote>

<blockquote>
<p>וּבְלֵב הוּתַל דִּמּוּ כִּי יְוָנֵים הִנֵּנוּ:</p>
</blockquote>

<blockquote>
<p>&quot;אַחַי! – קָרָא – מַה זֶּה יְמִינְכֶם אָחוֹר שָׁבָה?</p>
</blockquote>

<blockquote>
<p>שָׁמָּה חֵילֵנוּ עַל טְרוֹיָה יִתְרוֹעָעוּ</p>
</blockquote>

<blockquote>
<p>וְיָד בַּצַּלַּחַת מָה אַתֵּמָה תִּטְמוֹנוּ?&quot;</p>
</blockquote>

<blockquote>
<p>הַקּוֹל קוֹל עַמִּי פִּתְאוֹם אָזְנָיו שָׁמָעוּ</p>
</blockquote>

<blockquote>
<p>וָיָבֶן כִּי עָלָיו אַךְ אוֹיְבִים יִצְפּוֹנוּ.</p>
</blockquote>

<br>  

<blockquote>
<p>אָז כָּשְׁלוּ בִּרְכָּיו, קוֹל מִלָּיו נֶחְבָּאוּ:</p>
</blockquote>

<blockquote>
<p>כְּתוֹעֶה דֶרֶךְ עוֹרֵק צִיָּה בֵּין חוֹחַ</p>
</blockquote>

<blockquote>
<p>חוּר פֶּתֶן יַחַז, רַגְלָיו בּוֹ נָגָעוּ,</p>
</blockquote>

<blockquote>
<p>בַּעֲבִי צַוָּאר יָרוּץ הַצִּפְעוֹן בַּכֹּחַ,</p>
</blockquote>

<blockquote>
<p>יִתְקַצֵּף יָרִים רֹאשֹ, דַּלְתֵי פָּנָיו פָּחַד.</p>
</blockquote>

<blockquote>
<p>הוּא יִבְרַח בָּרוֹחַ וְלֶחְיוֹ תַּשְׁלֵג אֵימָה;</p>
</blockquote>

<blockquote>
<p>כָּכָה נִבְהַל אַנְדְּרֹגֵאַס, נָמוֹגוּ חֵילוֹ יַחַד</p>
</blockquote>

<blockquote>
<p>וּשְׁכוּרַת דַּם אוֹיֵב חַרְבֵּנוּ רוֹמֵמָה.</p>
</blockquote>

<br>  

<blockquote>
<p>עָתְקָה יְמִינֵנוּ, שְׁאוֹל רָמְתָה כָּל הֲמוֹנָם –</p>
</blockquote>

<blockquote>
<p>אָז קָרָא הָאָרֶב: &quot;הֶאָח! רָמָה יָדֵנוּ!</p>
</blockquote>

<blockquote>
<p>חֶרֶב יְוָנִית חִגְרוּ, לִבְשׁוּ שִׁרְיוֹנָם,</p>
</blockquote>

<blockquote>
<p>חֲנִית לָנוּ וּסְגוֹר, מֵתֵיהֶם יִתֵּנוּ:</p>
</blockquote>

<blockquote>
<p>אָז תּוֹכָם נָשִׁיב לָמוֹ אֶל חֵיקָם מְזִמּוֹתָם!&quot;</p>
</blockquote>

<blockquote>
<p>דְּבָרַיו לָקַחְנוּ, מַלבּוּשׁ נָכְרִי עָטָנוּ,</p>
</blockquote>

<blockquote>
<p>עָרַכְנוּ מָגֵן אֹוֵיב, חָגַרְנוּ חַרְבוֹתָם</p>
</blockquote>

<blockquote>
<p>רַצְנוּ לַקְּרָב – וְאִם אֱלֹהִים אֵין אִתָּנוּ!</p>
</blockquote>

<br>  

<blockquote>
<p>בְּצֵל כַּנְפֵי לַיְלָה חֻבְּאוּ חֵילֵינוּ,</p>
</blockquote>

<blockquote>
<p>אָז אֶת גִּבּוֹרֵי יָוָן שָׂבְעָה כַּלֶּחֶם –</p>
</blockquote>

<blockquote>
<p>וּכְעָסִיס גַּם דָּמָם רִוְּתָה – חַרְבֵּנוּ</p>
</blockquote>

<blockquote>
<p>וַתֵּעוֹר קַשְׁתִֵּנוּ וַתְּשִׁיתֵמוֹ שָׁכֶם;</p>
</blockquote>

<blockquote>
<p>אָז יָרְדוּ בָאֳנִיּוֹת לָנוּס הַיָּמָה</p>
</blockquote>

<blockquote>
<p>גַּם אֶל בֶּטֶן הַסּוּס גֵּרַשְׁתָּם אֵימָתָה.</p>
</blockquote>

<blockquote>
<p>אַךְ אַל יָעֹז גֶּבֶר בִּימִינוֹ כִּי רָמָה</p>
</blockquote>

<blockquote>
<p>טֶרֶם יָדַע עֲצַת אֵל, שׁוֹד מִשַּׁדַּי אָתָא!</p>
</blockquote>

<br>  

<blockquote>
<p>וּפִתְאוֹם אֲהָהּ, מַה יֶחֱזוּ שָׁם עֵינֵינוּ,</p>
</blockquote>

<blockquote>
<p>מָה עַזָּה חֲמַת אוֹיֵב עַד מֶה עָרָבָה!</p>
</blockquote>

<blockquote>
<p>בַּת פְּרִיאָם לָקְחוּ מֵעַל מִזְבְּחֵנוּ</p>
</blockquote>

<blockquote>
<p>וּשְׂעַר רֹאשָׁהּ פָּרוּעַ וְהִיא נִסְחָבָה;</p>
</blockquote>

<blockquote>
<p>בִּפְנֵי לְהָבִים אֶל שְׁמֵי בַרְזֶל צָעָקָה,</p>
</blockquote>

<blockquote>
<p>מִכַּבְלֵי בַרְזֶל יָעִיקוּ רֹךְ יָדֶיהָ;</p>
</blockquote>

<blockquote>
<p>וַחֲמַת נֶפֶשׁ הָאוֹרֵב עוֹד לֹא הִתְאַפָּקָה</p>
</blockquote>

<blockquote>
<p>וַתְּחַפֵּשׂ מוֹת גִּבּוֹר לָהּ בְּמַחֲנֵה צָרֶיהָ.</p>
</blockquote>

<br>  

<blockquote>
<p>וְהִנֵּה נֶפֶץ אֶבֶן מֵעַל גַּגּוֹת נִתָּכוּ, –</p>
</blockquote>

<blockquote>
<p>אַחֵינוּ מִשָּׁם עַל רֹאשֵׁנוּ הִמְטִירוּ;</p>
</blockquote>

<blockquote>
<p>כִּי בַּעֲדִי נֵכָר אֲחֵיהֶם לֹא הִכִּירוּ;</p>
</blockquote>

<blockquote>
<p>פֶּתַע גַּם יְוָנִים עָלֵינוּ קַשְׁתָּם דָּרָכוּ</p>
</blockquote>

<blockquote>
<p>כִּי נַאֲקַת הַמֵּתִים הִגִּידָה מִי אָנוּ.</p>
</blockquote>

<blockquote>
<p>וּכְמוֹ רוּחַ קָדִים אֶת רוּחַ יָם כִּי יִלְחָמוּ</p>
</blockquote>

<blockquote>
<p>סַעֲרוֹת תֵּימָן וְצָפוֹן כִּי לֹא שָֹאֲנָנוּ</p>
</blockquote>

<blockquote>
<p>וּתְהוֹמוֹת יָהֹמּוּ, וְאַלּוֹנִים יִנְהָמוּ.</p>
</blockquote>

<br>  

<blockquote>
<p>גַּם שָׁבוּ פְּלִיטֵי חֶרֶב עֲדִת נַהֲלָאָה</p>
</blockquote>

<blockquote>
<p>בִּשְׁגוֹת עֵינָם בְּאָחְזֵנוּ חֶרֶב נָכְרִיָּה</p>
</blockquote>

<blockquote>
<p>וּבְאֹפֶל אַָז נַפְשָׁם לְפִי חֶרֶב דֻכָּאָה –</p>
</blockquote>

<blockquote>
<p>לֹא עֹוד עִוְּרוּ עֵינָם עַתָּה שָׁוְא וּרְמִיָּה;</p>
</blockquote>

<blockquote>
<p>וּבְמִלְחֶמֶת אֶמֶשׁ הִכִּירוּ הַמְּזִמָּתָה</p>
</blockquote>

<blockquote>
<p>שִׁרְיוֹן זָר וּמָגֵן עַפְעַפֵּיהֶם בָּחָנוּ –</p>
</blockquote>

<blockquote>
<p>אָז גָּבַר הָאוֹיֵב אַף יָדוֹ קָשָׁתָה,</p>
</blockquote>

<blockquote>
<p>אָז רַבּוּ חַלְלֵי עַמִּי לַחֶרֶב יִמָּנוּ.</p>
</blockquote>

<br>  

<blockquote>
<p>מַשֻּׁאוֹת טְרוֹיָה, תְּנוּ בִּי עֵדֵיכֶם!</p>
</blockquote>

<blockquote>
<p>הָעִידוּ, עַפְרוֹת אַרְצִי, שֹרָפוּ גַּם נִצְרָבוּ,</p>
</blockquote>

<blockquote>
<p>אִם רָפוּ יָדַי בַּקְּרָב אוֹ רַגְלַי אִם שָׁבוּ</p>
</blockquote>

<blockquote>
<p>בְּלֵיל עֲבָרוֹת זֶה מֵהָגֵן עֲלֵיכֶם.</p>
</blockquote>

<blockquote>
<p>חַרְבִּי בּוֹסְסָה אוֹיֵב אַף הָלְמָה צָרִים,</p>
</blockquote>

<blockquote>
<p>אָנֹכִי הָהּ לֹא מַתִּי, חַיַּי לֹא תָּמּוּ!</p>
</blockquote>

<blockquote>
<p>אַךְ עַמִּי לִימִינִי נָפְלוּ מְדֻקָּרִים,</p>
</blockquote>

<blockquote>
<p>אָז מָטָה יָדִי מִידֵי אוֹיֵב כִּי רָמוּ.</p>
</blockquote>

<br>  

<blockquote>
<p>וְהִנֵּה בְּהֵיכַל פְּרִיאַם שָׁם מַר צָרָחוּ,</p>
</blockquote>

<blockquote>
<p>זַעֲקַת שֶׁבֶר עוֹעֵרוּ עַד שְׁמִֵי עֲרָבוֹת,</p>
</blockquote>

<blockquote>
<p>מַשַּׁק בַּרְזֶל נִשְׁמַע וּשְׁאוֹן קוֹל חֲרָבוֹת,</p>
</blockquote>

<blockquote>
<p>שָׁם הֶרֵג רַב אָחַז – הַהּ דָּמַי רָתָחוּ!</p>
</blockquote>

<blockquote>
<p>מִתַּחַת, הָאוֹיְבִים כַּכְּפִירִים יֶהֱמָיוּ</p>
</blockquote>

<blockquote>
<p>עֲלֵי חֵל וְחוֹמָה עֲלוֹת הֵם יָהִינוּ,</p>
</blockquote>

<blockquote>
<p>לִמְבֹא פְתָחִים נִצְּבוּ, וּבְמָגִנִּים חָסָיוּ,</p>
</blockquote>

<blockquote>
<p>אַך הַטְּרוֹיִים עַל הֵיכָלָם בְּנַפְשָׁם יָגֵנּוּ.</p>
</blockquote>

<br>  

<blockquote>
<p>גַּם סֻלָּם גַּם שְׁלַבִּים בַּחוֹמָה הֹעָלוּ,</p>
</blockquote>

<blockquote>
<p>עֲלוֹת עָלֵימוֹ הֵם נַפְשָׁם חֵרֵפוּ,</p>
</blockquote>

<blockquote>
<p>בִּשְׂמֹאלָם מָגֵן, בּוֹ חִצִּים יִתְמוֹלָלוֹּ</p>
</blockquote>

<blockquote>
<p>וִימִינָם תַּחֲזִיק בַּגַּג, לֹא יִגְעוּ לֹא יָעֵפוּ;</p>
</blockquote>

<blockquote>
<p>אַחַי מֵעַל אַבְנֵי הַחוֹמָה קִלֵּעוּ,</p>
</blockquote>

<blockquote>
<p>יָדָם רִצְּצָה הֵיכָל וּרְסִיסָיו יָדוּ;</p>
</blockquote>

<blockquote>
<p>הוּא מִקְוֵה הָאַחֲרוֹן לוֹ נַפְשָׁם נִשֵּׂאוּ,</p>
</blockquote>

<blockquote>
<p>עֵת תּוֹחֶלֶת אוֹנָם וְכָל תִּקְוָה אָבָדוּ.</p>
</blockquote>

<br>  

<blockquote>
<p>שָׁם רִקּוּעֵי זָהָב מֵעָל יִתְגַּלְגָּלוּ,</p>
</blockquote>

<blockquote>
<p>מַצְּבוֹת עֹז הֵמָּה לִטְרוֹיָה הַנָּוָה,</p>
</blockquote>

<blockquote>
<p>אַךְ לַשָּׁוְא עָשָׂה עַמִּי, לָרִיק אֶשְׁתּוֹלָלוּ!</p>
</blockquote>

<blockquote>
<p>חַיַּת אֹוֵיב מִתַּחַת כַּחוֹמָה נִצָּבָה,</p>
</blockquote>

<blockquote>
<p>אָז הָמָה בִּי לִבִּי,נַפְשֵׁנוּ גָעָשָׁה</p>
</blockquote>

<blockquote>
<p>אֶל אַרְמוֹן ֹמֶלֶךְ הִנֵּנוּ אָתָאנוּ</p>
</blockquote>

<blockquote>
<p>אַמִּיץ לֵב כֹּשֵׁל, הָפֵץ מָגוֹר וּבְעָתָה,</p>
</blockquote>

<blockquote>
<p>חַזֵּק דַּכְּאֵי רוּחַ כִּי ֹעֶרף נָתָנוּ.</p>
</blockquote>

<br>  

<blockquote>
<p>וְאֶל רֹאשׁ הַמִּגְדָּל רַגְלִי עֹז דָּרָכָה</p>
</blockquote>

<blockquote>
<p>(שָׁמָּה הַטְּרוֹיִים לָרִיק אַךְ יָעָפוּ,</p>
</blockquote>

<blockquote>
<p>חִצֵּיהֶם מֵאָפַע, קַשְׁתָּם רְמִיָּה נֶהְפָּכָה</p>
</blockquote>

<blockquote>
<p>לַשָּׁוְא הַשְׁלִיךְ עַל צָר אַבְנֵי גִּיר עָרָפוּ),</p>
</blockquote>

<blockquote>
<p>אֶל הַגָּג, מַרְאֲשׁוֹתָיו עָבִים יִשָּׁקוּ,</p>
</blockquote>

<blockquote>
<p>שָׁם אֶת טְרוֹיָה כֻּלָּה עֵינַי רָאוּ;</p>
</blockquote>

<blockquote>
<p>חֵיל אוֹיֵב יַחַד בָּאָהֳלִים עָתָקוּ,</p>
</blockquote>

<blockquote>
<p>גַּם פְּנֵי חוֹף הַיָּם אֳנִיּוֹת מָלָאוּ.</p>
</blockquote>

<br>  

<blockquote>
<p>חַיֵּינוּ מִנֶּגֶד, וְלֹא יֵרַךְ לִבֵּנוּ;</p>
</blockquote>

<blockquote>
<p>הָרַסְנוּ הַסִפּוּן, קֹרוֹת קָרַעְנוּ</p>
</blockquote>

<blockquote>
<p>הַשְׁלִיכֵם הַטִּילֵם עַל שְּאוֹן קָמֵינוּ;</p>
</blockquote>

<blockquote>
<p>גַּם עַמּוּדֵי הֵיכָל עָלֵימוֹ נִשְׁעָנוּ</p>
</blockquote>

<blockquote>
<p>וּבְרֹגֶז וָרַעַם חִישׁ יִפְּלוּ יֻטָּלוּ</p>
</blockquote>

<blockquote>
<p>עַל קָדְקוֹד צָרִים כַּנֶּפֶץ וָסַעַר,</p>
</blockquote>

<blockquote>
<p>אַךְ חֲדָשִׁים לִרְגָעִים תַּחְתֵּימוֹ עָלוּ,</p>
</blockquote>

<blockquote>
<p>כָּל גֶּבֶר נַפְשׁוֹ לָמוּת הוּא יָעַר.</p>
</blockquote>

<br>  

<blockquote>
<p>נֶפֶשׁ פִּירוּס מִתַּחַת רַעְמָה עָטָתָה,</p>
</blockquote>

<blockquote>
<p>כַּנֵּד לֹא יָמוּשׁ וִימִינוֹ כֵּן עָתָקָה;</p>
</blockquote>

<blockquote>
<p>כְּאֶפְעֶה לָהּ לַעְנָה לְבָרוֹת הָיָתָה</p>
</blockquote>

<blockquote>
<p>וּבְסֵתֶר אַגְמֵי בִצָּה רֹאשׁ מְרִירִי יָנָקָה;</p>
</blockquote>

<blockquote>
<p>עֵת תְּחַדֵּשׁ נְעוּרִים אַף עוֹרָהּ הֶחֱלִיפָה</p>
</blockquote>

<blockquote>
<p>וּכְאַרְזֵי אֵל בְּרוֹם גַּבָּהּ לְעֵין כֹּל הִיא קָמָה,</p>
</blockquote>

<blockquote>
<p>גֵּוָּהּ וּזְנָבָהּ יַחַד כַּדּוּר הִקִּיפָה</p>
</blockquote>

<blockquote>
<p>וּלְשׁוֹנוֹת שָׁלֹשׁ לָהּ תְּנוֹפֵף בָּרָמָה.</p>
</blockquote>

<br>  

<blockquote>
<p>יְדֵי פֶרִיף חִצִּים כַּבָּרָק שָׁלָחוּ,</p>
</blockquote>

<blockquote>
<p>רִשְׁפֵּי אַטָּמֶד כַּזֶּרֶם שָׁטָפוּ,</p>
</blockquote>

<blockquote>
<p>גַּם פִּרְחָח יָקֻמוּ אֱלֵי פֶּתַח אָרָחוּ</p>
</blockquote>

<blockquote>
<p>מִיָּדָם לַהֲבֵי אֵשׁ הַגָּגָּה עָפוּ.</p>
</blockquote>

<blockquote>
<p>עַד דַּלְתוֹת הַבַּרְזֶל מִצִּירָם הֻרָמוּ</p>
</blockquote>

<blockquote>
<p>גַּם נָקְבוּ הָעֵצָה, כִּי צִנָּתָהּ אָבָדָה;</p>
</blockquote>

<blockquote>
<p>בְּכַשִּׁיל וְכֵילַפּוֹת הַפֶּתַח הָלָמוּ,</p>
</blockquote>

<blockquote>
<p>שַׁעַר פָּעַר פִּיהוּ וְכָל סִתְרָה נִכְחָדָה.</p>
</blockquote>

<br>  

<blockquote>
<p>חֲצַר הַהֵיכָל פְּנִימָה תָּאָיו כֻּלָּמוֹ</p>
</blockquote>

<blockquote>
<p>וַעֲדַת הַטְּרוֹיִים עֲלֵיהֶם סָכָכוּ,</p>
</blockquote>

<blockquote>
<p>עַתָּה נִגְלוּ לָעַיִן, חֵיל אוֹיֵב רָאָמוֹ,</p>
</blockquote>

<blockquote>
<p>גַּם טִירוֹת הַמֶּלֶךְ דַּלְתוֹתָם פָּתָחוּ</p>
</blockquote>

<blockquote>
<p>וּמֵחַדְרֵי הָאַרְמוֹן קוֹל אוֹבְדִים יָרִיעַ,</p>
</blockquote>

<blockquote>
<p>מִבְּכִי תַּמְרוּרֵי נָשִׁים תִֹצַּלְנָה אָזְנָיִם;</p>
</blockquote>

<blockquote>
<p>הַגְּבָרִים יִנְהָקוּ, פּוֹרְשִׂים יָדָיִם,</p>
</blockquote>

<blockquote>
<p>קוֹל יִלְלָתָם יַחַד עֲרָבוֹת יַבְקִיעַ.</p>
</blockquote>

<br>  

<blockquote>
<p>שָׁם בַּבִּירָה אִמּוֹת מְבַכּוֹת תִּתְעֶינָה,</p>
</blockquote>

<blockquote>
<p>בִּבְכִי חִבְּקוּ צוּר, עַמּוּדִים לָפָתוּ,</p>
</blockquote>

<blockquote>
<p>נִשְּׁקוּ עַפְרוֹת אֶרֶץ, אֲבָנִים תְּחוֹנֶינָה</p>
</blockquote>

<blockquote>
<p>וּפִירוּס וְחֵילוֹ כַּהֲמוֹת יָם לֹא שָׁבָתוּ,</p>
</blockquote>

<blockquote>
<p>בְּרִיחִים גִּדֵּעוּ, וּדְלָתוֹת שָׁבָרוּ;</p>
</blockquote>

<blockquote>
<p>וּלְאַפָּם כִּי עַז נָתִיב לָמוֹ יָסֹלּוּ.</p>
</blockquote>

<blockquote>
<p>בְּיָמִין מָלֵא קָטֶל שָׁטְפוּ עָבָרוּ,</p>
</blockquote>

<blockquote>
<p>יִגְעַשׁ יִרְעַשׁ נֶשֶׁק, אַבִּירִים יָהֹלּוּ.</p>
</blockquote>

<br>  

<blockquote>
<p>כַּנַּחַל הוֹלֵךְ שׁוֹבָב מֵימָיו כִּי גָּאוּ</p>
</blockquote>

<blockquote>
<p>יְפַכּוּ יֶחְמָרוּ, יִנְהָמוּ יִרְעָשׁוּ,</p>
</blockquote>

<blockquote>
<p>בְּחֵמָה שְׁפוּכָה בְּרִיחֵי אֶבֶן גָּדָעוּ</p>
</blockquote>

<blockquote>
<p>וּבְגַלִּים הוֹמִים לִנְאוֹת שָׂדַי נִגְרָשׁוּ</p>
</blockquote>

<blockquote>
<p>וּבְשׂוֹא גַלֵּיהֶם עַשְׁתְּרוֹת צֹאן טֻבָּעוּ</p>
</blockquote>

<blockquote>
<p>מִכְלְאוֹת כֶּבֶשׂ וְאַלּוּף אִתָּם יִגְרוֹפוּ;</p>
</blockquote>

<blockquote>
<p>כֵּן אֶת פִּירוּס עַלִּיז-רֶצַח עֵינַי רָאוּ</p>
</blockquote>

<blockquote>
<p>וְחֵילוֹ יָשֹׁדּוּ, יָבֹזּוּ, יַחְתּוֹפוּ.</p>
</blockquote>

<br>  

<blockquote>
<p>גַּם הֶקֻבָּה וּמְאַת הַבָּנוֹת</p>
</blockquote>

<blockquote>
<p>וּפְרִיאָם הַמֶּלֶךְ שְׂבַע רֹגֶז וְיָמִים</p>
</blockquote>

<blockquote>
<p>שָׁכְבוּ שָׁם מְדֻקָּרִים בְּמִבְטְחֵי מִשְׁכָּנוֹת,</p>
</blockquote>

<blockquote>
<p>גַּם עֵינַי עוֹד חָזוּם מְגֹלָלִים בְּדָמִים –</p>
</blockquote>

<blockquote>
<p>כָּכָה רֶגֶל אוֹיֵב כָּל יָקָר בּוֹסֶסֶת,</p>
</blockquote>

<blockquote>
<p>כָּכָה מִקְוֵה טְרֹויָה לַמָּוֶת יַסְגִּירוּ,</p>
</blockquote>

<blockquote>
<p>וִיפִי מַצְּבוֹת-עֹז הָהּ יָדָם הֹוֶרֶסת</p>
</blockquote>

<blockquote>
<p>וּפְלִיטֵי אֵשׁ לֹהֵט בַּחֶרֶב יַגִּירוּ.</p>
</blockquote>

<br>  

<blockquote>
<p>מֵרֹךְ לִבֵּךְ עַל פְּרִיאָם תְּשְׁאֲלִי, גְּבִירָה?</p>
</blockquote>

<blockquote>
<p>וְטִפְחוֹת יָמָיו אֵיכָכָה כֹּה מָלָאוּ? –</p>
</blockquote>

<blockquote>
<p>דְּעִי כִּי רִגְשַׁת צָר אַךְ אָזְנוֹ כִּי הֵעִירָה</p>
</blockquote>

<blockquote>
<p>וַיַּרְא אֶת אוֹיְבָיו בַּשְּׁעָרִים כִּי בָאוּ,</p>
</blockquote>

<blockquote>
<p>אָז תַּחֲרָא וְשְׁריֹון חָגַר עַל לִבֵּהוּ</p>
</blockquote>

<blockquote>
<p>יָמִים זֶה רַבִּים לֹא הֵרִיחוּ מִלְחָמָה;</p>
</blockquote>

<blockquote>
<p>וַיַּעַט חֶרֶב נָקָם מֵעַל לְמַדֵּהוּ</p>
</blockquote>

<blockquote>
<p>וּכְגִבּוֹר מוֹת בַקְּרָב נַפְשׁוֹ זָמָמָה.</p>
</blockquote>

<br>  

<blockquote>
<p>בְּבִירַת מֶלֶךְ זֶה עוֹד עָמַד עַל תִּלּוֹ</p>
</blockquote>

<blockquote>
<p>מִזְבַּח תַּלְפִּיּוֹת, עַד עָבִים הִגִּיעַ;</p>
</blockquote>

<blockquote>
<p>עָלָיו עֵץ עָבֹת כַּלַּיִל שָׁת צִלּוֹ</p>
</blockquote>

<blockquote>
<p>וּבְצֶאֱלִים יְסֻכֵּהוּ, חֶרֶב יַכְנִיעַ –</p>
</blockquote>

<blockquote>
<p>שָׁם הֶקֻבָּה וּמְאַת הַבָּנוֹת פָּרָעוּ,</p>
</blockquote>

<blockquote>
<p>שָׁם לִפְנֵי אֵל זוֹעֵם שָׁפְכוּ גַם שִׂיחַ;</p>
</blockquote>

<blockquote>
<p>כַּיּוֹנִים בְּעֶבְרֵי פִי פַחַת יְחֻבָּאוּ</p>
</blockquote>

<blockquote>
<p>עֵת יִגְעַשׁ הָרוּחַ יְלֵל סַעַר יָפִיחַ.</p>
</blockquote>

<br>  

<blockquote>
<p>וְהִנֵּה הוֹלֵךְ לַקְּרָב אֶת אִישָׁהּ רָאָתָה,</p>
</blockquote>

<blockquote>
<p>שִׁרְיוֹן כַּמְּעִיל יַעַט אַף הַדְרֵי מִלְחֶמֶת;</p>
</blockquote>

<blockquote>
<p>&quot;מַה לָךְ לַקְּרָב? – בְּקִרְבָּהּ שָׁאֲלָה אֵימָתָה –</p>
</blockquote>

<blockquote>
<p>מַה יִּקָּחֲךָ לִבְּךָ, לַחֲגוֹר חֶרֶב נֹקֶמֶת?</p>
</blockquote>

<blockquote>
<p>אִם גַּם הֶקְטוֹר בְּנִי לֹא רָאָה הַשָּׁחַת</p>
</blockquote>

<blockquote>
<p>קֵינוֹ וַחֲנִיתוֹ לֹא עוֹד יֶחֱסוּ עָלֵינוּ. –</p>
</blockquote>

<blockquote>
<p>חֲדַל – וּמִקְדָּשְׁךָ זֶה מִמָּוֶת יְפַלְּטֵנוּ,</p>
</blockquote>

<blockquote>
<p>אוֹ שְׁנֵינוּ פֹּה יַחַד עַל עָפָר נָחַת&quot;.</p>
</blockquote>

<br>  

<blockquote>
<p>אָָז אֶת הַיָּשִׁישׁ אֵלֶיהָ מָשָׁכָה</p>
</blockquote>

<blockquote>
<p>וּלְקַרְנוֹת הַמִזְבֵּחַ יַחַד יָשָׁבוּ,</p>
</blockquote>

<blockquote>
<p>וְהִנֵּה בְּנוֹ פָּאלִיט בָּא (כִּמְעַט נַפְשׁוֹ נָפָחָה</p>
</blockquote>

<blockquote>
<p>גֵּווֹ וִיצֻרָיו כֻּלָהַם דָּמִים זָבוּ)</p>
</blockquote>

<blockquote>
<p>כִּי בָקַע לַחֲלוֹף חֵיל צָר, לַקְּרָב יָגוּרוּ,</p>
</blockquote>

<blockquote>
<p>לִבּוֹ בּוֹ יָחִיל בִּרְתֵת וּבַלָּהָה</p>
</blockquote>

<blockquote>
<p>וּמְקוֹם הִסָּתֵר פֹּה לַשָּׁוְא עֵינָיו יָסוּרוּ –</p>
</blockquote>

<blockquote>
<p>אַחֲרָיו רָץ פִּירוּס וְנַפְשׁוֹ לְדָמִים כָּמָהָה.</p>
</blockquote>

<br>  

<blockquote>
<p>פֹּה חַרְבּוֹ הִשִּׂיגַתְהוּ, גַּם נֶפֶשׁ הִכָּהוּ</p>
</blockquote>

<blockquote>
<p>וּבְדַם הַבֵּן כִּי יִז פְּנֵי הַיָּשִׁישׁ נִכְתָּמוּ</p>
</blockquote>

<blockquote>
<p>עַד פְּרִיאָם אָבִיהוּ רַגְלָיו עוֹד נָעוּ</p>
</blockquote>

<blockquote>
<p>וּבַאֲפִיקֵי דָּמָיו גַּם חַיָּיו שָׁם זָרָמוּ.</p>
</blockquote>

<blockquote>
<p>לֵב הַמֶּלֶךְ הִתְפַּלֵּץ מִכְּאֵב וָזָעַם</p>
</blockquote>

<blockquote>
<p>וּבְעוֹד יַד צָר רוֹמֵמָה, עוֹד חַרְבּוֹ לֹא תֵלֶא</p>
</blockquote>

<blockquote>
<p>וּפְרִיאָם פָּתַח פִּיהוּ בְּרֹגֶז קוֹל רָעַם</p>
</blockquote>

<blockquote>
<p>וּמִמַּכְאוֹב בּוֹ אָנוּשׁ עוֹד דִּבֵּר כָּאֵלֶּה:</p>
</blockquote>

<br>  

<blockquote>
<p>&quot;אֶת לֹא יִפְעַל גֶּבֶר עוֹלַלְתָּ בָּרֶצַח;</p>
</blockquote>

<blockquote>
<p>וָדָם זֶה שָׁפַכְתָּ וּבְלַעַג שְׂפָתַיִם</p>
</blockquote>

<blockquote>
<p>יַרְתִּיחַ מֵעֶיךָ, יִרְדָּפְךָ לָנֶצַח;</p>
</blockquote>

<blockquote>
<p>אִם עוֹד אֵל קַנָּא יִנְוֶה בַּשָּׁמַיִם</p>
</blockquote>

<blockquote>
<p>אַפּוֹ וַחֲרוֹנוֹ פֹּעַל יָדְךָ יְשַׁלְּמוּךָ.</p>
</blockquote>

<blockquote>
<p>הָהּ, חֶרְפַּת אָדָם! לָאֵיד אַךְ שָׂמַחְתָּ!</p>
</blockquote>

<blockquote>
<p>וּלְעֵינַי אֲנִי אָבִיהוּ, הַבֵּן לִי רָצַחְתָּ!</p>
</blockquote>

<blockquote>
<p>וֹנְקַם שִׁלּוּמֵי אֵל לִשְׁאוֹל יִשְׁפְּתוּךָ&quot;.</p>
</blockquote>

<br>  

<blockquote>
<p>וַחֲמַת הַמֶּלֶךְ כָּאֵשׁ בּוֹ קָדָחָה</p>
</blockquote>

<blockquote>
<p>וַיְעוֹפֵף בְּרַק חַרְבּוֹ אֶל לֵב קָמֵהוּ;</p>
</blockquote>

<blockquote>
<p>אַךְ יְמִינוֹ אֵין אֱיָל, רָפְתָה יָדֵהוּ;</p>
</blockquote>

<blockquote>
<p>אַךְ נָגְעָה הַחֶרֶב גַּם אָחוֹר נִדָּחָה</p>
</blockquote>

<blockquote>
<p>גַּם שִׁרְיוֹן לֹא חָצְתָה וַתִּפּוֹל לָאָרֶץ.</p>
</blockquote>

<blockquote>
<p>אָז יִרְעַם פִּירוּס קוֹלוֹ, יַפְטִיר בְּשָׂפָה:</p>
</blockquote>

<blockquote>
<p>&quot;לֵךְ חַלֵּה פְּנֵי אֵל, הָבֵא עָלַי קָרֶץ,</p>
</blockquote>

<blockquote>
<p>אַךְ עַתָּה מוּת! וּכְבָר יוֹמְךָ לַעֲרוֹב רָפָה!&quot;.</p>
</blockquote>

<br>  

<blockquote>
<p>אָז אֶת הַמֶּלֶךְ סָחַב, הִשְׁלִיךְ לַמִּזְבֵּחַ,</p>
</blockquote>

<blockquote>
<p>מִדְּמֵי הַבֵּן עוֹד יֶעְשַׁן, עָלָיו נִגָּרוּ;</p>
</blockquote>

<blockquote>
<p>אָחַז צִיצִית רֹאשׁוֹ מִשֶּׁלֶג חָוָרוּ</p>
</blockquote>

<blockquote>
<p>וּבְקֶרֶב לִבּוֹ עָמֹק חַרְבּוֹ שִׁלֵּחַ –</p>
</blockquote>

<blockquote>
<p>כָּכָה נָפַל פְּרִיאָם וּטְרוֹיָה אִתּוֹ יַחַד!</p>
</blockquote>

<blockquote>
<p>עַל רַבִּים עֲמָמִים שָׂמָה מִשְׁטָרָהּ;</p>
</blockquote>

<blockquote>
<p>מַה תֶּחֱזוּ בָּהּ עַתָּה? אַךְ מָגוֹר וָפָחַד!</p>
</blockquote>

<blockquote>
<p>כַּמֵּת נִשְׁכָּחָה מִכָּל לֵב הִיא נִגְזָרָה.
&lt;
br&gt; </p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/1801">https://benyehuda.org/read/1801</a></div></body></html>