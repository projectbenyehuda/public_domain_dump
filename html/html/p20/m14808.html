<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אֵיךְ הָיָה כְּמוֹ צִיָּה</title>
	<meta name="author" content="אברהם אבן עזרא"/>
</head>
<body>

<blockquote>
<p>אֵיךְ הָיָה / כְּמוֹ צִיָּה / בֵּית קָדְשִׁי וְאוּלַמִּי,</p>

<p>וְסָר הוֹדִי / וּכְבוֹדִי / וְגַם עֻזִּי וְתַעְצוּמִי?</p>

<p>בְּרֹב פִּשְׁעִי / וְגַם רִשְׁעִי / וּזְדוֹנִי וַאֲשָׁמִי</p>

<p>אֻסַּרְתִּי / וְנִמְסַרְתִּי / בְּכַף קָמַי וְגַם ל[&#8230;]</p>

<p>אֲכָלוּנִי / וְכִלוּנִי / וְהֶגְלוּנִי מִמְּקוֹמִי</p>

<p>וּבָאֲפִיקִים / בְּכָל אֲרָקִים / נִזְּרוּ אָהֳלֵי לְאֻמִּי –</p>

<p>אַל תָּאִיצוּ לְנַחֲמֵנִי עַל שֶׁבֶר בַּת עַמִּי.</p>

<br />

<p>בְּיוֹם צָרָה / [וְיוֹם] עֶבְרָה / וגם אֲיֵלִילָה,</p>

<p>ואת אב[לי] / כְּמו אבל / עַל עִיר הַמְהֻלָּלָה,</p>

<p>[&#8230;] שָׁמַם / וְגַם דָּמַם / מְקוֹם שִׁירָה וּתְ[הִלָּה],</p>

<p>וְסָר נֵרִי / וּמְאוֹרִי / וּפַס זֶבַח וְגַם עוֹלָה,</p>

<p>וְכָל שִׂמְחָה / אֲזַי בָּרְחָה / וְהֵשַׁמּוּ שִׁיר גִּילָה,</p>

<p>וְיַד צָרַי / בְּכָל עָרַי / וַאֲנִי בא[ת&#8230;..] לה –</p>

<p>וּמְשַׂנְאַי / וּמַקְנִיאַי / נָתְנוּ [עֹל עַל] שִׁכְמִי.</p>

<br />

<p>[רָם], בְּאַפּוֹ / וּבְזַעְפּוֹ, / אֵשׁ הֶעֱבִיר בְּחוֹמוֹתַי,</p>

<p>[וי.ש.] / וְגַם הֵשַׁח / אֶל אֶרֶץ דִּמְעוֹתָי.</p>

<p>וְצַר טָרַף / וְגַם חֵרַף / וְהִרְבָּה כְלִמּוֹתַי,</p>

<p>וַיְחַלֵּל / מְקוֹם הַלֵּל / וְגַם הִרְבָּה שׁוֹמֲמוֹתַי,</p>

<p>וַיִּגְדַּע / מְקוֹם מַדָּע / וְכָל אַנְשֵׁי מְזִמּוֹתַי,</p>

<p>וְדִכְּאַנִי / וְהֶלְאַנִי / וְהִגְדִּיל אֶת נִקְמוֹתָי –</p>

<p>וְהֵן כִּלָּה / וְגַם בִּלָּה / אֱלֹהַי בְּשָׂרִי וַעֲצָמִי.</p>

<br />

<p>הֲמוֹן שָׂ[רַ]י / וְאַדִּירַי / בְּאַף סָפוּ וְגַם כָּלוּ,</p>

<p>גַּם חֲכָמַי / וּתְמִימַי / בְּמוֹ חֶרֶב שֻׁכָּלוּ,</p>

<p>וּבֶן תְּרַדְיוֹן – / בְּרֹב קִשְׁיוֹן / עִנּוּיָיו הִגְדִּילוּ.</p>

<p>וְעֵת נִתְפַּשׂ / בְּיַד נִמְאָס / וְצָרִים בּוֹ מָשָׁלוּ –</p>

<p>הוּא וְאִשְׁתּוֹ / וְגַם בִּתּוֹ / בְּיַד אוֹיֵב נָפָלוּ</p>

<p>בְּרֹב צָרוֹת, / וּגְזֵרוֹת / עֲלֵיהֶם אָז הִטִּילוּ;</p>

<p>וּשְׁלָשְׁתָּם, / בְּעֵת צֵאתָם, / קִבְּלוּ וְגַם סָבָלוּ</p>

<p>דִּין יוֹצְרָם / וַאֲבִירָם, / וְהוֹדוֹת לְאֵל מִלֵּלוּ –</p>

<p>לְזֹאת אֲקוֹנֵן / וְאֶתְאוֹנֵן / בְּעֵת שִׁבְתִּי וְעֵת קוּמִי.</p>

<br />

<p>מֵרֹב דִּוְיִי / וְגַם שִׁבְיִי, / אֱלֹהַי, שׁוּר וְהַבִּיטָה,</p>

<p>וְכָל אוֹיְבַי / וּמְרִיבַי – / אוֹתָם בְּאַף הַמְעִיטָה,</p>

<p>וְאֲלֵיהֶם / כְּפָעֳלֵיהֶם / הָשֵׁב וְגַם תִּשְׁפּוֹטָה,</p>

<p>וְכוֹס חֵמָה / בְּיוֹם נְקָמָה / עוֹד לָהֶם הַלְעִיטָה,</p>

<p>לְעַנּוֹתָם / לְהַכּוֹתָם / ורום למא[&#8230;] תנקיטה.</p>

<p>וְכָל אוֹנֵן / אֲזַי יְרַנֵּן / בְּעֵת אוֹתִי תַשְׁקִיטָה,</p>

<p>וְאָז נִשְׂמַח / בְּעֵת [&#8230;] / תּוֹגַרְמִי וַאֲדוֹמִי.</p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/14808">https://benyehuda.org/read/14808</a></div></body></html>