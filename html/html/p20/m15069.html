<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אֲחַלֶּה פָנֶיךָ בְּאֵימָתָה</title>
	<meta name="author" content="אברהם אבן עזרא"/>
</head>
<body>

<blockquote>
<p>אֲחַלֶּה פָנֶיךָ בְּאֵימָתָה, / אֲדוֹן כָּל בְּרִיאָה נִבְרְאָתָה,</p>

<p>אָז בְּאַיִן יֵשׁ נִהְיָתָה, / אֶזְרוֹעֲךָ עָלֶיהָ נִגְלָתָה,</p>

<p>אַף מִמְּאוֹרָהּ נִכְרָתָה / אֱמוּנַת נֶפֶשׁ נִפְלְאָתָה –</p>

<p>הִיא הָיְתָה / אֵם כָּל חָי.</p>

<br />

<p>בְּשׁוּב הַשּׁוֹבָב לְשִׂכְלוֹ – / בְּטוֹבָתְךָ תִּסְלַח לוֹ!</p>

<p>בִּינוֹתִי בְאָב בְּמָעֳלוֹ / בָךְ מֵהָעֵץ בְּאָכְלוֹ,</p>

<p>בְּכֵן נִגְלָה רוּחַ נִגְלֹה, / בַּגָּן נִשְׁמַע קוֹלוֹ –</p>

<p>כִּי יְדַבֵּר אֱלֹ-/ הִים אֶת הָאָדָם וָחָי.</p>

<br />

<p>רַב עִוָּה מַסְלוּלוֹ, / רָצַח אָח וְחִבְּלוֹ,</p>

<p>רִאִיתָ הִנָּחֲמוֹ לְפָעֳלוֹ – / רָחֲמֶיךָ הִמְצֵאתָ בְּשָׁאֳלוֹ.</p>

<p>רֹאשׁ בָּנִים, יָצוּעַ בְּחַלְּלוֹ – / רְצִיתוֹ בְּשׁוּבוֹ וַתִּשָּׂא לוֹ,</p>

<p>כִּי לֹא / יִצְדַּק לְפָנֶיךָ כָל חָי.</p>

<br />

<p>הוֹדָה בְחֶטְאוֹ בְּנוֹ תָם, / הֲרָאִיתָ סוֹד סָתָם.</p>

<p>הִרְבּוּ שְׁלשָׁה מְשׁוּבָתָם, / הֲכִי רַבָּה תְּשׁוּבָתָם!</p>

<p>הָעֵת שֶׁנִּכְנְעוּ בְמַלְכוּתָם, / הָלכוּ בְדָתֶיךָ וְחֻקּוֹתָם,</p>

<p>אֲשֶׁר יַעֲשֶׂה אֹתָם / הָאָדָם וָחָי.</p>

<br />

<p>מִסְגְּרוֹת לִבִּי קָרָעְתִּי, / מִבֵּית שִׁבְיִי שִׁוָּעְתִּי,</p>

<p>מַלְכִּי, בְּךָ פָגָעְתִּי: / מִפְּשָׁעַי פְּדֵנִי וְנוֹשָׁעְתִּי!</p>

<p>מַה תִּתְפָּאֵר, צַר, אִם נָעְתִּי? / מְיַחֵל אֱהִי לוּ גָוָעְתִּי!</p>

<p>וַאֲנִי יָדַעְתִּי: / גֹּאֲלִי חָי.</p>

<br />

<p>חַנּוּן יַחְשׂךְ מְרִי- / חֲטָאַי בִּשְׂכַר אִמְרִי!</p>

<p>חָמַס סֻכִּי צָרִי, / חָרַב עֵדֶן חֶדְרִי,</p>

<p>חָסִיתִי בְךָ, שִׂבְרִי, / חֲבֹשׁ נֶגַע שִׁבְרִי –</p>

<p>לִבִּי וּבְשָׂרִי / יְרַנְּנוּ אֶל אֵל חָי.</p>

<br />

<p>זְבוּלִי יָרַשׁ יָרֹשׁ / זָר, עַל גַּבִּי יַחֲרֹשׁ,</p>

<p>זְקוּפָה קַרְנוֹ כִּבְרוֹשׁ, / זוֹמֵם לְהַחְרִים וְלִשְׁרוֹשׁ,</p>

<p>זֶרַע רִוָּה מֵי רֹאשׁ; / זְכֹר חֲמָסוֹ וּדְרֹשׁ</p>

<p>עַל רֹאשׁ / הַשָּׂעִיר הַחַי!</p>

<br />

<p>קַצְתִּי בְחַיַּי בְּמוֹקְשִׁי / קָשׁוּר בִּידֵי גוֹרְשִׁי,</p>

<p>קִוִּיתִי דִבְרֵי קְדוֹשִׁי / קִצִּי לְקָרֵב וְאֵצֵא חָפְשִׁי.</p>

<p>קַמְתִּי בְּשִׁפְלוּת רֹאשִׁי, / קִדַּמְתִּי לְתַאֲוָה לְשָׁרְשִׁי –</p>

<p>צָמְאָה נַפְשִׁי / לֵאלֹהִים, לְאֵל חָי.</p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/15069">https://benyehuda.org/read/15069</a></div></body></html>