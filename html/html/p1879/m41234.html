<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>צְבִי הַחֵן</title>
	<meta name="author" content="צאלח מצליח"/>
</head>
<body>

<p>זה השיר אשר שלח להחכם השלם כהר יעקב אלישר שליח חברון תוב״ב ש׳ התקכ״ג</p>

<p>סימן: צאלח</p>

<blockquote>
<br />
</blockquote>

<blockquote>
<p>צְבִי הַחֵן קְחָה שִׁירָה שְׁקוּלָה / בְּמֹאזְנֵי בִין וּמִלִּבִּי אֲצוּלָה</p>

<p>אֲכַבֶּה אֶת שְׁבִיב חִשְׁקִי בְשִׁירִים / בְּטֶרֶם אֶחֱלֶה אוּרַד שְׁאוֹלָה</p>

<p>לְךָ הִשְׁתּוֹקְקָה נַפְשִׁי וְחָשְׁקָה / דְּבָרְךָ לָהּ יְרַפֵּא עַד נְקַלָּה</p>

<p>חָקַרְתִּי כוֹכְבֵי שַׁחַק וְהִנֵּה / בְלִי נֹגַהּ וְצֶדֶק גַּם בְּתוּלָה</p>

<p>וְשָׁאַלְתִּי וּמִי עָלָה שְׁמֵי רוֹם / וּמִי גָזַל וְהֵשִׁיב הַגְּזֵלָה</p>

<p>הֱשִׁיבוּנִי אֲשֶׁר הָלְכוּ לְהָאִיר / פְּנֵי דוֹדְךָ וְהֵמָּה לוֹ סְגֻלָּה</p>

<p>וְעֵת הֵאִיר וְהוֹפִיעַ כְּבוֹדְךָ / לְאַרְצֵנוּ וְהִיא נָתְנָה יְבוּלָהּ</p>

<p>וְעֵת הֵכִין לְדֶרֶךְ אֶת פְּעָמָיו / עֲצוּבָה וַעֲרָפֶל לָהּ חֲתֻלָּה</p>

<p>וּמַה מָּתְקוּ אֲמָרֶיךָ וְדִבְרֵי / מְלִיצָתְךָ בְּעָמְדָךְ תּוֹךְ קְהִלָּה</p>

<p>וְאִם אָבוֹא לְהַקִּישׁ שִׂכְלְךָ דּוֹד / וְאֵיךְ תִּדְמֶה לְעִלָּה הָעֲלוּלָה</p>

<p>וְחֵן תֹּאַר יְדִידִי הוּא בְעֶצֶם / וְחֵן זוּלָתְךָ דֶרֶךְ שְׁאֵלָה</p>

<p>וְאִם יִהְיֶה זְמַנֵּנוּ מְנוֹרָה / כְּבוֹדְךָ הוּא עֲלֵי רֹאשָׁהּ לְגֻלָּהּ</p>

<p>וְאִם דּוֹדִי כְקֹטֶב הַצְּפוֹנִי / לְךָ נַפְשִׁי תְסַבֵּב כַּעֲגָלָה</p>

<p>וּבָחַרְתִּי לְהִסְתּוֹפֵף בְצִלָּךְ / וְאִם תֵּימִין אֲנִי לֹא אַשְׂמְאִילָה</p>

<p>קְחָה מֶנִּי תְשׁוּרַת מַעֲנֵה פִי / כְּשַׁי הוֹן רַב בְּלִי חֵקֶר וְתִכְלָה</p>

<p>וְאִם נִמְצָא שְׁגִיאַת חֵטְא בְּשִׁירִי / בְּפִי, מִמָּךְ אֲבַקֵּשׁ הַמְּחִילָה</p>

<p>וְעוֹד מָה אַאֲרִיךְ לָשׁוֹן, לְטוֹב לִי / שְׁתִיקָתִי וְדוּמִיָּה תְהִלָּה</p>

<p>אֱלֹהַי אֶשְׁאֲלָה מִמָּךְ תְּחִנָּה / תְּקֻבַּל נָא תְפִלָּתִי כְעוֹלָה</p>

<p>וְתַשְׁלִים אֶת רְצוֹן צִירְךָ כְּחֶפְצוֹ / וְדַרְכּוֹ תִהְיֶה דֶרֶךְ סְלוּלָה</p>

<p>וְיָבֹא יַעֲקֹב שָׁלֵם לְחֶבְרוֹן / וְעַל רֹאשׁוֹ עֲטֶרֶת הוֹד גְּדוֹלָה</p>

<p>וְיַחְזֹר אֶל נְוֵה קָדְשׁוֹ בְּכָבוֹד / בְּהוֹן עָתֵק וְרֹב חֶדְוָה וְגִילָה.

<br /></p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/41234">https://benyehuda.org/read/41234</a></div></body></html>