<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>הַחֲמוֹר וְהַסּוּס</title>
	<meta name="author" content="יהודה ליב גורדון"/>
</head>
<body>

<blockquote>
<p>עִזְרוּ בְּנֵי אָדָם, עִזְרוּ אִישׁ רֵעֵהוּ,</p>

<p>פֶּן יִכְרַע אָחִיךָ תַּחַת נִטְלֵהוּ</p>

<p>וּלְךָ יַעֲמֹסוּ הַמַּשָּׂא עַל שָׁכֶם.
<br><br />
חֲמוֹר מְטֹעָן לַעֲיֵפָה בָּר וָלֶחֶם</p>

<p>הִתְנַהֵל בִּכְבֵדֻת תַּחַת שֵׁבֶט נֹגְשֵׂהוּ,</p>

<p>וּלְפָנָיו דָּהַר סוּס אַבִּיר לָבֵשׁ רָעַם,</p>

<p>אֵין עָלָיו כֹּל בִּלְתִּי אִם הָרָסֶן.</p>

<p>„רֵעִי! – חִלָּה הַחֲמוֹר אֶת פְּנֵי רֵעֵהוּ –</p>

<p>קַח נָא מִנִּטְלִי, עָזְרֵנִי הַפָּעַם,</p>

<p>פֶּן לֹא אֶעְצֹר כֹּחַ, אֶגְוַע בַּדֶּרֶךְ”.</p>

<p>בֶּן-בּוּז! –עָנָהוּ הַסּוּס בַחֲמַת פָּתֶן –</p>

<p>הַאֲמֹר לַסּוּס חֲמוֹר? עֶבֶד אֶל שׁוֹעַ?</p>

<p>חֶרְפָּה הִיא לִי, לֹא אַעַשׂ עֲבוֹדַת פָּרֶךְ.</p>

<p>שָׁוְא הִתְחַנֵּן הַחֲמוֹר, נֶאֱנַח כְּמַבְכִּירָה</p>

<p>כִּי אָטַם הַסּוּס אֶת אָזְנוֹ מִשְּׁמוֹעַ.</p>

<p>וַיְהִי עוֹד כִּבְרַת אֶרֶץ לָבֹא הָעִירָה</p>

<p>וַיִּכְרַע הָאֻמְלָל תַּחְתָּיו כָּרֹעַ,</p>

<p>כִּי אָזַל כֹּחוֹ וַיֶּאֱסֹף רוּחֵהוּ.</p>

<p>אָז עַל הַסּוּס עָמְסוּ אֶת כָּל נִטְלֵהוּ,</p>

<p>גַּם עוֹר הַחֲמוֹר עוֹד הוֹסִיפוּ עָלֵיהוּ.
<br> </p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/7270">https://benyehuda.org/read/7270</a></div></body></html>