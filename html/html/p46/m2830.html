<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>הָאִישׁ וּשְׁתֵּי פִּילַגְשָׁיו</title>
	<meta name="author" content="יהודה ליב גורדון"/>
</head>
<body>

<blockquote>
<p>בֶּן אַרְבָּעִים שָׁנָה הָיָה אֱלִיפֶלֶט</p>

<p>וּכְבָר שַׂעֲרַת רֹאשׁוֹ כִּמְעַט הִלְבִּינָה,</p>

<p>וַיְהִי עוֹד חוֹמָה לֹא יָדַע אֵשֶׁת;</p>

<p>אַךְ לֵב מִי זֶה מֵרֶשֶׁת</p>

<p>הָאַהֲבָה יוּכַל הִמָּלֶט?</p>

<p>וּבְהַגּיעַ לוֹ תֹּר הַבִּינָה</p>

<p>אָבְדָה בִּינָתוֹ וַיִּנְחַל אִוֶּלֶת</p>

<p>וַיְבַקֵּשׁ לוֹ אִשָּׁה יָפָה מַשְׂכֶּלֶת.</p>

<p>אַַךְ אִשָּׁה מַשְׂכֶּלֶת מִי יִמְצָאֶנֶּה?</p>

<p>בַּאֲלָפִים לֹא הִיא, בִּרְבָבוֹת אֵינֶנָּה!</p>

<p>וֶאֱלִיפֶלֶט אָץ אִשָּׁה לוֹ לָקַחַת,</p>

<p>כּי יוֹם חַיָיו רַד אֶל בֵּין הָעַרְבָּיִם,</p>

<p>וּמאֲשֶׁר לֹא מָצָא כִּלְבָבוֹ אַחַת</p>

<p>הָלַךְ וַיֶאֱהַב נָשִׁים שְׁתַּיִם.</p>

<p>הָאַחַת עַלְמָה יָפָה עוֹדָהּ בַּנֹּעַר,</p>

<p>הַשְּׁנִיָּה בָּאָה בַיָּמִים וּמְלֵאַת רָגֶשׁ,</p>

<p>אַךְ תַּמְרוקֶיהָ יִמְנוּ חֶסְרוֹן הַתֹּאַר;</p>

<p>לֹא אֵרְשָׂן לוֹ כְּאִשָּׁה בֶּאֱמוּנָה וָמֹהַר,</p>

<p>כִּי כָּרָן בַּכֶּסֶף כַּשֵּׁגָל וּפִילָגֶשׁ.</p>

<p>וַיְהִי כִּי חָפְצָה כָּל אַחַת מֵהֵנָּה</p>

<p>כִּי יִדְמֶה דּוֹדָהּ אֵלֶיהָ,</p>

<p>אָז אֶת שַׂעֲרוֹת רֹאשׁוֹ שְׁתֵּיהֶן קָטָפוּ;</p>

<p>שַׂעֲרוֹתָיו הַשְּׁחֹרוֹת קָרְחָה הַזְּקֵנָה,</p>

<p>הַחִוְרוֹת מָרְטָה הַנַּעֲרָה בְּיָדֶיהָ.</p>

<p>כָּכָה מָרְטוּ שַׂעֲרוֹתָיו אַחַת אַחַת</p>

<p>עַד כִּי מַחְלְפוֹת רֹאשׁוֹ גָּזוּ חָלָפוּ,</p>

<p>וַתָּבֹא תַּחְתֵּיהֶן קָרָחַת.</p>

<p>&quot;עַתָּה ­­– אָמַר הוּא – יָדַעְתִּי מָצָאתִי</p>

<p>כִּי חֵפֶץ הַנָּשִׁים רַק לִמְשׁוֹל בָּנוּ</p>

<p>וּכְמוֹ פֶלֶג מַיִם הַטּוֹת אוֹתָנוּ;</p>

<p>לֹא אֶקַּח אִשָּׁה עַד בּוֹא חֲלִיפָתִי.
<br> </p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/2830">https://benyehuda.org/read/2830</a></div></body></html>