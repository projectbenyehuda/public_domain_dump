<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>משל צ: זְבוּב וָשׁוֹר</title>
	<meta name="author" content="ברכיה הנקדן"/>
</head>
<body>

<blockquote>
<p>יִתְדַמֶּה חָבֵר חַלָּשׁ לְחַבָּרִים / וְאִם הָיוּ חֲבֵרָיו גִּבּוֹרִים</p>

<br />

<p>זְבוּב מִתְהַלֵּךְ בַּשָּׂדֶה וַיַּרְא הַשּׁוֹר / אֲשֶׁר
עַל צַוָּארוֹ הָאִכָּר מֹסֵרוֹת יִקְשׁוֹר / וַאֲגֻדּוֹת מוֹטָה
וְחַרְצֻבּוֹת / וּמִלְּהַצִּיב הַדָּרְבָּן לְצַלְעוֹתָיו לֹא יִשְׁבּוֹת
/ וְהַשּׁוֹר לַחֲרֹשׁ שָׁת אֶת פָּנָיו / וְהַזְּבוּב הָלַךְ וַיֵּשֶׁב
לוֹ בֵּין קַרְנָיו / וְאִם הַשּׁוֹר עַל תַּלְמֵי שָׂדַי הֹלֵךְ וָשָׁב /
הַזְּבוּב תָּמִיד עַל קַרְנוֹ יָשָׁב / וַתַּבֵּט אֵלָיו דְּבוֹרָה
קְרוֹבָתוֹ / וַתֵּתַצֵּב מֵרָחֹק לִרְאוֹתוֹ / מַה בֵּין קַרְנֵי הַשּׁוֹר
דֹּרֵשׁ / הֲכֹל הַיּוֹם יַחֲרֹשׁ הַחֹרֵשׁ / וַתֹּאמֶר הַדְּבוֹרָה:
הֲקַרְנֵי הַשּׁוֹר לְךָ לְמַחֲנָיִם / לָמָּה יָשַׁבְתָּ בֵּין
הַמִּשְׁפְּתַיִם / וַיַּעַן הַזְּבוּב: דְּעִי כִּי כָל הַשָּׂדֶה אֲשֶׁר
לְפָנֵינוּ / אֲנִי וְהַשּׁוֹר חֲרַשְׁנוּהוּ בְכֹחֵנוּ / וַעֲשִׂי
כָמוֹנוּ אִם לָךְ הַגְּבוּרָה / עוּרִי עוּרִי דְּבוֹרָה.</p>
</blockquote>

<blockquote>
<br />

<p>וְהַמָּשָׁל בְּשָׁפָל הַהֹלֵךְ בֵּין הַגִּבּוֹרִים / אוֹ
לְעַוָּל הַנִּסְפָּח בְּמַחֲנֵה הַיְשָׁרִים / וּבְסוֹדָם וּבִגְבוּרָתָם
אֵינֶנּוּ עֹמֵד / אַךְ בְּמַאֲמַר פִּיו אִתָּם יִצָּמֵד / לְהַשְׁווֹת
גְּבוּרָתוֹ לִגְבוּרָתָם / וְחָכְמָתוֹ לִתְבוּנָתָם / וְיֹאמַר: כֵּן
עָשִׂינוּ בִגְבוּרָתֵנוּ / וְכֵן פָּעַלְנוּ בְחָכְמָתֵנוּ.</p>
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/38348">https://benyehuda.org/read/38348</a></div></body></html>