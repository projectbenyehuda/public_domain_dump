<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>משל יב: אַרְיֵה, עֵז, רָחֵל וּפָרָה</title>
	<meta name="author" content="ברכיה הנקדן"/>
</head>
<body>

<blockquote>
<p>מִתְחַבֵּר עִם מִי שֶׁמִּמֶּנּוּ גָדַל / לְסוֹף כְּבוֹדוֹ יִדָּל</p>

<br />

<p>אַרְיֵה הָלַךְ לִטְרֹף טֶרֶף / לַנְפִּיל יָרֵךְ
וְלִכְרֹת עֹרֶף / לָצוּד צַיִד לְהָבִיא / וְעִם חֶבְרָתוֹ בְּנֵי לָבִיא
/ עֵז וְרָחֵל וּפָרָה / וּבְבֹאָם אֶל הַיַּעְרָה / אָמְרוּ: כָּל אֲשֶׁר
יִפְגָּעֵנוּ נַפִּיל חָלָל / הֲלֹא יִמְצְאוּ יְחַלְּקוּ שָׁלָל /
וַיִּרְאוּ צְבִיָּה וַיִּלְכְּדוּהָ בִשְׁחִיתוֹתָם / וַיֹּאמְרוּ לָאֲרִי
לְהַרְאוֹתָם / מַה יִּרְצֶה מִמֶּנָּה לְמַלֵּא סִפְקוֹ / וּמַה יִּקַּח
כָּל אֶחָד לְחֶלְקוֹ / וְהָאֲרִי חִקְרֵי לִבּוֹ גְּדוֹלִים / וִימִינוֹ
לְהַלְמוּת עֲמֵלִים / וַיֹּאמֶר לָהֶם: שִׁמְעוּ נָא עֵצָה / לֹא
תוֹצִיאוּ מִן הַבָּשָׂר חוּצָה / הַצְּבִיָּה נָפְלָה בְגוֹרָלִי / אֲנִי
מְצָאתִיהָ, כֻּלָּהּ שֶׁלִּי / חֵלֶק רִאשׁוֹן, כִּי אֲנִי מֶלֶךְ /
וְהַשֵּׁנִי, בִּהְיוֹתִי הוֹלֵךְ / אַחֲרֶיהָ בִמְרוּצָה וְהִשַּׂגְתִּיהָ
/ חֵלֶק שְׁלִישִׁי, לִי חִלַקְתִּיהָ / כִּי אֲנִי גִבּוֹר מִכָּל
הַיְקוּם / חֵלֶק הָרְבִיעִי, מִי יָקוּם / לְהַפְרִידוֹ מִן הַשְּׁלֹשָׁה
/ מִי יַעֲנֵנִי עַל זֹאת קָשָׁה / לָקַחַת אוֹתָהּ שֶׁלֹּא בִרְצוֹנִי /
לֹא אַכְזָר כִּי יְעוּרֵנִי / וּמִי הוּא לְפָנַי יִתְיַצָּב / לְהָפֵר
דִּין מִפִּי נֶחְצָב / וַיְהִי כְּשָׁמְעָם מַעֲנָיו / רָגְזוּ וְחָלוּ
מִפָּנָיו / וּלְכָל הַשּׁוֹאֵל חֵלֶק יִשְׂחָק / וְגָעַר בּוֹ וְנָס
מִמֶּרְחָק / וְאַחַר אֲשֶׁר נָסוּ לְקוֹלוֹ / כָּל הַצַּיִד נִשְׁאַר
לוֹ.</p>

<p>וְהַמָּשָׁל לְאָדָם הַמִּתְחַבֵּר / עִם חָזָק מִמֶּנּוּ
אִם יְדַבֵּר / מִשֻּׁתָּפוּת שֶׁבֵּינֵיהֶם / הֶעָשִׁיר אָז כַּאֲרִי
נוֹהֵם / וְיָשִׁיב לוֹ דָבָר בְּזַעְמוֹ / אֵין לוֹ חֵלֶק וְנַחֲלָה
עִמּוֹ / וִיאַבֵּד הוֹנוֹ וְאַהֲבָתוֹ / בַּיּוֹם הַהוּא אוֹ לְמָחֳרָתוֹ
/ וְהַטּוֹב תִּגָּלֶה צִדְקָתוֹ / כְּצֵאת הַשֶּׁמֶשׁ
בִּגְבוּרָתוֹ.</p>

<br />

<p>וָאֶשָּׂא מְשָׁלִי וָאֹמַר:</p>

<br />

<p>וְאִם דָּרֹשׁ דָּרַשׁ / לְחֶבְרַת עָשִׁיר רָשׁ / בְּלֹא גוֹרָל נִגְרָשׁ / כְּמוֹ רֵעֵי הָאְרִי</p>
</blockquote>

<blockquote>
<p>בְּעֵת שָׁאְלוּ חֶלְקָם / בְּגוֹרָל אֶל חֵיקָם / הֱשִׁיבָם חִישׁ רֵיקָם / בְּזַעַף אַך וָחְרִי</p>
</blockquote>

<p>וְתֶבֶן בִּמְקוֹם בָּר / לְחֵלֶק אִישׁ חָבַר / / לְאִישׁ עָלָיו יִגְבָּר / וְתַחַת מֹר מֶרִי</p>

<blockquote>
<p>מְבַקֵּשׁ שַׂר אִתּוֹ / לְעֻמַּת מַחְבַּרְתּוֹ / בְּתוֹךְ סִכְלוּת שִׁבְתּוֹ / וְגַם יֵלֵךְ קֶרִי.</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/38073">https://benyehuda.org/read/38073</a></div></body></html>