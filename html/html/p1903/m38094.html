<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>משל לג: סִיר נְחֹשֶׁת וָחֶרֶשׂ</title>
	<meta name="author" content="ברכיה הנקדן"/>
</head>
<body>

<blockquote>
<p>הָרוֹצֶה לְבַלַּע עָשִׁיר מִמֶּנּוּ / יֵדַע כִּי לֹא יוּכַל לָדִין עִם שֶׁתַּקִּיף מִמֶּנּוּ</p>

<br />

<p>שְׁתֵּי סִירוֹת אַחַת נְחֹשֶׁת וְאַחַת חֶרֶשׂ צָפוּ /
עַל פְּנֵי הַנָּהָר וְזֹאת עַל זֹאת הִשְׁקִיפוּ / וַתְּקַנֵּא סִיר
הַחֶרֶשׂ בַּנְּחֹשֶׁת / בַּאֲשֶׁר הִיא מֵאָדֹם מְלֻבֶּשֶׁת / וַתֹּאמֶר
לָהּ: אֵיךְ תִּתְגָּאִי בְרֹב מַהֲלָל / כִּי קָרְאוּ לָךְ נְחֹשֶׁת קָלָל
/ וְכִי אַתְּ כְּזָהָב מְאִירָה / הֵן כִּפְלַיִם לִי גְבוּרָה / לָלֶכֶת
בִּמְרוּצָה עַל פְּנֵי הַמָּיִם / וּשְׁנֵי מִילִים פַּעֲמָיִם / אָרוּץ
בְּטֶרֶם אַתְּ מִיל אַחַת / בִּכְבֵדוּתֵךְ תֶּאֱהָבִי נַחַת / יֵאוֹת לִי
עָלַיִךְ מֶמְשָׁלָה / בַּעֲבוּר כִּי אֲנִי חֲכָמָה וְקַלָּה / וַתַּעַן
סִיר הַנְּחֹשֶׁת: נֵדְעָה קַלּוּתֵךְ / וְאִם תִּצְדְּקִי בְאִמְרָתֵךְ /
נִסַּע כְּאַחַת לָלֶכֶת / מַעֲרֶכֶת מוּל מַעֲרֶכֶת / וַיִּסְעוּ יַחַד
כַּאֲשֶׁר הָיוּ קְשׁוּרוֹת / וּבִשְׁתֵּי כְתֵפוֹת חֹבְרֹת / וְסִיר
הַנְּחֹשֶׁת הָלְכָה דֶרֶךְ יָשָׁר בִּכְבֵדוּתָהּ / וְסִיר הַחֶרֶשׂ מֵרֹב
קַלּוּתָהּ / נֶהֶפְכָה מִפָּנִים לִגְחוֹנִים / וַתְּהִי לְאָחוֹר וְלֹא
לְפָנִים / וְדֶרֶךְ עֲקַלָּתוֹן הָלְכָה / וְרוּחַ עַל סִיר הַנְּחֹשֶׁת
הִשְׁלִיכָהּ / וְהַגַּלִּים עִם הָרוּחַ נִקְבָּצוּ / וְחֶרֶשׂ
בַּנְּחֹשֶׁת שִׁבְּרוּ וְנִפֵּצוּ.</p>

<p>וְהַמָּשָׁל בְּדַל הַמִּתְחַזֵּק עַל הֶעָשִׁיר
לְהַשְׁפִּילֶנּוּ / לֹא יוּכַל לָדִין עִם שֶׁתַּקִּיף מִמֶּנּוּ /
וּבְהִתְגַּדְּלוֹ עָלָיו יִהְיֶה נִדְכֶּה וְנָרוֹץ / כִּי לֹא לַקַּלִּים
הַמֵּרוֹץ.</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/38094">https://benyehuda.org/read/38094</a></div></body></html>