<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[אוֹר הַיְקָר עָטָה נְגִידִי כַּמְּעִיל] (שִׁירִ לִכְבוֹד הַנָּגִיד רַבִּי דָּוִד נֶכֶד הָרַמְבַּ&quot;ם)</title>
	<meta name="author" content="שמריה האיקריטי"/>
</head>
<body>

<p>[כנראה נולד ברוֹמָא במחצית השנית של המאה הי&quot;ג,
וחי איזה זמן בעיר נֶגְרוֹפּוֹנְטַי. בשנת 1352 נסע לספרד]</p>

<blockquote>
<br />
</blockquote>

<p>– – ͝ – – – ͝ – – – ͝ – / – – ͝ – – – ͝ – – – –</p>

<blockquote>
<p>אוֹר הַֽיְקָר עָטָה נְגִידִי כַּמְּעִיל / מֵאוֹר מְעִילוֹ נִבְרְאוּ
שָׁמָיִם</p>

<p>לָבְשׁוּ עֲדָנִים כָּל־נְפָשִׁים שׂוֹרֲרוּ / אַךְ טוֹב לְיִשְׂרָאֵל כְּסוּת עֵינָיִם</p>

<p>הֶחְפִּיר קְהַל צֹעַן וְחָשַׁךְ מִשְּׁחוֹר / תֹּאֵר בְּנֵי חָנֵס וְעִיר מִצְרָיִם</p>

<p>נִדַּף פְּרִי מִזְרַע יְאוֹר עַל־פִּי יְאוֹר / שִׁבְרֵי פְלָגָיו נִשְּׁתוּ מִמָּיִם</p>

<p>גֵּאָה וְגָאוֹן יָרְשָׁה אֶרֶץ צְבִי / מִמַּעֲרָב לָהּ נָגְהוּ קַרְנָיִם</p>

<p>יֵחַת מְאוֹר מִזְרָח לְעֹז אוֹר מַעֲרָב / רָצֵי בְרָקָיו יַעְדְּפוּ כִפְלָיִם</p>

<p>דִּגְלֵי חֲיָלֵי כָּל־הֲמוֹנֵי יַעֲקֹב / יֵלְכוּ לְאוֹרוֹ יִמְחֲאוּ כַפָּיִם</p>

<p>נֶגֶף וְצוּר מִכְשׁוֹל יְרוּמוּן מִלְּבַב / הָעָם אֲשֶׁר לוֹ פִּתְּחוּ אָזְנָיִם</p>

<p>כִּבְדֵי לְבָב שִׂימוּ יְקָר טוּב נָאֳמוֹ / בִּנְאוֹת דְּבִירְכֶם חֵל וְחוֹמוֹתָיִם</p>

<p>דִּרְשׁוּ אֲמָרָיו גַּם דְּרָכָיו וִֽחְיוּ / נִירוּ דְבָרָיו נִיר בְּסַרְעַפָּיִם</p>

<p>הֵמָּה מְקוֹר חַיִּים לְכָל־נֶפֶשׁ וּבָם / הִיא תַעֲלֶה רָמוֹת כְּבִכְנָפָיִם</p>

<p>גִּזְרַת פְּנִינִים כָּֽלְתָה נַפְשִׁי לְךָ / נֵצֶר קְדוֹשִׁים וּֽנְשׂוּא אַפָּיִם</p>

<p>אָמַר לְבָבִי לִי לְכָה אֵלָיו וְשֵׁב / דֹּם מִיְּמִין יוֹצְרָךְ עֲדֵי עַדָּיִם</p>

<p>וַיִּשְׁקְפוּ עֵינֵי בְּעַד אֶשְׁנַב פְּלִ־ / יאוֹת מִשְׁקְלֵי שִׂכְלוֹ בְמֹאזְנָיִם</p>

<p>נָדְבָה בְתֹם רוּחִי אֲשֻׁרָיו לֶאֱשׁוֹר / בִּהְיוֹת לְאוֹת עַל־יָד וּבֵין עֵינָיִם.</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/41703">https://benyehuda.org/read/41703</a></div></body></html>