<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>עיקרי התחיה</title>
	<meta name="author" content="אברהם שטרן"/>
</head>
<body>

<p>א. <strong>העם –</strong> עם ישראל הוא עם סגולה; יוצר דת היחוד; מחוקק מוסר הנביאים; נושא תרבות עולם; גדול במסורת ומסירות הנפש; ברצון החיים וכוח הסבל; באור רוחו, בבטחונו בגאולה.</p>

<p>ב. <strong>המכורה –</strong> המכורה היא ארץ ישראל בתחומיה המפורשים בתורה (לזרעך נתתי את הארץ הזאת מנהר מצרים עד הנהר הגדול נהר פרת, בראשית ט&#8220;ו י&#8221;ח), היא ארץ החיים, בה ישכן לבטח העם העברי כולו.</p>

<p>ג. <strong>העם ומכורתו –</strong> את ארץ ישראל כבש ישראל בחרב. בה היה לעם ובה בלבד ישוב לתחיה. לפיכך יש לישראל ורק לו זכות הבעלות על ארץ-ישראל. זכות זו היא מוחלטת: היא לא פקעה ולא תוכל לפקוע לעולם.</p>

<p>ד. <strong>היעוד –</strong> 1. גאולת הארץ. 2. תקומת המלכות. 3. תחיית האומה: אין תקומת המלכות בלא גאולת הארץ, ואין תחיית האומה בלא תקומת המלכות.</p>

<p>ואלה תפקידי הארגון בתור המלחמה והכיבוש:</p>

<p>ה. <strong>חינוך –</strong> חינוך העם לאהבת החרות וטפוח נאמנות קנאית לקנייניו הנצחיים. השרשת הרעיון כי גורל העם נתון בידיו הוא. חידוש ההכרה &#8220;הסיף והספר ניתנו מכורכין מן השמים&#8221; (ויקרא רבה, ל&quot;ה, ח')</p>

<p>ו. <strong>אחדות –</strong> איחוד העם כולו סביב דגלה של תנועת החרות העברית. שימוש בגאוניותם, מעמדם מאודם של יחידים – וכיוון מרצם, מסירותם ולהטם של ההמונים למלחמת השחרור.</p>

<p>ז. <strong>בריתות –</strong> כריתת בריתות עם כל המעוניינים במלחמת הארגון המוכנים לסייע לו במישרים.</p>

<p>ח. <strong>כח –</strong> חשול הכוח הלוחם והאדרתו במכורה ובתפוצות, במחתרת ובקסרקטין, להיותו צבא-גאולה עברי על דגלו, נשקו ומפקדיו.</p>

<p>ט. <strong>מלחמה –</strong> מלחמת תמיד בכל העומדים לשטן לקיום היעוד.</p>

<p>י. <strong>כיבוש –</strong> כיבוש המכורה מידי זרים לאחוזת עולם.</p>

<p>ואלה תפקידי התנועה בתור האדנות והגאולה:</p>

<p>יא. <strong>אדנות –</strong> חידוש האדנות העברית על הארץ הגאולה.</p>

<p>יב. <strong>משטר הצדק –</strong> הקמת משטר חברותי ברוח מוסר ישראל והצדק הנבואי, במשטר זה לא יהיה רעב ומובטל. בו יחיו חיי אחוה, כבוד ורעות כל בני האומה באשר הם בניה, אות ומופת לגויים.</p>

<p>יג. <strong>החיאת השממות –</strong> בניין החרבות והחיאת השממות לעליית המיליונים, פרייתם ורבייתם.</p>

<p>יד. <strong>משפט הזרים –</strong> פתרון בעיית הזרים על ידי חילופי האוכלוסים.</p>

<p>טו. <strong>קבוץ גלויות –</strong> קבוץ גלויות שלם במלכות ישראל.</p>

<p>טז. <strong>שלטון –</strong> האדרת העם העברי להיותו גורם צבאי, מדיני תרבותי וכלכלי ראשון במעלה במזרח ובחופי הים התיכון.</p>

<p>יז. <strong>תחייה –</strong> החיאת הלשון העברית בפי כל העם, חידוש עצמותו ההיסטורית והרוחנית של ישראל. צרוף האופי הלאומי בכור התחיה.</p>

<p>יח. <strong>הבית –</strong> בניין הבית השלישי כסמל לתור הגאולה השלמה.</p>

<ul>
<li>עיקרי התחיה חוברו ע&#8220;י והיוו היסוד לאידיאולוגיה של לח&#8221;י פורסמו בגליון השני של &#8220;במחתרת&#8221;, בטאונה של לח&quot;י.</li>
</ul>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/197">https://benyehuda.org/read/197</a></div></body></html>