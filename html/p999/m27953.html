<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>תוכחה</title>
	<meta name="author" content="זרחיה הלוי"/>
</head>
<body>

<p>מתוך: השירה העברית בספרד ובפרובאנס, חיים שירמן, (כרך ג)</p>

<blockquote>
<br />
</blockquote>

<blockquote>
<p>       מָה תֶּהֱמִי, נַפְשִׁי, וּמַה תִּשְׁתּוֹחֲחִי / עָלַי בְּרָב בֶּכֶה וְדִמְעָה עַל לְחִי?</p>

<p>       לָמָּה כְיוֹלֵדָה תְחִילִין מִמְּצוּ/ קַיִךְ, וְלָמָּה זֶּה כְנֶשֶׁר תִּקְרְחִי?</p>

<p>       מִבַּעֲלֵי חִצִּים וְנִיצוֹצִים וְלֵ־/ צִים בִּעֲתוּךְּ וַיְמָרֲרוּךְ מַר תִּצְרְחִי?</p>

<p>       חַיָּה, לְאֵל חַי יַחֲלִי, אַל תִּירְאִי / מִבֶּן־אֱנוֹשׁ יָמוּת, וְאַל תֵּאָנְחִי</p>

<p>5      מִלַּהֲטֵי חַרְבוֹת זְמָן מִתְהַפְּכוֹת / סָבִיב, וְאַל לִשְׂחוֹק יְלָדָיו תִּשְׂמְחִי!</p>

<p>       הִנָּךְ חֲצוּבָה מִכְּבוֹד עֶלְיוֹן וּמֵ־/ אוֹר צַח עֲלֵי כַל הַמְּאוֹרִים תִּזְרְחִי –</p>

<p>       אֵיכָה לְמַחְשַׁכֵּי אֲדָמָה הָאֲרוּ־/ רָה הַשְּׁפָלָה תֵּרְדִי אוֹ תִצְנְחִי!</p>

<p>       לָשׁוּב כְּיוֹנָה אֶל אֲרֻבָּה עוֹפֲפִי,/ עַד לַעֲלוֹת אֶל כֵּס מְלוּכָה תִצְלְחִי,</p>

<p>       מֵימֵי יְשׁוּעָה שַׁאֲבִי לָךְ מִמְּקוֹר / חַיִּים, וְאַל מֵימָיו בְּרַגְלֵךְ תִּדְלְחִי!</p>
</blockquote>

<blockquote>
<p>10    הִתְקַדְּשִׁי, הִטַּהֲרִי מִגָּאֳלֵי / תֵבֵל וּפַת־בָּגָהּ וְיֵינָהּ תִּזְנְחִי,</p>
</blockquote>

<blockquote>
<p>       עוּרִי, בְּחֵיק הַבְלֵי אֲדָמָה שְׁוֹכְבָה, / עוּרִי לְיוֹם אַחְרוֹן וְעַיִן תִּפְקְחִי,</p>

<p>       שֵׁבֶט וְשׁוֹט מוּסָר לְגַבְּךְ נָפְלוּ / מִידֵי זְמָן – הִוָּסְרִי, הִוָּכְחִי!</p>

<p>       מוֹטוֹת עֲלוּמִים נַתְּקִי לָצֵאת לְבֵית / חָפְשִׁית, וּמוֹסְרֵי גַאֲוָה הִתְפַּתְּחִי,</p>

<p>       שׁוּבִי לְצוּר הַיְּוֹצְרֵךְ, בָּרָה, וְהִ־ / זַכִּי וְהִבָּרִי לְיוֹם תִּלָּקְחִי,</p>

<p>15    יוֹם תֵּצְאִי מִמַּאֲסַר גֵּוֵךְ וְיוֹם / אֹהֶל בְּתוֹךְ מַחְנֵה אֱלֹהִים תִּמְתְּחִי.</p>

<p>       חֻקָּיו וּמִצְווֹתָיו שְׁלָחַנִי עֲשׂה – / דָּבָר דְּעִי וּרְאִי לְהָשִׁיב שְׁוֹלְחִי,</p>

<p>       לוֹ שַׁלְּמִי פָרֵי שְׂפָתַיִךְ, וְאֶת / לִבֵּךְ לְרָצוֹן לָךְ לְתוֹדָה תִזְבְּחִי.</p>

<p>       זִכְרִי וְהַזְכִּירִי תְהִלּוֹתָיו וְחַסְ־ / דּוֹ לָךְ, וְאַל אֶת כָּל גְּמוּלָיו תִּשְׁכְּחִי,</p>

<p>       הַמַּעֲלֵךְ מִתַּחֲתִית עָפָר, וּמַ־ / צִּיל מִבְּכִי עֵינֵךְ וְרַגְלֵךְ מִדְּחִי!</p>

<p>20    בּוֹאִי, חֲסִי תַּחַת כְּנַף רַחְמָיו וְחַ־ / נּוֹתָיו, וְאַל נָא בַנְּדִיבִים תִּבְטְחִי,</p>

<p>       עִבְדִי כְאָמָה אֶל אֲדוֹנַיִךְ וְהִשְׁ־ / תַּחְוִי לְהַר קָדְשׁוֹ וְלִשְׁמוֹ שַׁבְּחִי,</p>

<p>       דִּפְקִי עֲלֵי דַלְתֵי תְעוּדָתוֹ, וּמַנְ־ / עוּלָם בְּיַד דַּעַת וְהַשְׂכֵּל תִּפְתְּחִי.</p>

<p>       כִּפְתִיל נְעֹרֶת חֵטְא נְעוּרַיִךְ יְהִי / לָךְ – בַּהֲרִיחוֹ אֵשׁ תְּשׁוּבָה תִּקְדְּחִי,</p>

<p>       לִבֵּךְ וְיָדֵךְ עִם לְשׁוֹנֵךְ יַעֲשׂוּ / שֵׁם טוֹב כְּשֶׁמֶן טוֹב – וּבוֹ תִמָשְׁחִי,</p>

<p>25    כִּי הַזְּקוּנִים מָשְׁחוּ רֹאשֵׁך בְּטַל / אוֹרוֹת, רְאִי כִּי מָחֳרָת תִּתְגַּלְּחִי!</p>

<p>       עַד מָה וְעַד מָתַי, עֲנִיָּה סוֹעֲרָה, / עַל הַסְּעִפִּים הַשְּׁנַיִם תִּפְסְחִי?</p>

<p>       אִם תֵּשְׁבִי תֶּהְמִי כְיָם סוֹעֵר, וְאִם / לָשׁוּב לְעַמֵּךְ תֹּאמְרִי – תִּפָּסְחִי!</p>

<p>       חָשַׁקְתְּ בְּגֵרוּתֵךְ לְסוּרֵךְ מֵעֲלֵי / צָרִים, בְּאָמְרָם לָךְ: עֲדֵי נַעְבֹר שְׁחִי,</p>

<p>       וַתִּבְחֲרִי יוֹם שׁוּב וְתִלָּוִי לְאָח, / לִוְיָה לְבֵית לֵוִי, וּבוֹ תִסָּפְחִי.</p>

<p>30    יוֹם תִּשְּׁקִי לוֹ מִנְּשִׁיקַת פֶּה, וְיוֹם / בַּחְזוֹת הֲדַר פָּנָיו כְּשׁוֹשָׁן תִּפְרְחִי,</p>

<p>       מִפִּיו בְּדֹלָחִים וְאֶקְדָּח תִּלְקְטִי, / מִמִּעֲשָׂיו מֹר וַאֲהָלוֹת תִּרְקְחִי.</p>

<p>       קַוִּי לְצוּר יִשְׁעֵךְ וּמוֹשִׁיעֵךְ, וְצַ־ / פִּי מוֹפְתָיו וּבְנִפְלְאוֹתָיו שׂוֹחֲחִי,</p>

<p>       יָשִׂים לְמָאוֹס מוֹאֲסַיִךְ, וַאֲשֶׁר / סִחוּ עֲפָרֵךְ וַאֲבָנַיִךְ – סְחִי,</p>

<p>       יִמְחֶה דְמָעוֹת מֵעֲלֵי לֶחְיֵךְ, בְּיוֹם / יִתֵּן בְּחוֹמוֹתָם וּמִגְדָּלָם מְחִי,</p>

<p>35    יָמֹד פְּעֻלָּתָם אֱלֵי חֵיקָם וּמִ־ / שֶּׁבֶר יְיֵלִילוּ, וְרִנָּה תִפְצְחִי,</p>

<p>       יֹאמַר לְרוּחַ מֵרְצוֹנוֹ נוֹשְׁבָה: / בּוֹאִי וּבַהְרוּגֵי פְרִידָתָם פְּחִי –</p>

<p>       עַד אַחֲלִיף כֹּחִי בְּצוּר גּוֹחִי וּמַבְ־ / טִיחִי, וְרוּחִי, בַּחֲזוֹת אָחִי, תְּחִי!</p>

<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/27953">https://benyehuda.org/read/27953</a></div></body></html>