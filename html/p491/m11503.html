<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>סַבְלָנוּת</title>
	<meta name="author" content="ישראל דושמן"/>
</head>
<body>

<blockquote>
<p>&#8220;אֵין לִי כְּבָר סַבְלָנוּת!&#8221; קָרָא גָדִי בְּכַעַס וְדָחָה מִלְּפָנָיו
אֶת מַחְבַּרְתּוֹ.</p>

<p>&#8220;מַה-קָּרָה, גָּדִי?&#8221; שָׁאֲלָה אוֹתוֹ אֲחוֹתוֹ רִנָּה. &quot;מַדּוּעַ אַתָּה
כּוֹעֵס כָּל כָּךְ?</p>

<p>&#8220;זֶה חֲצִי שָׁעָה&#8221;, אָמַר גָּדִי בְּהִתְרַגְּזוּת, &quot;אֲנִי יוֹשֵׁב עַל
שְׁאֵלָה אַחַת בְּחֶשְׁבּוֹן וְאֵין אֲנִי יָכוֹל לִפְתֹּר אוֹתָהּ.</p>

<p>&#8220;מִסְכֵּן!&#8221; אָמְרָה רִנָּה בְּהִשְׁתַּתְּפוּת.</p>

<p>&#8220;טוֹב לָךְ, שֶׁאֵין אַתְּ לוֹמֶדֶת עֲדַיִן בְּבֵית-הַסֵּפֶר&#8221;, אָמַר
גָּדִי בְּקִנְאָה. &#8220;הוֹי, הַחֶשְׁבּוֹן הַזֶּה! בָּטוּחַ אֲנִי, שֶׁלֹּא
נוֹצַר אֶלָּא לְצָעֵר אֶת הַיְלָדִים!&#8221;</p>

<p>&#8220;טִפְּשׁוֹן!&#8221; אָמְרָה לוֹ רִנָּה, &#8220;הֲרֵי יָכוֹל אַתָּה לִשְׁאֹל אֶת
אִמָּא! הִנֵּה הִיא יוֹשֶׁבֶת בַּגַּן וְסוֹרֶגֶת&#8221;.</p>

<p>&#8220;הַמּוֹרֶה אָסַר עָלֵינוּ לִשְׁאֹל אֶת אִמָּא אוֹ אֶת אַבָּא&#8221;,
הִתְאוֹנֵן גָּדִי.</p>

<p>רִנָּה חָשְׁבָה רֶגַע וְאַחַר קָרְאָה בְּשִׂמְחָה:</p>

<p>&#8220;יֵשׁ לִי עֵצָה: תִּשְׁאַל אֶת הָעוֹזֶרֶת. הִיא יוֹדַעַת חֶשְׁבּוֹן.
פַּעַם שָׁמַעְתִּי אֶת אִמָּא אוֹמֶרֶת לְאַבָּא, שֶׁהַחֶשְׁבּוֹנוֹת
שֶׁלָּהּ הֵם בְּסֵדֶר גָּמוּר.&#8221;</p>

<p>&#8220;לֹא!&#8221; אָמַר גָּדִי, &#8220;הַמּוֹרֶה אָמַר, שֶׁעָלֵינוּ לִפְתֹּר אֶת
הַשְּׁאֵלוֹת בְּעַצְמֵנוּ, בְּלִי עֶזְרַת אֲחֵרִים&#8221;.</p>

<p>&#8220;אֲנִי חוֹשֶׁבֶת, שֶׁהַמּוֹרֶה שֶׁלְּךָ אָדָם רַע הִנֵּהוּ,&#8221; הֵעִירָה
רִנָּה. &#8220;מָה אִכְפַּת לוֹ, אִם תִּשְׁאַל אֶת פִּי מִי שֶׁהוּא?&#8221;</p>

<p>&#8220;כָּל הַמּוֹרִים לְחֶשְׁבּוֹן אֵינָם טוֹבִים בְּיוֹתֵר,&#8221; גָּזַר גָּדִי.
גַּם רָחֵל בַּמַּחְלְקָה הַשְּׁנִיָּה אֵינֶנָּהּ אוֹהֶבֶת אֶת הַמּוֹרָה
לְחֶשְׁבּוֹן. רָחֵל מְפַחֶדֶת, פֶּן תִּשָּׁאֵר עוֹד שָׁנָה בַּמַּחְלְקָה
בִּגְלַל הַמּוֹרָה הַזֹּאת.&quot;</p>

<p>&#8220;נֶחְצֶצֶת אַחַת!&#8221; קָרְאָה רִנָּה, &quot;אֲנִי לֹא אֶלְמַד אֵצֶל &#8216;כָּזֶה
מִין&#8217; &quot;!</p>

<p>לְאַחַר שֶׁהֶחְלִיטָה רִנָּה הַחְלָטָה תַּקִּיפָה זוֹ, יָצְאָה לַגִּנָּה
וְאָמְרָה לְאִמָּהּ:</p>

<p>&#8220;אָנָּא, אִמָּא, אַל תִּשְׁלְחִי אוֹתִי לְבֵית-הַסֵּפֶר, שֶׁבּוֹ
לוֹמְדִים רָחֵל וְגָדִי&#8221;.</p>

<p>&#8220;מַדּוּעַ?!&#8221; תָּמְהָה הָאֵם.</p>

<p>&#8220;מִפְּנֵי שֶׁהַמּוֹרִים לְחֶשְׁבּוֹן בְּבֵית-סֵפֶר זֶה אֲנָשִׁים רָעִים
הֵם&#8221;.</p>

<p>&#8220;מִי אָמַר לָךְ כַּדְבָרִים הָאֵלֶּה?&#8221; שָׁאֲלָה הָאֵם.</p>

<p>&#8220;גָּדִי הַמִּסְכֵּן&#8221;, אָמְרָה רִנָּה, &#8220;הִנֵּה הוּא יוֹשֵׁב זֶה חֲצִי
שָׁעָה עַל שְׁאֵלָה בְּחֶשְׁבּוֹן וְאֵינֶנּוּ יָכוֹל לִפְתֹּר אוֹתָהּ&#8221;.</p>

<p>&#8220;וּבַמֶּה אָשֵׁם כָּאן הַמּוֹרֶה?&#8221; שָׁאֲלָה הָאֵם.</p>

<p>&#8220;מִפְּנֵי שֶׁאֵין הוּא מַרְשֶׁה לִשְׁאֹל עֵצָה מִשּׁוּם אִישׁ&#8221;, עָנְתָה
רִנָּה.</p>

<p>&#8220;לֹא, רִנָּה!&#8221; אָמְרָה הָאֵם, &#8220;אֵין הַמּוֹרִים לְחֶשְׁבּוֹן אֲנָשִׁים
רָעִים. יְלָדִים הַחוֹשְׁבִים כָּךְ טוֹעִים טָעוּת גְּדוֹלָה. קַל מְאֹד
לְהַאֲשִׁים אֲחֵרִים&#8230; וְעַתָּה שִׁלְחִי נָא אֵלַי אֶת גָּדִי עִם סֵפֶר
הַחֶשְׁבּוֹן שֶׁלּוֹ&#8221;.</p>

<p>כְּשֶׁבָּא גָּדִי, אָמְרָה לוֹ הָאֵם:</p>

<p>&#8220;קְרָא לְפָנַי אֶת הַשְּׁאֵלָה בְּחֶשְׁבּוֹן שֶׁעָלֶיךָ לִפְתֹּר&#8221;.</p>

<p>גָּדִי קָרָא:</p>
</blockquote>

<blockquote>
<p>הַדּוֹד נָתַן לְבֶן אֲחוֹתוֹ עֶשְׂרִים גְּרוּשׁ</p>

<p>דְּמֵי חֲנֻכָּה: הָלַךְ הַיֶּלֶד לַחֲנוּת וְקָנָה:</p>

<p>קֻפְסַת צְבָעִים בְּשִׁבְעָה גְּרוּשִׁים, קַלְמָר בְּשִׁשָּׁה גְּרוּשִׁים וְעִפָּרוֹן בִּגְרוּשׁ אֶחָד.</p>

<p>כַּמָּה נִשְׁאַר לַיֶּלֶד מִדְּמֵי הַחֲנֻכָּה?&quot;</p>

<br />
</blockquote>

<blockquote>
<p>&#8220;וְזוֹהִי שְׁאֵלָה קָשָׁה?&#8221; שָׁאֲלָה הָאֵם.</p>

<p>&#8220;קָשָׁה נוֹרָא!&#8221; קָרְאָה רִנָּה.</p>

<p>&#8220;לֹא כָּל כַּךְ קָשָׁה&#8221;, אָמַר גָּדִי. &#8220;אַךְ אֵין הַתְּשׁוּבָה שֶׁלִּי
מַתְאִימָה לַתְּשׁוּבָה שֶׁבְּסוֹף הַסֵּפֶר&#8221;.</p>

<p>&#8220;וַדַּאי נָפְלָה אֶצְלְךָ טָעוּת בַּחִבּוּר אוֹ בַּחִסּוּר&#8221;, אָמְרָה
הָאֵם &#8220;לֵךְ בְּדֹק בְּסַבְלָנוּת אֶת עֲבוֹדָתֶךָ&#8221;.</p>

<p>&#8220;אֲבָל אֵין לִי סַבְלָנוּת!&#8221; הִתְאוֹנֵן גָּד.</p>

<p>&#8220;לִמּוּד הַחֶשְׁבּוֹן&#8221;, אָמְרָה הַאָםֵ, &#8220;הוּא לִמּוּד שֶׁל סֵדֶר, שֶׁל
דִּיּוּק וְשֶׁל סַבְלָנוּת. בְּלִי דְּבָרִים אֵלֶּה אִי אֶפְשָׁר
לִפְתֹּר שׁוּם שְׁאֵלָה בַּחַיִּים. לֵךְ אֶל הַנְּמָלָה, גָּדִי, רְאֵה
דְרָכֶיהָ וַחֲכָם!&#8221;</p>

<p>וְהָאֵם נִגְּשָׁה עִם הַיְלָדִים אֶל תְּלוּלִית הַנְּמָלִים וְאָמְרָה:</p>

<p>&#8220;אֲנִי אוֹהֶבֶת מְאֹד לְהִתְבּוֹנֵן אֶל הַנְּמָלִים הַקְּטַנּוֹת
וְהֶחָרוּצוֹת בִּשְׁעַת עֲבוֹדָתָן. כָּל אַחַת מֵהֶן יוֹדַעַת אֵת אֲשֶׁר
לְפָנֶיהָ, כָּל אַחַת יוֹדַעַת אֶת תַּפְקִידָהּ. וְיֵשׁ סֵדֶר יָפֶה
בַּעֲבוֹדָתָן, יֵשׁ דִּיּוּק וְהָעִקָּר – סַבְלָנוּת. הַבִּיטוּ נָא אֶל
הַנְּמָלָה הַזֹּאת: אֵיזֶה מַשָּׂא כָּבֵד הִיא נוֹשֵׂאת! רְאוּ נָא –
הִיא נֶעֶצְרָה בְּדַרְכָּהּ. מַה קָּרָה? מִכְשׁוֹל לְפָנֶיהָ – אֶבֶן
קְטַנָּה. הִיא עוֹמֶדֶת רֶגַע וְנִמְלֶכֶת בְּדַעְתָּהּ אֵיךְ לַעֲבֹר.
אַ! הִנֵּה הִיא עוֹקֶפֶת אֶת הָאֶבֶן וּמַמְשִׁיכָה אֶת דַּרְכָּהּ. הִיא
הִתְגַּבְּרָה עַל הַמִּכְשׁוֹל&#8221;.</p>

<p>&#8220;הֵידָד, נְמָלֹנֶת-חַכְמֹנֶת!&#8221; קָרְאָה רִנָּה וּמָחֲאָה כָּף, &#8220;אֵין
כָּמוֹךְ!&#8221;</p>

<p>&#8220;רְאוּיָה הִיא הַנְּמָלָה הַזֹּאת לַמַּחְמָאָה שֶׁלְּךָ&#8221;, אָמְרָה הָאֵם.
&#8220;כְּבָר שְׁלֹמֹה הַמֶּלֶךְ, הֶחָכָם מִכָּל אָדָם, קָרָא לַנְּמָלָה
&#8220;חֲכָמָה מְחֻכָּמָה&#8221;. עָלֵינוּ, בְּנֵי הָאָדָם, לְהִתְבַּיֵּשׁ
לִפְעָמִים מִפְּנֵי הַנְּמָלָה הַקְּטַנָּה הַזֹּאת: אָנוּ נִרְתָּעִים
מִפְּנֵי מִכְשׁוֹל קָטָן וּבִגְלַל טָעוּת קְטַנָּה תִּרְפֶּינָה
יָדֵינוּ&#8221;.</p>

<p>&#8220;אֵלֵךְ וַאֲנַסֶּה עוֹד פַּעַם לִפְתֹּר אֶת הַשְּׁאֵלָה&#8221; אָמַר פִּתְאֹם
גָּדִי וּמִהֵר לַחֲדַר הַיְלָדִים.</p>

<p>אַחֲרֵי רִגְעֵי מִסְפָּר שָׁב גָּדִי וְקָרָא בְּשִׂמְחָה:</p>

<p>&#8220;אִמָּא, הַשְּׁאֵלָה נִפְתָּרָה!&#8221;</p>

<p>&#8220;הַאִם מִי שֶׁהוּא עָזַר לְךָ?&#8221; שָׁאֲלָה אוֹתוֹ הָאֵם.</p>

<p>&#8220;וַדַּאי הָעוֹזֶרֶת!&#8221; אָמְרָה רִנָּה.</p>

<p>&#8220;אִישׁ לֹא עָזַר לִי!&#8221; קָרָא גָּדִי נֶעֱלָב. &#8220;הָיְתָה פָּשׁוּט טָעוּת
בַּחִסּוּר. לֹא הִרְגַּשְׁתִּי בָּהּ קֹדֶם. הַשְּׁאֵלָה קַלָּה מְאֹד&#8221;.
&#8220;רוֹאֶה אַתָּה&#8221;, אָמְרָה הָאֵם, &#8220;לַשָּׁוְא הֶאֱשַׁמְתָּ אֶת הַמּוֹרֶה
בְּרֹעַ לֵב. הוּא צָדַק מְאֹד, הַמּוֹרֶה. עָלֵינוּ לְהִשָׁעֵן עַל
כֹּחוֹת עַצְמֵנוּ. אִם אֵין מַצְלִיחִים פַּעַם רִאשׁוֹנָה, אֵין
לְהִתְיָאֵשׁ. צָרִיךְ לְהִתְאַזֵּר בְּסַבְלָנוּת וּלְהַתְחִיל מֵחָדָשׁ&#8221;.
&#8220;צַר לִי, שֶׁדִּבַּרְתִּי סָרָה בַּמּוֹרֶה&#8221;, אָמַר גָּדִי. &#8220;אִמָּא&#8221;,
קָרְאָה רִנָּה, &#8220;אֲנִי רוֹצָה לִלְמֹד בְּבֵית-סֵפֶר זֶה, אֲבָל אַל נָא
תְּסַפְּרִי לַמּוֹרֶה מַה שֶּׁאָמַרְתִּי קֹדֶם&#8221;. &#8220;לֹא אֲסַפֵּר&#8221;,
אָמְרָה הָאֵם, &#8220;אַךְ לְהַבָּא הֱיוּ זְהִירִים בְּדִבְרֵיכֶם,
יְלָדָי!&#8221;</p>
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/11503">https://benyehuda.org/read/11503</a></div></body></html>