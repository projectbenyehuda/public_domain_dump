<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>לבבי בקרבי</title>
	<meta name="author" content="שמואל הנגיד"/>
</head>
<body>

<h1 id="לְבָבִיבְּקִרְבִּישמואלהנגיד">לְבָבִי בְּקִרְבִּי / שמואל הנגיד</h1>

<blockquote>
<p>וְלוֹ, יַעַזְרֵהוּ הָאֵל, בְּמִלְחֶמֶת יַדַּיִר הָאִישׁ בְּאַרְגּוֹנָה הַמָּקוֹם בְּקַיִץ שֶׁל שְׁנַת תת&quot;א [1041; 4801], וְהַנִּצוּחַ אֲשֶׁר הָיָה עָלָיו וְעַלשְׁנֵי שָׂרֵי הַחַיִל וַאצִל וּמֻוַּפַק בְּשָׂמַנְתִּאן הַמָּקוֹם. וּבוֹ נִזְכַּר הַנִּצּוּחַ, הָיָה עִם שִׁיר אֲשֶׁר לוֹ עָלָיו, מִלְּבַד זֶה הַשִּׁיר אֲשֶׁר אֶזְכֹּר עַתָּה:
<br><br />
È — — È — — — È — — È — — —    È — — È — — — È — — È — — —</p>
</blockquote>

<blockquote>
<p>לְבָבִי בְּקִרְבִּי חַם וְעֵינִי מְדַמַּעַת,    לְמַעַן אֲנִי נִכְסָף לְחַמַּת וּמֵפַעַת,</p>
</blockquote>

<blockquote>
<p>וְלִרְאוֹת עֲדַת שִׂרְיוֹן, מְבִיאָה לְמוֹרִיָּה  בְּשִׁירִים צְרוֹרוֹת נֵרְדְּ, חוֹנָה וְנוֹסַעַת,</p>
</blockquote>

<blockquote>
<p>וְאוֹרְחַת לְבָנוֹן עַל אֲרִיאֵל בְּקוֹל זִמְרָה  תְּפַזֵּר פְּתוֹתֵי מֹר וְקִדָּה, כְּזוֹרַעַת,</p>
</blockquote>

<blockquote>
<p>יְמֵי נַעֲרֵי צִיּוֹן בְּצִיּוֹן, כְּשֶׁמֶשׁ עַל    עֲרוּגוֹת בְּשָׂמֶיהָ מְהִלָּה וּמוֹפַעַת,</p>
</blockquote>

<blockquote>
<p>5 יְשׁוּרוּן אֱלֵי שָׂרוֹת יְשׁוּרוּן בְּאִישׁוֹן חֵן  לְעַיִן בְּפוּךְ מִמַּעֲשֵׂה אֵל מְקֹרַעַת,</p>
</blockquote>

<blockquote>
<p>וְלֹא נִבְּלוּ בָנוֹת בְּדֹפִי אֲבוֹתֵיהֶם,    וְלֹא פָעֲלוּ בָנִים נְבָלָה וּמִגְרַעַת,</p>
</blockquote>

<blockquote>
<p>וְאֶתְאַו לְבַת נָדִיב בְּגִנַּת אֱגוֹז שָׂמָה   עֳפָרִים עֲלֵי שׁוֹשָׁן לְלַקֵּט וְלָטַעַת —</p>
</blockquote>

<blockquote>
<p>וְהִנֵּה אֲרָיוֹת יִשְׁאֲגוּ שָׁם, מְנָעוּהָ    אֲזַי מֵעֲבֹר אוֹתָהּ וּמִבּוֹא וּמִגַּעַת,</p>
</blockquote>

<blockquote>
<p>הֲרוּסַת יְדֵי זָרִים אֲשֶׁר חִלְּצוּ מִקִּיר   יְפֵה נוֹף פְּטוּרֵי צִיץ וְלוֹיוֹת וּמִקְלַעַת</p>
</blockquote>

<blockquote>
<p>10 בְּשׁוּרִי בְּעֵין לִבִּי דְּבִירִי מְעִי מַפָּל,   וְאֶבֶן שְׁתִיָּה בֵּין אֲבָנִים מְבֻלַּעַת —</p>
</blockquote>

<blockquote>
<p>אֲמָרֵר בְּעֵין חָרֵד, וְאָהִים בְּלֵב זָעֵף,   כְּאִלּוּ חֲנִית אוֹיֵב לְבָבִי מְבַקָּעַת.</p>
</blockquote>

<blockquote>
<p>אֱלֹהִים, הֲלָעַד תַּעֲלֶה בַּת אֱדוֹם, תָּדוּר  עֲלֵי עָשׁ – וּבַת צִיּוֹן בְּלֶב יָם מְשֻׁקָּעַת?</p>
</blockquote>

<blockquote>
<p>הֲלֹא תֶאֱנַף כִּי בַת יְהוּדָה עֲרֻמָּה מִן   כְּסוּת – וַאֲחוֹת עוּץ בַּעֲלַת חָח וְטַבָּעַת!</p>
</blockquote>

<blockquote>
<p>עֲלֵה כַאֲרִי מִסֻּבְּכוֹ, אוֹ כְּנָמֵר מִן    הֲרָרָיו, וְהָרֵם יָד נְטוּיָה וְנוֹדַעַת,</p>
</blockquote>

<blockquote>
<p>15 וְהַסְפֵּה חֲצָצֶיךָ בְּבָצְרָה, וְהַשְׁקֵה כוֹס  לְתֵימָן, מְלֵאָה מֵחֲמָתָךְ וְשׂוֹרַעַת,</p>
</blockquote>

<blockquote>
<p>וְאוֹדֶה לְךָ מִשִּׁיר, כְּשִׁירִי בְּבוֹא בַּעַל   מְרִי וַאֲחִימֶלֶךְ בְּמִבְצָר בְּלִי דַעַת,</p>
</blockquote>

<blockquote>
<p>וְחָשַׁב לְהִנָּצֵל בְּנַפְשׁוֹ בְּמָעֻזּוֹ,     וּבָא בוֹ – וְדָבְקָה בוֹ קְלָלָה כְּצָרַעַת</p>
</blockquote>

<blockquote>
<p>וְנַחְנוּ בְּתַחְתִּיתוֹ, וְהָיוּ בְּעֵינֵינוּ    אֲנָשָׁיו בְּמִגְדָּלָיו חֲגָבִים וְתוֹלַעַת,</p>
</blockquote>

<blockquote>
<p>וְהָיְתָה בְּחֶרֶב אֵל עֲדָתִי מְבַצַּעַת –   וְהָיְתָה לְפִי חֶרֶב עֲדָתוֹ מְבֻצָּעַת.</p>
</blockquote>

<blockquote>
<p>20 בְּיוֹם הַשְּׁחָקִים רוֹעֲשִׁים מֵהֲמוֹן סוּסִים, וְאֶרֶץ בְּשַׁעְטָתָם נְדוּדָה וּמוּנַעַת,</p>
</blockquote>

<blockquote>
<p>וְשָׂרִים, לְבוּשֵׁי שֵׁשׁ מְאָדָּם, מְאָדָּמִים  בְּחֵץ, וַעֲדַת רָמִים בְּדָמִים מְתֻלַּעַת,</p>
</blockquote>

<blockquote>
<p>בְּזֶה אֶחֱזֶה רִגְשַׁת מְפִיצָה וְקוֹלַעַת,   וְכֹה אֶשְׁמְעָה רִנַּת מְרִיעָה וְתוֹקָעַת.</p>
</blockquote>

<blockquote>
<p>וְקַמְנוּ וְעָלִינוּ לְרֹאשׁוֹ בְּסֻלָּם מִן    קְשָׁתוֹת, וּמַעְלַת חֵץ, לְלֵב רַךְ מְיַגַּעַת</p>
</blockquote>

<blockquote>
<p>וְשַׂמְנוּ לְפִתְחֵיהֶם מְסִלָּה לְכָל שׁוֹלֵל,  וּבָאנוּ בְּחַצְרֵיהֶם מְבוֹא עִיר מְבֻקַּעַת</p>
</blockquote>

<blockquote>
<p>25 וְשַׂמְנוּ אֲדָמָה מִדְּמֵיהֶם מְצֻבַּעַת,    וְאֶרֶץ בְּפִגְרֵי רוֹזְנֵיהֶם מְבֻקַּעַת,</p>
</blockquote>

<blockquote>
<p>תְּהַלֵּךְ – וְתִרְמֹס רַגְלְךָ גֵו וְגֻלְגֹּלֶת,   וְעַל אָזְנְךָ נֶפֶשׁ חֲלָלִים מְשַׁוַּעַת.</p>
</blockquote>

<blockquote>
<p>וְנוֹטֵר וּמִתְנַקֵּם וְעָמוּס בְּמַלְקוֹחַ –   וְאוֹנֵק בְּחַבּוּרָה מְרִיקָה וְנוֹבַעַת,</p>
</blockquote>

<blockquote>
<p>וְשָׁם נִלְקְחוּ רֵעָיו שְׁנֵיהֶם וְזֶה חֻלַּל   מְהֵרָה, וְזֶה רַגְלוֹ בְּמַסְגֵּר מְשֻׁקָּעַת.</p>
</blockquote>

<blockquote>
<p>וּבָרַח בְּלֵב רַגָּז וְנָמֵס, כְּמוֹ יִבְרַח    חֲסַר לֵב, וְלֹא סָר אֶל נְכוֹחָה וּמִשְׁמַעַת,</p>
</blockquote>

<blockquote>
<p>30 וְנָס – יַחֲשֹׁב כָּל עֵץ יְבַקֵּשׁ לְהָרְגֵהוּ,   וְעַל כָּל צְרוֹר — חֶרֶב, זְרוֹעוֹ מְגַדַּעַת.</p>
</blockquote>

<blockquote>
<p>וְנִמְלַט לְאַדִּיר רָם וְאַדִּיר בְּנֶפֶשׁ מֵ-   אֲשֶׁר רָאֲתָה עֵינוֹ בְּרֵעָיו מְשֻׁגַּעַת,</p>
</blockquote>

<blockquote>
<p>וּמִשָּׁם לְקַחְנוּהוּ בְּעָרְמָה וְיָד רָמָה   וְעֵצָה טְהוֹרָה מִיְּשׁוּעָה מְשֻׂבָּעַת.</p>
</blockquote>

<blockquote>
<p>אֲנִי אֵשְׁתְּ כּוֹס יֶשַׁע וְכוֹס עַל יְשׁוּעָתִי – וְהוּא יֵשְׁתְּ קִיקָלוֹן וּבשֶׁת בְּקֻבָּעַת.</p>
</blockquote>

<blockquote>
<p>אֱלֹהַי, בְּךָ רַצְתִּי בְּרֶגֶל מְהִירָה אֶל    פְּחָתִים, וְיָד עַל חוּר פְּתָנִים מְשַׁעְשַׁעַת,</p>
</blockquote>

<blockquote>
<p>35 וְשַׂמְתִּי בְּךָ כִסְלִי וְשִׂבְרִי, וְנַפְשִׁי אֶת   הֲדָרָךְ וְחַסְדֶּךָ מְבִינָה וְיוֹדַעַת,</p>
</blockquote>

<blockquote>
<p>לְךָ אֶעֱנֶה בִּשְׂפַת רְנָנוֹת, בְּקָהָל רָב,   וְעֵדָה, עֲלֵי טוּבָךְ, בְּשִׁירִי מְרוֹעַעַת,</p>
</blockquote>

<blockquote>
<p>וְכָכָה תְּחִי נַפְשִׁי, וְתִהְיֶה לְעוֹלָם מִן   מְצוּקָה וְצָרָה נֶעֱזֶרֶת וְנוֹשָׁעַת!
<br> </p>
</blockquote>

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן-יהודה באינטרנט</a>.  הוא זמין תמיד בכתובת הבאה:<br /><a href="https://bybe.benyehuda.org/read/6605">https://bybe.benyehuda.org/read/6605</a></div></body></html>