<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>הכימים בחרתם</title>
	<meta name="author" content="שמואל הנגיד"/>
</head>
<body>

<h1 id="הֲכַיָּמִיםבְּחַרְתֶּםרשמואלהנגיד">הֲכַיָּמִים בְּחַרְתֶּם / ר' שמואל הנגיד</h1>

<p>ולה תעדה אלי ר' נסים פי אבנה</p>

<p>ולו תנחומים לרב נסים בענין בנו</p>

<br>

<blockquote>
<p>הֲכַיָּמִים בְּחַרְתֶּם בַּמְּרָדִים,               וְכַלֵּילוֹת חֲפַצְתֶּם בַּבְּגָדִים,</p>
</blockquote>

<blockquote>
<p>וְכִזְמַן רַע, אֲשֶׂר יִקְשֹׁר בְּזָדוֹן               כְּמוֹ כֵן תִּקְשְׁרוּ עַל הַיְּדִידִים?</p>
</blockquote>

<blockquote>
<p>לְמַעַן תִּלְבְּשׁוּ מִכְלוֹל וְרִקְמָה –              וְנִסִּים עַל בְּנוֹ מֻלְבָּש ׁ חֲרָדִים,</p>
</blockquote>

<blockquote>
<p>וְתָשִׁירוּ בְּבֵית מִשְׁתֶּה וְשִׂמְחָה –             וְהוּא יִקְרָא בְּבֵית אֵבֶל סְפָדִים,</p>
</blockquote>

<blockquote>
<p>כְּאִלּוּ לֹא יְדַעְתֶּם כִּי לְאֵידוֹ               שְׁמֵי שַׁחַק וְאֵדֵיהֶם בְּאֵידִים,</p>
</blockquote>

<blockquote>
<p>וְהַקָּצִיר וְהַבָּצִיר בְּצִירִים,                וְהַמָּטָר וְלַפִּידִים בְּפִידִים!</p>
</blockquote>

<blockquote>
<p>הֲיִקָּטֵף יְחִיד אָבִיו בְּאִבּוֹ –               וְאָבִיהוּ מְיֻחָד בֵּין יְחִידִים!</p>
</blockquote>

<blockquote>
<p>וְיִשָּׁרֵשׁ, בְּהִגָּמֵל, יְלוּדוֹ –                וְהוּא שֹׁרֶשׁ לְשַׂר גּוֹמֵל חֳסָדִים!</p>
</blockquote>

<blockquote>
<p>וְיִכָּשֵׁל בְּזַרְעוֹ מַחֲזִיק יָד                לְנִכְשָׁלִים וְלַעְנִיִּים מְרוּדִים?</p>
</blockquote>

<blockquote>
<p>וְלֹא זָכָה לְהַשְׂכִּילוֹ בְּלוּחַ,                אֲשֶׁר לוּחוֹת בְּרִית לוֹ כַצְּמִידִים!</p>
</blockquote>

<blockquote>
<p>וְאִם מִבֵּין יְלָדִים יַעֲקֹב מֵת –              הֲיֵשׁ יִתְרוֹן לְאָבוֹת בַּיְלָדִים?</p>
</blockquote>

<blockquote>
<p>וְלוּלֵא כִי אֱלֹהִים אֵל אֱמוּנָה               וְאֵין עָוֶל, וּמַעְבָּדָיו חֲסוּדִים,</p>
</blockquote>

<blockquote>
<p>וְלַסּוֹבֵר בְּסֵבֶר טוֹב שְׁפָטָיו –               מְלִיצָיו טוֹב בְּיוֹם מִשְׁפָּט מְעִידִים</p>
</blockquote>

<blockquote>
<p>אֲזַי מֵאֵן לְהִתְנַחֵם לְבָבִי                וְשָׂבַעְתִּי עֲדֵי גֶוַע נְדוּדִים.</p>
</blockquote>

<blockquote>
<p>תְּנָה אֵלִי, לְאָבִיו מִצְּפוּנָךְ                אֲשֶׁר תִּצְפֹּן לְרֵעָיו הַחֲסִידִים,</p>
</blockquote>

<blockquote>
<p>וְהָשֵׁב לוֹ, מְקוֹם אֶחָד, שְׁנַיִם,              יְהו ּ בַדּוֹר כְּמוֹ אָבִיו אֲחָדִים!</p>
</blockquote>

<br>  

<blockquote>
<p>דְּבָרַי רֹאשׁ לְכָל רָאשֵׁי דְבָרִים,              וְעַל שִׂיחִים נְגִידִים הֵם נְגִידִים,</p>
</blockquote>

<blockquote>
<p>וְיָמוּת בֶּן בְּנִי וּבְנוֹ זְקֵנִים –               וְשִׂיחַי אַחֲרֵי מוֹתָם יְלָדִים,</p>
</blockquote>

<blockquote>
<p>וְיִשָּׂאוּם בְּגַבּוֹתָם סְפָרִים                כְּמוֹ יִשְׂאו ּ אֲדוֹנֵיהֶם עֲבָדִים,</p>
</blockquote>

<blockquote>
<p>וְכֵן הֵמָּה אֳהָבֶיךָ בְּנַפְשִׁי                מְקֻיָּמִים וְנִכְתָּבִים נְקוּדִים.</p>
</blockquote>

<blockquote>
<p>וְעַל מַה זֶּה תְּאַחֵר מִן יְדִידָךְ               כְּתָבֶיךָ בְּטוּרִים כָּרְבִידִים?</p>
</blockquote>

<blockquote>
<p>אֲנִי לָהֶם, וְחַיֶּיךָ, מְצַפֶּה,                וְהֵם עָלַי כְּפָנֶיךָ חֲמוּדִים,</p>
</blockquote>

<blockquote>
<p>וְנוֹאָשׁ מֵחֲזוֹת סִינַי בְּעֵינָיו               יְהִי נִכְסָף לְהַבִּיט אֶל רְפִידִים!</p>
</blockquote>

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/2289">https://benyehuda.org/read/2289</a></div></body></html>