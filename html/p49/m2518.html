<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[הֲיִרְהַב הַזְּמָן]</title>
	<meta name="author" content="שמואל הנגיד"/>
</head>
<body>

<p>ולה פי קום דכל עליהם פסמעהם [יקרון] אלתלמוד עלי גאיה מן אלתחריף פוצפהם ווצף אסתאדהם</p>

<p>ולו (שיר) על אנשים שנכנס אליהם ושמע אותם לומדים את התלמוד בתכלית השבושים ותאר אותם ותאר את רבם</p>

<br>

<blockquote>
<p>הֲיִרְהַב הַזְּמָן בִּרְבִי וְרָבָא,   /   וְאִם בֵּינָיו וּבֵין תַּלְמוּד מְרִיבָה,</p>

<p>וְלָכֵן סִדְּרוֹ עַל פִּי פְתָאִים,   /   מְתֵי בֶטֶן וְאַדֶּרֶת וְשֵׂיבָה,</p>

<p>וְכָל בַּעַר אֲשֶׁר יֹאמַר: אֲנִי הוּא  /   מְפִיבֹשֶׁת, וְרַב הַאיֵי כְּצִיבָא?</p>

<p>יְדַמּוּ כִי בִּצִיצִיּוֹת וְזָקָן    /   וּמִגְבַּעַת יְהִי אִישׁ רֹאשׁ יְשִׁיבָה!</p>

<p>זְכֹר, אָחִי, בְּלֶכְתֵּנוּ שְׁנֵינוּ   /    אֱלֵי בֵית הַתְּפִלָּה, יוֹם עֲרָבָה,</p>

<p>וְשָׁמַעְנוּ חֲמוֹר נוֹעֵר וְצִוְחַת  /    בְּנֵי בָקָר, וְהֵם גּוֹעִים, קְרֵבָה,</p>

<p>וְשַׂחְתִּי: מִי אֲשֶׁר שָׁת בֵּית אֱלֹהִים /  כְּמוֹ רֶפֶת – וְהִיא חַטָּאת וְחוֹבָה!</p>

<p>וְאָמְרוּ: אֵין חֲמוֹר וּמְרִיא בְּבֵית אֵל, / אֲבָל קוֹרִים בְּמַסֶּכֶת וּבָבָא!</p>

<p>וְאָמַרְתִּי: הֲמִירוֹתֶם תְּעוּדָה  /   וְתוֹרָה – וַאֲנִי אָנָה אֲנִי בָא?</p>

<p>וּבָאנוּ זוֹעֲמִים אֶל בֵּית אֱלֹהִים  /   – וּמִי יִתֵּן וְנִטְעֶה בַנְתִיבָה! –</p>

<p>וְהִנֵּה רַב וְתַלְמִידִים מְנִידִים  /   לְרָאשֵׁיהֶם כְּעַרְעָר בָּעֲרָבָה,</p>

<p>בְּפִיהֶם גִּדְּפוּ הִלֵּל וְשַׁמַּאי  /    וְהִכּוּ עַל לְחִי רַבִּי עֲקִיבָא,</p>

<p>וְהָרַב יַאֲרִיךְ לָהֶם טְעָמִים  /    וְיִטְרֹף מִלְּשׁוֹנָם אוֹת וְתֵבָה,</p>

<p>וְיָשַׁבְתִּי וּפָנַי זוֹעֲפִים מִן   /    אֲשֶׁר אֶרְאֶה, וְנַפְשִׁי בִי עֲצֵבָה,</p>

<p>וְשָׁאַלְתִּי שְׁלוֹם הָרַב בְּכָבוֹד –  /  וְעָנַנִי כְּאִישׁ מָדוֹן וְאֵיבָה,</p>

<p>וְהֵחֵל לַעֲנוֹת מֵאָה בְּרָכוֹת  /    בְּקוֹל עָבֶה כְּקוֹל הָמוֹן וְצָבָא,</p>

<p>וּבֵרַךְ אֵל לְמַעַן אִישׁ בְּרָאוֹ  /    וְלֹא אִשּׁה – הֲשִׁיבוֹתִיו תְּשׁוּבָה:</p>

<p>הֲתָשִׁית נַפְשְׁךָ מִן הַזְּכָרִים –  /   וְאֵל יָעִיד בְּךָ כִּי אַתְּ נְקֵבָה!
<br></p>
</blockquote>

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/2518">https://benyehuda.org/read/2518</a></div></body></html>