<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[לי הזמן]</title>
	<meta name="author" content="שמואל הנגיד"/>
</head>
<body>

<blockquote>
<p>— — ∪ — — —∪ — — — // — — ∪— — —∪ — — —</p>
</blockquote>

<blockquote>
<p>לִי הַזְּמַן<a href="#fn:1" id="fnref:1" title="see footnote" class="footnote"><sup>1</sup></a>, אָגִיל בְּתוֹךְ אָהְלִי, // בָּא גוֹאֲלִי, שָׁלְמוּ יְמֵי אֶבְלִי<a href="#fn:2" id="fnref:2" title="see footnote" class="footnote"><sup>2</sup></a>,</p>
</blockquote>

<blockquote>
<p>בָּא גוֹאֲלִי, הֵצִיץ וְהִשְׁגִּיחַ // מִן הַחֲרַכִּים
אַחֲרֵי כָּתְלִי<a href="#fn:3" id="fnref:3" title="see footnote" class="footnote"><sup>3</sup></a>.</p>
</blockquote>

<blockquote>
<p>כַּמָּה תְפַתֵּנִי<a href="#fn:4" id="fnref:4" title="see footnote" class="footnote"><sup>4</sup></a> וְתָסִית
אֶת // דּוֹדִי<a href="#fn:5" id="fnref:5" title="see footnote" class="footnote"><sup>5</sup></a> — אֲנִי לְדוֹדִי וְדוֹדִי
לִי<a href="#fn:6" id="fnref:6" title="see footnote" class="footnote"><sup>6</sup></a>.</p>
</blockquote>

<blockquote>
<p>אֶשַּׁק אֲנִי שֶׁאָהֲבָה נַפְשִׁי<a href="#fn:7" id="fnref:7" title="see footnote" class="footnote"><sup>7</sup></a>, // מַה תַּעֲשֶׂה אַתְּ<a href="#fn:8" id="fnref:8" title="see footnote" class="footnote"><sup>8</sup></a> לִי — אֲדֹנָי לִי<a href="#fn:9" id="fnref:9" title="see footnote" class="footnote"><sup>9</sup></a>!</p>

<br />
</blockquote>

<div class="footnotes">
<hr />
<ol>

<li id="fn:1">
<p><strong>לי הזמן</strong> – השעה משחקת לי. <a href="#fnref:1" title="return to body" class="reversefootnote">&#160;&#8617;</a></p>
</li>

<li id="fn:2">
<p><strong>שלמו ימי אבלי</strong>־ על פי ישעיה ס כ: ושלמו ימי
אבלך. <a href="#fnref:2" title="return to body" class="reversefootnote">&#160;&#8617;</a></p>
</li>

<li id="fn:3">
<p>על פי שיר השירים ב ח־ט: קול דודי הנה זה בא&#8230;הנה
זה עומד אחר כתלנו משגיח מן החלונות מציץ מן החרכים. <a href="#fnref:3" title="return to body" class="reversefootnote">&#160;&#8617;</a></p>
</li>

<li id="fn:4">
<p><strong>תפתני</strong> – אתה ה&#8216;מוכיח&#8217; לעזב את דודי. <a href="#fnref:4" title="return to body" class="reversefootnote">&#160;&#8617;</a></p>
</li>

<li id="fn:5">
<p><strong>ותסית את דודי</strong> – לעזבני. <a href="#fnref:5" title="return to body" class="reversefootnote">&#160;&#8617;</a></p>
</li>

<li id="fn:6">
<p><strong>אני לדודי ודודי לי</strong> – שיר השירים ו ג. <a href="#fnref:6" title="return to body" class="reversefootnote">&#160;&#8617;</a></p>
</li>

<li id="fn:7">
<p><strong>שאהבה</strong> – את שאהבה. <strong>שאהבה נפשי</strong>־ שיר השירים
א ז. <a href="#fnref:7" title="return to body" class="reversefootnote">&#160;&#8617;</a></p>
</li>

<li id="fn:8">
<p><strong>את</strong> – אתה. <a href="#fnref:8" title="return to body" class="reversefootnote">&#160;&#8617;</a></p>
</li>

<li id="fn:9">
<p><strong>אדני לי</strong> – ולא ארא. <strong>מה תעשה את לי אדני לי</strong>
־ על פי תהלים נו ה: באלהים בטחתי לא אירא מה יעשה בשר לי; תהלים נו
יב: באלהים בטחתי לא אירא מה יעשה אדם לי; תהלים קיח ו: יי לי&#8230;מה
יעשה לי אדם. <a href="#fnref:9" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/22899">https://benyehuda.org/read/22899</a></div></body></html>