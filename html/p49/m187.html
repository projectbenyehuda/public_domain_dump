<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אשלח בכנפי</title>
	<meta name="author" content="שמואל הנגיד"/>
</head>
<body>

<h1 id="אֲשַׁלַּחבְּכַנְפֵירשמואלהנגיד">אֲשַׁלַּח בְּכַנְפֵי / ר' שמואל הנגיד</h1>

<blockquote>
<p>וְגָבְרו רֹב מַלְכֵי אַלְאַנְדָּלוּס, מִשְׁפַּחַת הַבֶּרְבֶּר וְיֶתֶר הַפָּרָשִׁים, עֲלֵיהֶם בַּקַּיִץ שֶׁל שְׁנַת תתי&quot;ג [ 4813; 1053] וְשָׂכְרוּ הַצָּרְפָתִים לִהְיוֹת עִמָּם בְּעֶזְרָתָם וֶהֱבִיאוּם עִמָּם וְצָרוּ הָעִיר מֵאַרְבַּע רוּחוֹתֶיהָ. וְצָרוּ הַמַּחֲנוֹת הַצּוֹבְאוֹת מֵהַמַּעֲרָב עִם חֵיל הַבֶּרְבֶּר עַל מְדִינַת אַלְמֶרְיָה וְיָצְאוּ לִקְרָאתָם וַיֶּאֶרְבו לָהֶם חֲמִשָּׁה יָמִים קָרוֹב מֵהֶם. אַחַר כֵּן נִרְאוּ אֲלֵיהֶם וַיֵּעָרְכוּ לְהִלָּחֵם וַיִּלְבְּשׁוּ שִׁירְיוֹנֵיהֶם. וּבִרְאוֹתָם כִּי כֵן בָּרְחוּ כֻלָּם בַּלַּיְלָה בֶּהָרִים וּבַגְּבָעוֹת. אַחַר כֵּן קָרְבוּ לִקְרַאת הַשַּׂר אִבְּן אַבִּי עַמאר וְהַצָּרְפָתִים הַצָּרִים מִשֵּׁני צְדָדִים מִמִּזְרַח הָעִיר, וְכַאֲשֶׁר נִרְאוּ אֲלֵיהֶם בָּרְחוּ גַם כֵּן מִשָּׁם שֵׁנִית וְלֹא נִשְׁאַר מֵהֶם עַד אֶחָד, וַיָּשׁוּבוּ כֻלָּם נִכְלָמִים אִישׁ לְאֹהָלָיו. וְאָמַר, יוֹקִירֵהוּ הָאֵל, וּקְרָאָה:
<br><br />
זִמְרָה</p>
</blockquote>

<blockquote>
<p>אֲשַׂלַּח בְּכַנְפֵי     שְׁחָרִים סְפָרִים   בְּיִשְׁעִי – וְלֹא עַל   כְּנַף הַנְּשָׁרִים,</p>
</blockquote>

<blockquote>
<p>לְמַעַן בְּאֶבְרָה     יְעוּפוּן וְנִלְאִים,   וְרֻבָּם בְּעוּפָם    לְפֶרֶס מְסוּרִים;</p>
</blockquote>

<blockquote>
<p>וְלֹא עַל כְּנַף עָב    אֲשֶֹר הִיא מְשׁוּכָה  בְּעֵבֶר, חֲשׂוּכָה    בְהַרְבּוֹת עֲבָרִים</p>
</blockquote>

<blockquote>
<p>וְשַׁחַר, בְּפָרְשׂוֹ    כְּנָפָיו, יְמַלֵּא    בְּאוֹרוֹ כְּרֶגַע     בְּקָעוֹת וְהָרִים.</p>
</blockquote>

<blockquote>
<p>אֲנִי אֶזְמְרָה לוֹ    בְּשֵׁם אֵל יְצָרָךְ    וְשָׂמָךְ מְפָאֵר    בְּאוֹרָיו יְצוּרִים.</p>
</blockquote>

<blockquote>
<p>בְּךָ יוֹצְאִים אֶל    פְּעֻלָּה אֲנָשִׁים –   וְהָיוּ בְּמַסְגֵּר    אֲפֵלָה אֲסוּרִים,</p>
</blockquote>

<blockquote>
<p>בְּךָ שָׁכְנָה עֵין     מְנָאֵף וְגַנָּב,     וְשָׁבוּ לְמָעוֹן     וְסֻכָּה נְמֵרִים.</p>
</blockquote>

<blockquote>
<p>וְהִמְשִׁיל כְּסִילִים   בְּלַיִל, וְסַהַר     כְּרוֹעֶה יְנַהֵל     עֲדָרִים עֲדָרִים,</p>
</blockquote>

<blockquote>
<p>וּבוֹ יִתְּנוּ קוֹל,     בְִּמִקְרָא וְהַלֵּל,    אֲנָשִׁים יְגֵעִים,    וְנָחִים אֲחֵרִים,</p>
</blockquote>

<blockquote>
<p>וּבוֹ מַלְאֲכֵי אֵל    וּבְיּוֹם יְרוּצוּן    בְּאֵימָה לְכִסֵּא    וְקוֹשְׁרִים כְּתָרִים,</p>
</blockquote>

<blockquote>
<p>שְׂרָפִים וְחַיּוֹת    מְצִיצִים לְאֵל רָם  וְעוֹנִים בְּקוֹל רָם   וְאַדִּיר, וְשָׁרִים</p>
</blockquote>

<blockquote>
<p>בְּקָדוֹשׁ וְקָדוֹשׁ    וְקָדוֹשׁ אֲדֹנָי    צְבָאוֹת, מְמַלֵּא   אֲדָמָה הֲדָרִים,</p>
</blockquote>

<blockquote>
<p>וְשֶׁמֶשׁ, כְּמֶלֶךְ     מְהֻדָּר, בְּצֵאתוֹ –   יְבֹואוּן מְאוֹרִים   בְּחַדְרֵי חֲדָרִים,</p>
</blockquote>

<blockquote>
<p>בְּאוֹרָה – גְּבָעוֹת    מְלֵאוֹת חֲרִישִׁים,  בְּחֻמָּהּ – בְּקָעוֹת   מְלֵאוֹת קְצִירִים,</p>
</blockquote>

<blockquote>
<p>וְתִזְרַח – וְתַפְרַח   רְפוּאָה לְחוֹלִים,   וְתִבְרַח – וְתַצְרַח  מְדֻכָּא בְּצִירִים,</p>
</blockquote>

<blockquote>
<p>וְשָׁת יָם רְחַב יָד,   רְחַב פֶּה, וְטוֹרֵף   בְּלֹא יָד, וְקוֹרֵא –  וְאֵין לוֹ דְּבָרִים,</p>
</blockquote>

<blockquote>
<p>וְיִשְׁקֹט – וְלֹא תַאֲמִין בּוֹ, וְיִסְעַר – וְתִרְגַּע,  וְלֹא תֶחֱזֶה     בוֹ סְעָרִים.</p>
</blockquote>

<blockquote>
<p>וְיָצַר אֲדָמָה–     קְעָרָה לְמַכְבִֹיר,   וְכֶלֶא לְמַשְׂכִּיל,   וּמַצְרֵף לְבָרִים,</p>
</blockquote>

<blockquote>
<p>תְּצַמַּח וְתוֹבִישׁ,    וְתִתֵּן וְתָמִישׁ,    וְתַעְשִׁיר וְתוֹרִישׁ,  וְתוֹרִיד וְתָרִים,</p>
</blockquote>

<blockquote>
<p>וּבָרָא שְׁנִיָּה –     מְנוֹחַ מְרוּדִים,   וּמִקְוֵה אֲנָשִׁים,   וְסוֹף כָּל בְּשָׂרִים,</p>
</blockquote>

<blockquote>
<p>וּבָהּ יֵשׁ גְּמוּלָה    עֲלֵי טוֹב וְעַוְלָה,   וּבֵית דִּין מְשַׁוֶּה   עֲנִיִּים וְשָׂרִים.</p>
</blockquote>

<blockquote>
<p>פְּרֹשׂ נָא כְּתָבַי    בְּצָפוֹן וְתֵימָן    וּמוֹצָא וְיָם עַל    בְּחִירֵי חֲבֵרִים,</p>
</blockquote>

<blockquote>
<p>סְפָרִים מְרִיחִים   בְּזֵכֶר יְשׁוּעַת    אֱלֹהִים לְנַפְשִׁי,   כְּזֵכֶר כְּפָרִים,</p>
</blockquote>

<blockquote>
<p>וְנֵס, שָׁת בְּמֵצַח    לְבָנָה רְשָׁמִים,    וְשָׁת עַל פְּנֵי עָשׁ   וְשֶׁמֶשׁ סְדָרִים,</p>
</blockquote>

<blockquote>
<p>וּמִלֵּא לְשׁוֹנוֹת    בְּ&#8217;בָרוּךְ אֲדֹנָי'    וְהִרְבָּה בְּ&#8217;אֵין כֶּאֶלֹהִים' אֲמָרִים,</p>
</blockquote>

<blockquote>
<p>וּפֶלֶא אֲשֶׁר שָׁת    בְּלִבּוֹת כְּוִיּוֹת,    וְשָׁפַךְ מְרֵרוֹת    וְעִשֵּׁן נְחִירִים,</p>
</blockquote>

<blockquote>
<p>וְהוֹשִׁיב עֲנָוִים    בְּרָאשֵׁי מְרוֹמִים,  וְקָבַר גְּבוֹהִים    בְּתַחְתִּית עֲפָרִים.</p>
</blockquote>

<blockquote>
<p>בְּבוֹאָם בְּאָזְנַי    הֲמוֹנִים הֲמוֹנִים,  וְשִׁלְחָם לְעֵינַי    חֳמָרִים חֳמָרִים</p>
</blockquote>

<blockquote>
<p>שְׁאוֹנָם כְּרַעַם    וְיָם עַל שְׂפַת יָם,   וְחֶרְדַּת אֱלֹהִים   וְאֵימַת קְבָרִים,</p>
</blockquote>

<blockquote>
<p>עֲרָבִים וְהַגְרִים    וְסַרְנֵי פְּלִשְׁתִּים,   וְחִתִּים וְאַלְפֵי    סְרִיסִים וְנוֹצְרִים,</p>
</blockquote>

<blockquote>
<p>וְזֶה מִמְּכוֹן אוֹר,   וְזֶה מִמְּבוֹאוֹ,    וְזֶה מִצְּפוֹנוֹ,    וְזֶה מֵחֲדָרִים,</p>
</blockquote>

<blockquote>
<p>וְשׁוֹטֵף כְּנַחַל,     וְלוֹחֵךְ כְּלַהַב,    וְלוֹבֵשׁ כְּלַיִל,    וְקָם כְּהֲרָרִים,</p>
</blockquote>

<blockquote>
<p>וְחָנוּ קְצָתָם     עֲלֵי הַגְּבוּל פֹּה,    וּמִקְצָת עֲלֵי     הַגְּבוּל פֹּה אֲגוּרִים,</p>
</blockquote>

<blockquote>
<p>וְלֹא נָשְׂאוּ יָד     לְהָרַע כְּמוֹ מַאֲמָרָם, עֲדֵי כִי       חֲשַׁבְנוּם פְּגָרִים,</p>
</blockquote>

<blockquote>
<p>וְשַׂחְנוּ: הלֹא     לַעֲצֹר אֶת אֲנָשִׁים  חֲנִיתֶם – וְאַתֶּם   כְּהַיּוֹם עֲצוּרִים!</p>
</blockquote>

<blockquote>
<p>וְלָצוּר בְּעָרִים     מְלָכִים וְשָׂרִים –   וְהִנֵּה יְשַׁבְתֶּם    וְאַתֶּם נְצוּרִים!</p>
</blockquote>

<blockquote>
<p>הֲנַפְשָׁם גְּעוּרָה,    וְיָדָם אֲסוּרָה,    וְאִם כּוֹכְבֵיהֶם   בְּשַׁחַק אֲסוּרִים?</p>
</blockquote>

<blockquote>
<p>הֲנָשׁוּ קְרָבִים     וְהָיוּ כְּלָבִים     בְּנָבְחָם וְשָֹתְקָם   בְּצִדֵּי חֲצֵרִים?</p>
</blockquote>

<blockquote>
<p>הֲיָבְשָׁה זְרוֹעָם    וְחָלְשָׁה יְמִינָם –   וְאֵי הַהֲבָלִים    וְדִבְרֵי שְׁקָרִים?</p>
</blockquote>

<blockquote>
<p>הֲלֹא אֵין בְּכָל אִי   סְפָרַד אֲשֶֹר לֹא   עֲזָרָם – וְנַחְנוּ    עֲלֵיהֶם עֲזוּרִים!</p>
</blockquote>

<blockquote>
<p>וְשָׂמוּ פְּנֵיהֶם     לְהַחְרִים בְּנֵי אֵל,   אֲבָל לֹא עֲזָבָם    אֱלֹהִים לְהַחְרִים,</p>
</blockquote>

<blockquote>
<p>וְשָם קַשְּׁתוֹתָם    כְּעָפָר, כְּאִלּוּ     דְּרָכוּם לְהַשְׁחִית –  וְאֵין בָּם יְתָרִים,</p>
</blockquote>

<blockquote>
<p>כְּאִלּוּ רְמָחִים     בְּיָדָם – בְּיַד עָשׁ   וְכִימָה אֲשֶֹר    מֵעֲלֵיהֶם   קְשֹוּרִים.</p>
</blockquote>

<blockquote>
<p>וְעַפְנוּ, לְשֵׁמַע     חֲנוֹתָם, אֲלֵיהֶם,   וְטַשְׂנוּ עֲלֵיהֶם    כְּבַעַל אֲבָרִים,</p>
</blockquote>

<blockquote>
<p>וּבָאנוּ בְּאוֹרֵב     חֲמִשָּׁה עֲלֵיהֶם,   וְקַמְנוּ כְּאַרְיֵה    בְּבַהְמוֹת יְעָרִים,</p>
</blockquote>

<blockquote>
<p>וְהֵם יַחְשְׁבוּ כִי    אֲנַחְנוּ רְחוֹקִים,   עֲדֵי יֶחֱזוּנוּ     לְמָדוֹן סְדוּרִים,</p>
</blockquote>

<blockquote>
<p>וְקַמְנוּ עֲלֵיהֶם    בְּשֵׁם אֵל, מְעוֹדֵד   עֲנָוִים וּמַשְׁפִּיל    רְשָׁעיִם גְּמוּרִים,</p>
</blockquote>

<blockquote>
<p>בְּלִבּוֹת אֲרָיוֹת    וּפוֹרְצִים כְּחַיּוֹת   וּבִידֵי כְפִירִים    וְרַגְלֵי עֳפָרִים,</p>
</blockquote>

<blockquote>
<p>וְסוּסִים נְכוֹנִים    לְיוֹם הַשְּׁאוֹנִים   לְשַׁחֵר לְבָנִים,    לְלַבֵּן שְׁחֹרִים,</p>
</blockquote>

<blockquote>
<p>עֲלֵיהֶם גְּבָרִים    בְּקֶצֶף שְׂבֵעִים    וּמִיֵּין כְּעָסִים    וְקִנְאָה שְׁכוּרִים,</p>
</blockquote>

<blockquote>
<p>אֲלָפִים וּמֵאוֹת,    בְּצֶלֶם וּמַרְאוֹת   מְשֻׁנִּים, אֲבָל הֵם  כְּאִיש חַד חֲבֵרִים.</p>
</blockquote>

<blockquote>
<p>אֲזַי יִבְרְחוּ      בַאֲפֵלָה,וְעָזְבוּ    אֳהָלִים, וְנָסוּ    לְמִדְבַּר חֲרֵרִים.</p>
</blockquote>

<blockquote>
<p>אֱלֹהִים הֱבִיאָם    לְחֶרְפָּה, וְלָשׁוּב   בְּבוּשָׁה,      וּמִתַּאֲוָתָם נְעוּרִים,</p>
</blockquote>

<blockquote>
<p>וְשַׁבְנוּ לְחַיִל     אֲשֶֹר נָח בְּמִזְרָח,   עֲרָבִים גְּבִירִים   וְנוֹצְרִים שְׂכוּרִים,</p>
</blockquote>

<blockquote>
<p>וְחַשְׁנוּ בְּטֶרֶם     אֲשֶׁר יִשְׁמְעוּ מָה,   וְרַצְנוּ אֲלֵיהֶם    מְרוּצַת מְטָרִים,</p>
</blockquote>

<blockquote>
<p>וְתָרִים הֱנִיאוּם    וְאָמְרוּ אֲלֵיהֶם:   דְּעוּ כִּי אֲלֵיכֶם    גְּבִירִים מְהִירִים,</p>
</blockquote>

<blockquote>
<p>וְהִנָּם כְּגַלְגַּל,     יְאִיצוּן בְּמַעְגָּל,   לְבַתֵּר בְּתָרִים    וְלִגְזֹר גְּזָרִים,</p>
</blockquote>

<blockquote>
<p>וְלִנְקֹב לְבָבוֹת     בְּחִדּוּד חֲרָבוֹת,   וְלָשֵׁךְ מְרִיבוֹת,   וְעַנּוֹת יְהִירִים,</p>
</blockquote>

<blockquote>
<p>וְלָשׂוּם אֲנָשִׁים    בְּאֵין פֶּה וְרָאשִׁים,  וְלָתֵת קְדוֹשִׁים   בְּשַׁחַת קְבוּרִים.</p>
</blockquote>

<blockquote>
<p>אֲזַי מִהֲרוּ הֵם    אֱלֵי מִבְצְרֵיהֶם   וּבָאוּ בְּמָצוֹר    וְסָגְרוּ שְׁעָרִים,</p>
</blockquote>

<blockquote>
<p>וְהָיְתָה כְּלִמָּה     עֲלֵיהֶם כְּרִקְמָה   וְנָחָה אֲדָמָה    וְשָׁכְנוּ כְּפָרִים,</p>
</blockquote>

<blockquote>
<p>וְנָחוּ אֲרָצוֹת     וְרַבּוּ עֲלִיצוֹת    בְּתֵבֵל וְחוּצוֹת,   וְסָרוּ מְגוּרִים,</p>
</blockquote>

<blockquote>
<p>וּבָרְחוּ אֲנָחוֹת,    וְצָמְחוּ רְוָחוֹת –   וְאוּלָם יְמֵי הַשְּׂמָחוֹת קְצָרִים.</p>
</blockquote>

<blockquote>
<p>אֲרַנֵּן בְּגִילָה,     וְסִלֵּד בְּחִילָה    לְבָבִי, וְהֶעְלָה    לְמַכּוֹת מְזוֹרִים.</p>
</blockquote>

<blockquote>
<p>אֲנִי שָׂשׂ בְּעָצְבָּה,   כְּאַלְיָה וְקוֹץ בָּה,   וְאַיֵּה שְׁמָנִים    וְאֵין בָּם שְׁמָרִים?</p>
</blockquote>

<blockquote>
<p>וְעָשָׂה לְטוֹב אוֹת   אֱלוֹהַּ צְבָאוֹת    וְשָׁלַח רְפוּאוֹת    וְכֵהָה שְׁבָרִים.
<br><br />
לְצוּר, הַמְחַדֵּשׁ    חֲדָשָׁיו לְנַפְשִׁי    בְּכָל יוֹם, אֲגַדֵּל   חֲדָשִׁים בְּקָרִים,</p>
</blockquote>

<blockquote>
<p>וְלִשְׁמוֹ תְּהִלָּה     אֲחַבֵּר, וְזִמְרָה,   וְתִהְיֶה סְדוּרָה   בְּשִׂפְתֵי גְבָרִים,</p>
</blockquote>

<blockquote>
<p>וּבָהּ אֶת מְחוֹלָם    יְטִיבוּן בְּחוּרִים,   וּבָה יִכְשְׁרוּ לַנְּעָרִים  נְעוּרִים,</p>
</blockquote>

<blockquote>
<p>וְתִהְיֶה בְּנָתִיב    מְחִישָׁה לְצִירִים,  וְתִהְיֶה כְּחִתּוּל    וּמַרְפֵּא לְצִירִים,</p>
</blockquote>

<blockquote>
<p>וּמִכְשֹוֹל לְסוּרִים,   וּמַחְשָׁךְ לְצָרִים,   וּבִפְנֵי חֲבֵרִים –   מְאוֹרִים וְאוֹרִים,</p>
</blockquote>

<blockquote>
<p>וְדַרְבָּן לְהַשְׁקוֹת    גְּבִיעִים וְכוֹסוֹת,   וְהֵידָד לְדוֹרְכֵי    פְּרִי הַבְּצִירִים,</p>
</blockquote>

<blockquote>
<p>וּמַלְמָד לְמַזְכִּיר    פְּעֻלּוֹת אֱלֹהִים,   וְכִנּוֹר לְעוֹרֵר    יְשֵׁנֵי שְׁחָרִים,</p>
</blockquote>

<blockquote>
<p>וְתִכְשָׁר וְתֵאוֹת    בְּקֵץ הַפְּלָאוֹת    לְזִכְרוֹן תְּלָאוֹת   וְשַׁלֵּם נְדָרִים.
<br> </p>
</blockquote>

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן-יהודה באינטרנט</a>.  הוא זמין תמיד בכתובת הבאה:<br /><a href="https://bybe.benyehuda.org/read/187">https://bybe.benyehuda.org/read/187</a></div></body></html>