<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>יגוני לב</title>
	<meta name="author" content="שמואל הנגיד"/>
</head>
<body>

<h1 id="יגונילברשמואלהנגיד">יגוני לב / ר' שמואל הנגיד</h1>

<p>וְחָלִיתִי מֵחֳלִי אַלְגֻּדָרִי, וְהוּא הַשְּׁחִין, בְּתַמּוּז שְׁנַת תת&#8220;ד (4804; יוני 1044), וְהוּא בְמַחֲנֵה
אִסְתִּגָּה הַמָּקוֹם וְהֶעְלִימוֹ מֵמֶּנוּ חָלְיִי עַד אֲשֶׁר הֵקַל מֵעָלַי וְכָתְבוּ לוֹ בָזֶה. וְכָתַב אֵלַי ז&#8221;ל אֵלֶה הַבָּתִים:</p>

<br>  

<blockquote>
<p>יְגוֹנֵי לֵב כְּמוֹ חִצִּים שְׁנוּנִים – / וְלֹא הָיָה בְּלִבִּי כֵן לְפָנִים</p>
</blockquote>

<blockquote>
<p>וְהִנֵּה לֹא מְצָאַתְנִי תְּלָאָה – / וְלָמָּה זֶּה אֲנִי מוֹצֵא יְגוֹנִים?</p>
</blockquote>

<blockquote>
<p>אֲדַמֶּה כִי יְהוֹסֵף נֶאֱמָנִי / עֲלֵי לִבִּי כְּמַכִּים נֶאֱמָנִים,</p>
</blockquote>

<blockquote>
<p>לְמַעַן כִּי לְבָבוֹת, כֹּל אֲשִׁר בָּא / עֲלֵי אָהוּב בְּמֶרְחַקִּים, מְבִינִים,</p>
</blockquote>

<blockquote>
<p>וְשׁוֹאֶה הוּא כְּמוֹתִי יוֹם שְׁמוֹנָה – / וְאֵיךְ נִשָּׂא, וְאֵיךְ נִסְבֹּל שְׁאוֹנִים –</p>
</blockquote>

<blockquote>
<p>וְאֵין לָנוּ בְּשָׂרִים כַּנְּחוּשָׁה, / וְלֹא כֹחַ כְּמוֹ כֹחַ אֲבָנִים!</p>
</blockquote>

<blockquote>
<p>וּבַתְּשִׁיעִי אֲנָשִׁים דִּבְּרוּ לִי: / יְהוֹסֵף נֶחֱלָה, מָלֵא שְׁחִינִים,</p>
</blockquote>

<blockquote>
<p>וְנִלְאָה מִנְּשׂא, עִם אֵשׁ עֲצָמוֹת, / אֲבַעְבּוּעוֹת בְּכָל הַגּוּף וּפָנִים,</p>
</blockquote>

<blockquote>
<p>וְכִי הוּכַח בְּמַכְאוֹב זֶה שְׁמוֹנָה, / כְּבֵדִים מִן יְמֵי רָעָה שְׁמוֹנִים,</p>
</blockquote>

<blockquote>
<p>וְרָאשֵׁי כָל אֲשֶׁר בָּאוּ לְבָקְרוֹ / מְקוֹר דִּמְעָה, וְעֵינֵיהֶם עֲיָנִים,</p>
</blockquote>

<blockquote>
<p>אֲבָל אָמְרוּ: כְּבָר נָפְלוּ קְדָחָיו / וְסָר חֻמּוֹ וְדַמּוּ הַשְּׁאוֹנִים,</p>
</blockquote>

<blockquote>
<p>וּפָרְחוּ גַרְגְּרֵי נִגְעוֹ, וְיָצְאוּ / עֲלֵי עוֹרוֹ מְפֻזָּרִים לְבָנִים,</p>
</blockquote>

<blockquote>
<p>וְרוֹאוֹתָיו שְׁמוּרוֹת מִן יְדֵי אֵל / אֲשֶׁר יְשְׁמֹר אֲשֶׁר יִשְׁמֹר אֱמוּנִים.</p>
</blockquote>

<blockquote>
<p>יְהוֹסֵף, מַחֲלָתָךְ פִּזְּרָה אֶת / תְּנוּמָתִי בְּעֵת אִישִׁים יְשֵׁנִים,</p>
</blockquote>

<blockquote>
<p>וְנַשַׁתְנִי דְּבַר מִשְׁפָּט וּמִנְהָג / וּמוֹעֵצוֹת וְתַחְבּוּלוֹת הֲמוֹנִים,</p>
</blockquote>

<blockquote>
<p>וְקַצְתִּי בַעֲבוֹדַת הַמְּלָכִים / אֲשֶׁר הֵמָּה לְהִלָּחֵם נְכוֹנִים,</p>
</blockquote>

<blockquote>
<p>וְחִיַּנִי כְּתָב כָּתְבָה יְמִינָךְ / בְּרִפְאוּתָךְ, וְדִבֶּר בִּי רְנָנִים.</p>
</blockquote>

<blockquote>
<p>וּמַהְלָלִים, כְּמוֹ צִצֵּי כְּלִילִים, / עֲלֵי מֵצַח זְמַן יִהְיוּ נְתוּנִים,</p>
</blockquote>

<blockquote>
<p>וְתוֹדוֹת לַאֲשֶׁר הִגְדִּיל עֲשׂה לִי / כְּמִסְפַּר חוֹל וְנִטְפֵי הָעֲנָנִים,</p>
</blockquote>

<blockquote>
<p>וְנַפְשִׁי, הַמְּלֵאָה מִדְּאָגָה, / בְּבוֹאוֹ, מָלְאָה מִן הַשְּׂשׂוֹנִים.</p>
</blockquote>

<blockquote>
<p>בְּנִי,,חָלְיָךְ יְבַשֵּׂר – כִּי חֲלָאִים / תְּהִי עוֹשֶׂה לְכַלָּה, וַעֲדָנִים,</p>
</blockquote>

<blockquote>
<p>וּפֶרַח הַשְּׁחִין שָׂח – כִּי פְּרָחִים / תְּהִי מוֹלִיד בְּיִשְׂרָאֵל נְבוֹנִים,</p>
</blockquote>

<blockquote>
<p>וְנִקּוּדוֹ יְדַבֵּר – כִּי נְקֻדּוֹת / לְכַלָּה תַעֲדֶה, וּכְלִיל חֲתָנִים,</p>
</blockquote>

<blockquote>
<p>וְקָרְמָתָם תְּבַשֵּׂר – כִּי רְקָמוֹת / תְּהִי עוֹטֶה בְּחֻפָּה כַסְּדִינִים,</p>
</blockquote>

<blockquote>
<p>וְתַעַל אֶל שְׂרָרָה, כַּעֲלוֹתָם / עֲלֵי עוֹרָךְ, וְאֶל מוֹשַׁב זְקֵנִים.</p>
</blockquote>

<blockquote>
<p>שְׁמֹר נַפְשָׁךְ בְּסוֹף חָלְיָךְ וְאָכְלָה / כְּפִי רוֹפְאִים, וְאַל תֵּפֶן לְשׁוֹנִים.</p>
</blockquote>

<blockquote>
<p>וְאִם תִּמְצָא, בְּחֶמְלַת אֶל רְוָחָה – / קְרָא וּכְתֹב כְּתָבִים נַעֲמָנִים,</p>
</blockquote>

<blockquote>
<p>לְמַעַן כִּי בְּשִׂכְלָךְ תַּעֲלֶה אֶל / בְּנֵי עַיִשׁ, וְתָשׂר עַל קְצִינִים</p>
</blockquote>

<blockquote>
<p>וְתֵרוֹם עַל בְּנֵי דוֹרָךְ, בְּחָשְׂפָךְ / חֲדָשִׁים, גַּם יְשָׁנִים, הַצְּפוּנִים,</p>
</blockquote>

<blockquote>
<p>וְתִתְאַשֵּׁר בְּתוֹךְ אַחִים כְּיוֹסֵף / וְתִתְבָּרֵךְ כְּמוֹ אָשֵׁר בְּבָנִים.</p>
</blockquote>

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/5032">https://benyehuda.org/read/5032</a></div></body></html>