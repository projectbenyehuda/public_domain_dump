<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[ווים שחרים]</title>
	<meta name="author" content="שמואל הנגיד"/>
</head>
<body>

<blockquote>
<p>— — ∪ — — ∪ — — — ∪ — — — // — — ∪ — — ∪ — — — ∪ —
— —</p>
</blockquote>

<blockquote>
<p>וָוִים שְׁחֹרִים כְּמוֹ לַיִל קְוֻצּוֹתָיו<a href="#fn:1" id="fnref:1" title="see footnote" class="footnote"><sup>1</sup></a>
// וּבְמֹר<a href="#fn:2" id="fnref:2" title="see footnote" class="footnote"><sup>2</sup></a> מְכֻתָּב עֲלֵי
לֶחְיוֹ כְּמַרְאֵה תָו<a href="#fn:3" id="fnref:3" title="see footnote" class="footnote"><sup>3</sup></a></p>
</blockquote>

<blockquote>
<p>וּמְטַר נְדָבוֹת<a href="#fn:4" id="fnref:4" title="see footnote" class="footnote"><sup>4</sup></a> בְּפִיו<a href="#fn:5" id="fnref:5" title="see footnote" class="footnote"><sup>5</sup></a>, וּכְגַרְגְּרֵי
בָרָד<a href="#fn:6" id="fnref:6" title="see footnote" class="footnote"><sup>6</sup></a> // חוּץ מִלְּשׁוֹנוֹ וּמִבַּיִת
לְשִׂפְתוֹתָיו<a href="#fn:7" id="fnref:7" title="see footnote" class="footnote"><sup>7</sup></a>.</p>
</blockquote>

<blockquote>
<p>סוּר מִלְּפָנָיו בְּשׁוּרוֹ<a href="#fn:8" id="fnref:8" title="see footnote" class="footnote"><sup>8</sup></a>, כִּי בְרוֹבוֹתָיו<a href="#fn:9" id="fnref:9" title="see footnote" class="footnote"><sup>9</sup></a> //
יַעַשׂ<a href="#fn:10" id="fnref:10" title="see footnote" class="footnote"><sup>10</sup></a> כְּמוֹ מַעֲשֵׂה דָוִד
בְּרִבְבוֹתָיו<a href="#fn:11" id="fnref:11" title="see footnote" class="footnote"><sup>11</sup></a>!</p>

<br />
</blockquote>

<div class="footnotes">
<hr />
<ol>

<li id="fn:1">
<p>קווצותיו של האהוב דומים לאותיות וו שחורות כמו
ליל. <strong>ווים שחרים כמו ליל קוצותיו</strong> – על פי שיר השירים ה יא: קוצותיו
תלתלים שחורות כעורב; והשוה לעיל עה 3: ושער כחשכה; קפא 1: שערך
ליל. <a href="#fnref:1" title="return to body" class="reversefootnote">&#160;&#8617;</a></p>
</li>

<li id="fn:2">
<p><strong>ובמר</strong> – שהוא שחור. <a href="#fnref:2" title="return to body" class="reversefootnote">&#160;&#8617;</a></p>
</li>

<li id="fn:3">
<p><strong>תו</strong> – תו הוא השפם הדומה לאות תו בכתב חצי
קולמוס שבו נכתבת התו כנון כפופה ארוכה. <a href="#fnref:3" title="return to body" class="reversefootnote">&#160;&#8617;</a></p>
</li>

<li id="fn:4">
<p><strong>ומטר נדבות</strong> – על פי תהלים סח י: גשם
נדבות. <a href="#fnref:4" title="return to body" class="reversefootnote">&#160;&#8617;</a></p>
</li>

<li id="fn:5">
<p><strong>ומטר נדבות בפיו</strong> – הוא רקו המתוק. <a href="#fnref:5" title="return to body" class="reversefootnote">&#160;&#8617;</a></p>
</li>

<li id="fn:6">
<p><strong>וכגרגרי ברד</strong> – שנים לבנות. <a href="#fnref:6" title="return to body" class="reversefootnote">&#160;&#8617;</a></p>
</li>

<li id="fn:7">
<p><strong>חוץ מלשונו ומבית לשפתותיו</strong> – בין לשונו ובין
שפתיו. <a href="#fnref:7" title="return to body" class="reversefootnote">&#160;&#8617;</a></p>
</li>

<li id="fn:8">
<p><strong>בשורו</strong> – בהביטו. <a href="#fnref:8" title="return to body" class="reversefootnote">&#160;&#8617;</a></p>
</li>

<li id="fn:9">
<p><strong>ברובותיו</strong> – בעיניו הרובות (יורות) חצי
אהבה. <a href="#fnref:9" title="return to body" class="reversefootnote">&#160;&#8617;</a></p>
</li>

<li id="fn:10">
<p><strong>יעש</strong> – יהרג את חושקיו. <a href="#fnref:10" title="return to body" class="reversefootnote">&#160;&#8617;</a></p>
</li>

<li id="fn:11">
<p><strong>ברובותיו&#8230;ברבבותיו</strong> – לשון נופל על לשון. על
פי שיר השירים ו ה: הסבי עיניך מנגדי שהם הרהיבוני; שמואל א יח ז: הכה
שאול באלפיו ודוד ברבבותיו. <a href="#fnref:11" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/22912">https://benyehuda.org/read/22912</a></div></body></html>