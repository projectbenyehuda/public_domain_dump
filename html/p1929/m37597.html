<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>שִׁיר הַחוֹפְרִים</title>
	<meta name="author" content="זלמן שניאור"/>
</head>
<body>

<blockquote>
<br />

<p><strong>פְּתִיחָה</strong></p>

<br />
</blockquote>

<p><strong>א</strong></p>

<blockquote>
<p>כֹּה הֶרְאַנִי אֶת הַמַּעְדֵּר.</p>

<p>לוֹהֵט־נוֹצֵץ בִּידֵי חוֹפְרִים,</p>

<p>כּוּכֵי קֶדֶם, יִקְרוֹת גְּנוּזִים</p>

<p>מֵעֵינֵי שׁוֹדְדִים וְכוֹפְרִים.</p>

<p>כָּאֱגוֹזִים זֶה מְנַפֵּץ</p>

<p>אֶדֶן שְׂנִיר. מַחֲבוֹאֵי בָשָׁן,</p>

<p>לְמַעַן הוֹצִיא אֶת גַּרְעִינָם —</p>

<p>אוֹר מְשֻׁמָּר בְּקַנְקַן יָשָׁן.</p>

<p>וּבִמְעָרוֹת יְרוּשָׁלַיִם,</p>

<p>חֶבְרוֹן, כַּרְמֶל וַעֲדֻלָּם</p>

<p>יִרְעַץ צוּר, כְּתֹף יְתוֹפֵף,</p>

<p>לְמַעַן הָעִיר כֻּלָּם, כֻּלָּם.</p>

<p>יָעֵז לַחְדֹּר אֶל הַר־צִיּוֹן,</p>

<p>קַרְקֵר תַּחַת אֶבֶן־שְׁתִיָּה;</p>

<p>וְלִקְרָאתוֹ כָּל הֶחָנוּט</p>

<p>יִזְדַּעֲזֵעַ: &#8220;תְּחִיָּה, תְּחִיָּה!&#8221;</p>

<br />
</blockquote>

<p><strong>ב</strong></p>

<blockquote>
<p>כֹּה הֶרְאַנִי אֶת הַחוֹפֵר —</p>

<p>חוֹפֵר קְבָרִים וְעַתִּיקוֹת,</p>

<br />
</blockquote>

<blockquote>
<p>בוֹדֵק שְׁבָרִים וּמַתְאִימָם. —</p>

<p>פָּנָיו עִיּוּן־סוֹד מְפִיקוֹת.</p>

<p>וְעֵינַיִם לוֹ בִּלְבָבוֹ</p>

<p>וּמַעְדֵּרוֹ — קֶרֶן־רָגֶשׁ,</p>

<p>לְגַשֵּׁשׁ סְגֻלּוֹת בָּאַשְׁמַנִּים,</p>

<p>הָסֵר שָׂטָן כִּי יִפָּגֶשׁ.</p>

<p>וּבְכֹחַ עִקֵּשׁ יַחְתּוֹר</p>

<p>אֶל תּוֹלֶדֶת־עֵבֶר גְּנוּזָה,</p>

<p>יַקְשֶׁה עָרְפּוֹ עַד כִּי יַשְׁלִים</p>

<p>כָּל הַפָּגוּם בַּחֲרוּזָהּ.</p>

<p>וְכָל טַבַּעַת הַחֲסֵרָה</p>

<p>וְכָל מִשְׁבֶּצֶת הָאֲבוּדָה</p>

<p>בְּשׁוּשֶׁלֶת־שֵׁם הַגְּדוֹלָה</p>

<p>מֵאוּר־כַּשְׂדִּים עַד יְהוּדָה.</p>

<br />
</blockquote>

<blockquote>
<br />
</blockquote>

<p><strong>ג</strong></p>

<blockquote>
<p>כֹּה הֶרְאַנִי אֶת הַמְשׁוֹרֵר —</p>

<p>שָׁזוּף הוּא, אַדַּרְתּוֹ זְהוֹרִית,</p>

<p>כְּשַׁלְהֶבֶת כִּי תְנֻפַּח</p>

<p>בְּרוּחַ־יָם, וּפְרוּעַ בְּלוֹרִית.</p>

<p>בָּא בְּסוּפָה מִן הַגּוֹלָה —</p>

<p>מָאַס טוּבָהּ, גִּדַּע בְּרִיחָהּ;</p>

<p>גְאֻלַּת־רוּחַ הוּא מְבַקֵּשׁ</p>

<p>וּמִתְפַּלֵּל אֶל מְשִׁיחָהּ.</p>

<p>שׁוֹאֵף לָצֵאת מִן הַמְּבוּכָה</p>

<p>כִּי נִתְבַּלְבְּלוּ הַשְּׁבִילִים,</p>

<br />
</blockquote>

<blockquote>
<br />
</blockquote>

<blockquote>
<p>וְהַנְּבִיאִים נְבִיאֵי־שֶׁקֶר</p>

<p>זֶה מִזֶּה יִשְׁאָלוּן מִלִּים.</p>

<p>וּבְצִמְאוֹנוֹ יֵבְךְּ לַמָּקוֹר,</p>

<p>מְקוֹר־הַמְּקוֹרוֹת לִשְׂפַת־כְּנַעַן</p>

<p>כִּי דְלָחוּהוּ סוּסֵי־סוֹפְרִים&#8230;</p>

<p>מִן הָהָר קוֹל חוֹפֵר יַעַן.</p>

<br />
</blockquote>

<blockquote>
<br />
</blockquote>

<p><strong>ד</strong></p>

<blockquote>
<p>וְעָנָה וְאָמַר: לָמָּה תִבְכֶּה?</p>

<p>פֹּה הַמָּקוֹר וְהַמַּפְתֵּחַ!</p>

<p>יָבְשׁוּ יֵינוֹת, נִדְּפוּ שְׁמָנִים</p>

<p>וְהַכֵּלִים נוֹתְנִים רֵיחַ.</p>

<p>פֹּה פִּתְרוֹנִים לְחִידוֹת־קֶדֶם,</p>

<p>בְּצַנְתְּרֵי־שַׁיִשׁ מְשֻׁקָּדִים&#8230;</p>

<p>קוּם וּזְרַע בְּשַׁדְמוֹת־שִׁירָה,</p>

<p>בְּפִי אִמָּהוֹת, בְּלֵב יְלָדִים!</p>

<p>וּכְמוֹ פְּרוּדוֹת קִבְרוֹת־פַּרְעֹה —</p>

<p>כֵּהוֹת, קְמוּטוֹת־מְיֻבָּשׁוֹת</p>

<p>שׁוֹב יָשׁוּבוּ כָּתְבוֹת־קְדוּמִים</p>

<p>לָשֵׂאת תְּנוּבוֹת־הוֹד חֲדָשׁוֹת.</p>

<p>עָלִים יַעֲלוּ, תָּנֵץ נִצָּה,</p>

<p>תִּפְרַח יַלְדוּת־עָם נִתְנַוְּנָה;</p>

<p>וּכְאַדֶּרֶת־שִׁנְעָר תַּעֲטֹף</p>

<p>סִיד יְהוּדָה, עֵרֹם אַבְנָהּ.</p>

<br />
</blockquote>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/37597">https://benyehuda.org/read/37597</a></div></body></html>