<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>ד&quot; ר מיכאל שטיינברג</title>
	<meta name="author" content="דוד סמילנסקי"/>
</head>
<body>

<figure>
<img src="/rails/active_storage/blobs/redirect/eyJfcmFpbHMiOnsibWVzc2FnZSI6IkJBaHBBOWUrQVE9PSIsImV4cCI6bnVsbCwicHVyIjoiYmxvYl9pZCJ9fQ==--6dd3c49d29da1815249048dc45367dbf264176bd/12.jpg" alt="12.jpg" />
<figcaption>12.jpg</figcaption>
</figure>

<p>איש אציל ובעל רמה תרבותית גבוהה, שהקדיש את מיטב שנות חייו לחברה ולצבור.</p>

<p>נולד בשנת 1888 בלבוב, גליציה המזרחית, להורים אמידים,
שמוצאם ממשפחת רבנים באוקראינה. גמר גימנסיה ואוניברסיטה בלבוב ואחר כך
השתלם בווינה באוניברסיטה, הוכתר בתואר &#8220;דוקטור למשפטים&#8221;.</p>

<p>עוד בהיותו בין כתלי האוניברסיטה התמסר לעבודה ציונית ובפרט גילה פעילות בעבודה תרבותית ותעמולה לרעיון הלאומי.</p>

<p>בשנת 1912 ביקר הסטודנט מ. שטיינברג בארץ וסייר בערים
ובמושבות, ובשובו לווינה הרצה את רשמיו העזים מכל אשר ראה ושמע, ותבע
מחבריו הסטודנטים ללכת בתלם של עבודה תעשיתית בארץ־ישראל.</p>

<p>שטיינברג היה ציר בכמה קונגרסים ציוניים, שנים מספר שימש
כסגן יושב־ראש ההסתדרות הציונית בווינה, שבראשה עמד ד&quot;ר אוסקר גרינבוים. עם
זה היה חבר הדירקטוריון של קרן־היסוד, חבר בועד הקהילה בווינה, וכן שימש
מנהל המשרד הארצישראלי והשתתף באופן פעיל בעוד כמה מוסדות ומפעלים צבוריים
בווינה.</p>

<p>ד&quot;ר שטיינברג היה אוהב ספר וספרות, וגם לקח חלק רב בהוצאת
כמה עתונים יהודים בגרמנית, שיצאו לאור בווינה ובלבוב, כמו: &#8220;די שטימה&#8221;,
&#8220;מוֹרגנצייטוּנג&#8221; ועוד.</p>

<p>שטיינברג היה מידידיו הקרובים של פרופ' צבי פרץ חיות, רבה
הראשי של ווינה ויו&#8220;ר הועד הפועל הציוני, ובשנת 1918 נסעו שניהם אל הד&#8221;ר
חיים וייצמן בלונדון, לשם בירור כמה בעיות ציוניות חשובות לאחר
הכרזת־בלפור.</p>

<p>עם כיבוש אוסטריה על־ידי הנאצים, שלח את בתו היחידה –
שנתיתמה מאמה עוד בקטנותה – לאחותו בלונדון, חיסל את עניניו בווינה ועלה
לארץ־ישראל בשנת 1939.</p>

<p>בשנים הראשונות התגורר בחיפה, ולאחר שנשא לאשה את ד&quot;ר
פנינה נויברגר מתל־אביב, השתקע בשנת 1944 בתל־אביב. כאן היה חבר פעיל בועד
&#8220;התאחדות עולי אוסטריה&#8221; ועסק בעבודה צבורית אחרת.</p>

<p>עם הווסד – בט&#8220;ו אדר תשי&#8221;ב – לשכת &#8220;בני־ברית&#8221; על־שם מאיר
דיזנגוף, נכנס ד&quot;ר מיכאל שטיינברג כאחד החברים הראשונים, והיה מאושר להשתתף
בטקס הקדושין של הלשכה עם ועד הפקידים ועשרות אחים חדשים במוזיאון תל־אביב,
מיסודו של מאיר דיזנגוף.</p>

<p>לאחר כמה מיחושים גופניים וכאבים בלב, נכנס בכ&#8220;ז ניסן
תשי&#8221;ב לבית־החולים העירוני בתל־אביב לשם ריפוי, ובליל כ&quot;ט ניסן נפטר. למחרת
היום נטמן בבית־העלמין החדש בקרית־שאול.</p>

<p>ידידיו ומכריו התאבלו מר על מותו של אחד מטובי העסקנים הציונים, שעשה את דרכו, דרך ארוכה, מלבוב עד תל־אביב.</p>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/43307">https://benyehuda.org/read/43307</a></div></body></html>