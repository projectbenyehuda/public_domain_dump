<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>בֵּין הַהֲדָסִים נָשְׁבָה</title>
	<meta name="author" content="משה אבן עזרא"/>
</head>
<body>

<p>אל אבון ואל יוסף בן מגנון</p>

<blockquote>
<br />
</blockquote>

<blockquote>
<p>בֵּין הַהֲדָסִים נָשְׁבָה רוּחֵנוּ / אוֹנָשְׂאָה לָנוּ שְׁלוֹם אַחֵינוּ,</p>

<p>אוֹעַל פְּנֵי אָבוּן וְיוֹסֵף עָבְרָה / כִּי אַחֲרֵי מוֹת שׁוֹבְבָה רוּחֵנוּ?</p>

<p>פָּנִים אֲשֶׁר פָּנוּ וְהוֹדֵי תָאֳרָם / יִתְיַצְּבוּ מֵעֵת לְעֵת נִכְחֵנוּ,</p>

<p>נִתְאַב לְמַרְאֵיהֶם וְהֵמָּה שֹׁכְנֵי / חַדְרֵי צְלָעֵינוּ וּבִנְתָחֵינוּ.</p>

<p>חַדְרֵי סְעִפִּים הֵם, וְאִם נַטִּיף נְעִים / זִכְרָם כְּמָטָר יַעֲרֹף לִקְחֵנוּ,</p>

<p>אוֹ נָסְעוּ – אוֹרָם יְפִיצוּן לַהֲדֹף / אֹפֶל יְסֻבֵּנוּ וְיִקָּחֵנוּ,</p>

<p>אוֹ נָדְדוּ – זִכְרָם כְּנַחַל צוּף דְּבַשׁ / בֵּינוֹת לְשׁוֹנֵנוּ וּמַלְקוֹחֵינוּ,</p>

<p>אוֹ רָחֲקוּ – הֵן לִרְגָעִים שָׁלְחוּ / רֵַיחַ בְּשָׂמֵינוּ וְיֵין רִקְחֵנוּ.</p>

<p>נָעַם בְּשִׁיר מִכְתַּב יְדֵיהֶם מִנְּעִים / רֵיחַ כְּפָרֵינוּ וְתַפּוּחֵינוּ.</p>

<p>הוּחַק שְׁמָם עַל גַּב לְבָבֵנוּ וְלֹא / עַל סַף שְׁעָרֵינוּ וּבִפְתָחֵינוּ,</p>

<p>אַךְ עַל־חֲזוֹת בִּלְתִּי פְנֵיהֶם הַזְּמָן / תָּמִיד יְרִיבֵנוּ וְיוֹכִיחֵנוּ.</p>

<p>אֵיךְ נֶחֱרַד מֵאַף בְּנוֹת יָמִים – וְהֵם / מִסְעָד לְנַפְשֵׁנוּ וּמִבְטָחֵנוּ;</p>

<p>אוֹ נִפְחֲדָה מִשֹּׁד – וְשַׂמְנוּ מֹעֲצוֹת / שִׂכְלָם כְּקַרְשֵׁנוּ וְכִבְרִיחֵנוּ.</p>

<p>שִׂכְלָם יְנַהְלֵנוּ עֲלֵי מֵי בִין וְתֹם / וּבְמַעְגְּלֵי צֶדֶק לְאַט יַנְחֵנוּ.</p>

<p>לֹא רָם גְּאוֹן מִזְרָח עֲלֵי מַעְרָב עֲדֵי / דָרְכוּ כְּכוֹכָבִים בְּמִזְרָחֵנוּ.</p>

<p>שַׁרְנוּ בְעֵין לֵבָב בְּנֵי חֶסֶד וְתֹם / מֵהֶם שְׁלָלֵנוּ וּמַלְקוֹחֵנוּ,</p>

<p>נִגְאֶה עֲלֵי יָמִים בְּאַהְבָתָם, אֲבָל / פֵּרוּד בְּקִרְבֵּנוּ מְאֹד יַשְׁחֵנוּ.</p>

<p>קָצְרוּ נְפָשִׁים מִנְּשֹׂא אוֹתוֹ, וְלוּ / כֹּחַ אֲבָנִים יִהְיֶה כֹחֵנוּ.</p>

<p>מַה־לַּזְּמָן יַכְאִיב וְיָדָיו יַחְבְּשׁוּן, / יַפְרִיד וְגַם יַצְמִיד וְיִשְׁכָּחֵַנוּ.</p>

<p>שָׂם קֵץ לְכָל תִּכְלָה בְתֵבֵל מִלְּבַד / קִבּוּץ נְדוֹדֵנוּ וּמַדּוּחֵנוּ.</p>

<p>נִשֹּׁם בְּלִי רֵעַ, וְאִם אָח נַחֲמֹד / לִהְיוֹת מְנוּסֵנוּ – יְהִי פַחֵנוּ,</p>

<p>עַד נֶאֱנֹק דּוּמָם, וְאִם עֵת נֹאמְרָה / עִם רַעֲיוֹנֵנוּ יְהִי שִׂיחֵנוּ.</p>

<p>יִבְכּוּ בְּנֵי פֵרוּד בְּמֵי עַיִן וְנַ/זִּיל עַל לְבוּשֵׁנוּ וְיֵז נִצְחֵנוּ.</p>

<p>יָבְשׁוּ עֲצָמֵנוּ, וּמִי יִתֵּן רְבִיב / חֶבְרָה יְהִי נוֹזֵל לְהַפְרִיחֵנוּ.</p>

<p>כִּי כָל רְגָעֵינוּ לְאֹרֶךְ הַנְּדֹד / שָׁנִים, וְשָׁנֵינוּ כְמוֹ נִצְחֵנוּ.</p>

<p>מִי יֵדְעָה אִם יֵשׁ בְּמַצְפּוּן הַזְּמָן / עוֹד עַל שְׁדֵי חֶבְרָה לְהַבְטִיחֵנוּ,</p>
</blockquote>

<blockquote>
<p>אוֹ אִם יְבוֹשֵׁשׁ מִלְּחַדֵּשׁ אֶת־יְמֵי / נֹעַם וְלָשִׁיב אֶת־יְמֵי נוּחֵנוּ.</p>
</blockquote>

<blockquote>
<p>נִסַּע וְנֵלֵךְ אֶל מְעוֹנֵיהֶם וְאֶת־ / זִכְרָם נְשַׁו צֵדָּה עֲלֵי אָרְחֵנוּ.</p>
</blockquote>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/31500">https://benyehuda.org/read/31500</a></div></body></html>