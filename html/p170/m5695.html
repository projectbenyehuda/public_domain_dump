<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[מֵאֶרֶץ שָׁפַלְנוּ בְּרֻבֵּי עֲוֹנֵינוּ]</title>
	<meta name="author" content="משה אבן עזרא"/>
</head>
<body>

<p>כמנהג קהלת ארגיל(אלג&#8217;יר)</p>

<br>

<blockquote>
<p>מֵאֶרֶץ שָׁפַלְנוּ  /  בְּרֻבֵּי עֲוֹנֵינוּ</p>

<p>שַׁחְנוּ מֵהָרִים  /  אֵלֶיךָ פָּנֵינוּ</p>

<p>הֵרַעְנוּ וְאֵיךְ נוֹחִיל /  לִרְאוֹת בְּעֵינֵינוּ</p>

<p>בְּכָל אֲפָסֵינוּ –       אֵת יְשׁוּעַת אֱלהֵינוּ: [ישע' נב, י]
<br><br />
אֱלֹהֵינוּ, אֵיךְ  /  עָפָר וָאֵפֶר</p>

<p>אֶדֶר יְקָרְךָ   /   יְבָאֵר עַל סֵפֶר</p>

<p>אֱנוֹשׁ כֶּחָצִיר  /   יָצִיץ וְלֹא יִפֶר</p>

<p>יְסַפֵּר –  /        אֶת מַעֲשֵׂה אֱלֹהֵינוּ:    [ירמ' נא, י]
<br><br />
אֱלֹהֵינוּ, בְּךָ  /   אִם פָּשָׁעְנוּ</p>

<p>בִּיוֵן מְצֻלוֹת  /   מַעֲשֵׂינוּ טָבָעְנוּ –</p>

<p>בָּאנוּ לְהִתְוַדּוֹת /  כִּי לֹא נִכְנָעְנוּ</p>

<p>וְלֹא שָׁמַעְנוּ –  /      בְּקוֹל אֲדֹנָי אֱלֹהֵינוּ:    [דנ' ט, י]
<br><br />
אֱלֹהֵינוּ, גּוֹי /    בְּךָ יִתְפָּאָר</p>

<p>גֵּווֹ בְמוֹסָר  /   אַכְזָרִי מְתֹאָר</p>

<p>גּוֹיִים כִּחֲשׁוּ  /   בְגָדְלְךָ הַמְפֹאָר</p>

<p>וְנִשְׁאַר –   /       גַּם הוּא לֵאלֹיהֵנוּ:     [זכר' ט, ז]
<br><br />
אֱלֹהֵינוּ, דִּין   /  עָנִי וְנִכְלָם</p>

<p>דּוֹן, וְהֶרֶף   /   כִּי נֶגְדְּךָ נֶאֱלָם</p>

<p>דְּבָרוֹ מֵאֶרֶץ  /   שַׁח וְנֶעֱלָם</p>

<p>וְיָקוּם לְעוֹלָם –  /     דְּבַר אֱלֹהֵינוּ:       [ישע' מ, ח]
<br><br />
אֱלֹהֵינוּ, הַקְרֵב נָא / אֶת רְנָנִי</p>

<p>הַפְלֵא חֲסָדֶיךָ  /  לְעֵין כֹּל וְעֵינָי</p>

<p>הַשְׁמִיעַ מְיַחֲלִים /  יִרְאוּ מִמְּעוֹנָי</p>

<p>כְּבוֹד אֲדֹנָי – /       הֲדַר אֱלֹהֵינוּ:    [ישע' לה, ב]
<br><br />
אֱלֹהֵינוּ, וּבוֹרֵא  /  כָּל נְשָׁמָה</p>

<p>וָתִיקִים אַמֵּץ  /  לוֹבְשֵׁי חִיל וְאֵימָה</p>

<p>וּלְאַט כּיִ יָגֹרְנוּ  / מִפְּנֵי הָאַף וְהַחֵמָה</p>

<p>וַנָּצוּמָה –   /       וַנְּבַקְשָׁה מֵאֱלֹהֵינוּ:  [ישע' לה, ב]
<br><br />
אֱלֹהֵינוּ, זֶה  /   עָנִי עָזוּב וְעָצוּר</p>

<p>זְדוֹנָיו הֱצִיקוּהוּ /  לְהִטָּמֵן בַּצּוּר</p>

<p>זִכְרְךָ לֹא שָׁכַח  /  כִּי בְלִבּוֹ נָצוּר</p>

<p>וּמִי צוּר –   /      זוּלָתִי אֱלֹהֵינוּ:      [תה' יח, לב]
<br><br />
אֱלֹהֵינוּ, חַנּוּן  /  וְרַחוּם וּמַקְשִׁיב</p>

<p>חֶרְפָּה תֶאֱסֹף  /   וְחָרְבָּה תוֹשִׁיב</p>

<p>חַסְדְּךָ תִּשְׁלַח /   רוּחַ חֵן מַשִּׁיב</p>

<p>לְהָשִׁיב – /        חֲרוֹן אַף אֱלֹהֵינוּ:     [ע.' י, יד]
<br><br />
אֱלֹהֵינוּ, טוּב זִכְרְךָ / אֶל חִכִּי</p>

<p>טָעַמְתִּי מִצּוּף  /  דִּבְשִׁי וְנִסְכִּי</p>

<p>טַעַם זְמִירְךָ   /  נֵר בֶּאֱשׁוּן חָשְׁכִּי</p>

<p>כִּי –    /        טוֹב זַמְּרָה אֱלֹהֵינוּ:    [תה' קמז, א]
<br><br />
אֱלֹהֵינוּ, יִסַּרְתִּי  /  לֵב קֹשֵׁר</p>

<p>יְדֵי מַעְגָּלָיו  /   בְּדָתְךָ לְאַשֵּׁר</p>

<p>יֵבֹשׁ כִּי מָאַס  /  שׂוּם שֵׂכֶל וְכֹשֶׁר</p>

<p>וְכָל אֲשֶׁר –  /      יֹאמַר אֱלֹהֵינוּ:      [דב&#8217;ה, כד]
<br><br />
אֱלֹהֵינוּ, כּוֹאֲבִים / וַעֲנִיִּים וַעֲצֵבִים</p>

<p>כְּהַיּוֹם בְּעֵינֵינוּ  /  נֶחְשַׁבְנוּ כַּחֲגָבִים</p>

<p>כֻּלָּנוּ אוֹמְרִים  /   הַאִם לְנִבְזֵי עֲצַבִּים</p>

<p>אֱלֹהִים קְרֹבִים  /     כַּאדֹנָי אֱלֹהֵינוֹ:      [שם ד, ז]
<br><br />
אֱלֹהֵינוּ, לָקַחְנוּ  /  עִמָּנוּ תְּחִנּוֹת</p>

<p>לָבוֹא עָדֶיךָ   /  עִם בָּרִים לְהִמָּנוֹת</p>

<p>לְהוֹדוֹת קַמְנוּ  /  וּזְדוֹנֵנוּ לַעֲנוֹת</p>

<p>וּלְהִתְעַנּוֹת –  /      לִפְנֵי אֱלֹהֵינוּ:       [עז' ח, כא]
<br><br />
אֱלֹהֵינוּ, מִדְבְּרֵי /  דָת זָנַחְנוּ</p>

<p>מִדֶּרֶךְ סַרְנוּ   /  וְתוֹרָתְךָ שָׁכָחְנוּ</p>

<p>מוֹדִים בָּאנוּ  /  וּמִבֹּשֶׁת נֶאֱנָחְנוּ</p>

<p>אֲנַחְנוּ –    /      מָעַלְנוּ בַּאדֹנָי אֱלֹהֵינוּ:   [שם י, ב]
<br><br />
אֱלֹהֵינוּ    /   נְבוֹכִים מֵחוֹבָם</p>

<p>נְסָה עֲלֵיהֶם  /   אוֹר סְלִיחָה סְבִיבָם</p>

<p>נַעֲווּ מִשְּׁמֹעַ  /   וְלֹא אָמְרוּ בִלְבָבָם</p>

<p>נִירָא נָא   /       אֶת אֲדֹנָי אֱלֹהֵינוּ:     [ירמ' ה, כד]
<br><br />
אֱלֹהֵינוּ, שְׂרִיד חֶרֶב / וּלְבָבוֹ יָחִיל</p>

<p>שַׂק יַצִּיעַ   /   תַּחַת פְּתִיגִיל</p>

<p>סָפוּ בְהִתְנַצֵּל  /   עֲדִי טַבַּעַת וְעָגִיל</p>

<p>גִּיל –    /       שִׂמְחָה מִבֵּית אֱלֹהֵינוּ:   [יוא' א, טז]
<br><br />
אֱלֹהֵינוּ, עָוִינוּ  /  וּפָשַעְנוּ, אָכֵן</p>

<p>עִוַּתְנוּ דַרְכֵּנוּ  /   וְדִבַּרְנוּ לֹא כֵן</p>

<p>עֵינֵי עֶבֶד   /   לְיַד אָדוֹן וּמִסְכֵּן</p>

<p>כֵּן –     /       עֵינֵינוּ אֶל אֲדֹנָי אֱלֹהֵינוּ:   [תה' קכג, ב]
<br><br />
אֱלֹהֵינוּ, פָּשַׁעְנוּ בְךָ / עָוִינוּ וּמָרִינוּ</p>

<p>פָּעַלְנוּ אָוֶן   /   וְעָוֹן לֹא כִסִּינוּ</p>

<p>פִּקּוּדֵי עֵדוֹתֶיךָ  /  זָנַחְנוּ וְשָׁגִינוּ</p>

<p>וְלֹא חִלִּינוּ –  /      פְּנֵי אֲדֹנָי אֱלֹהֵינוּ:     [דנ' ט, יג]
<br><br />
אֱלֹהֵינוּ, צְבָא /   חוֹבַי וַעֲוֹנִי</p>

<p>צַוֵּה לְהַפְאוֹת  /  מִנֶּגֶד עֵינָי</p>

<p>צוֹפְנֵי מְצוּקוֹת /  יְחַדְּשׁוּ אֶת רְנָנָי</p>

<p>בְּעִיר אֲדֹנָי –  /      צְבָאוֹת בְּעִיר אֱלֹהֵינוּ:    [תה' מח,]
<br><br />
אֱלֹהֵינוּ, קְרָא דְּרוֹר / לָנוּ מֵחוֹבִים</p>

<p>קִצְרֵי רוּחַ   /  מֵעֶרֶב נִצָּבִים</p>

<p>קָרְבַּן אִמְרֵיהֶם  /  אֲשֶׁר הֵם מַקְרִיבִים</p>

<p>קְרֹבִים –   /      יְהוּ אֶל אֲדֹנָי אֱלֹהֵינוּ:   [מל&quot;א ח,]
<br><br />
אֱלֹהֵינוּ, רַחֲמֶיךָ  / מְאֹד יִתְאַוּוּ</p>

<p>רוֹהִים, יְשַׁבֵּרוּ  /  אֵלֶיךָ וִיקַוּוּ</p>

<p>רוֹחֲשִׁים לַכֹּל יְבוֹאוּן / לְבֵיתְךָ וְיִלָּווּ</p>

<p>הִשְׁתַּחֲווּ –  /       רוֹמְמוּ אֲדֹנָי אֱלֹהֵינוּ:    [תה' צט,]
<br><br />
אֱלֹהֵינוּ, שֶׁקֶר נָחֲלוּ / אַךְ נְכָאִים</p>

<p>שָׁמַעְנוּ אַַחֲרֵינוּ  / הִתּוּלֵי חַטָּאִים</p>

<p>שׁוֹפֵט, הֲלֹא תַחְקֹר / לִבּוֹת נִבְרָאִים</p>

<p>אִם –     /      שָׁכַחְנוּ שֵׁם אֱלֹהֵינוּ:    [שם מד, כא]
<br><br />
אֱלֹהֵינוּ, תֶּן עֹז  /  לְבֵן נוֹקָשׁ הוּדָשׁ</p>

<p>תְּשׁוּעַת כַּפָּרָה /   עָלָיו תִּתְחַדָּשׁ</p>

<p>תְּמִימֵי סְגֻלָּתְךָ  /  יְשׁוֹרְרוּ בַמִּקְדָּשׁ</p>

<p>ׁשִיר חָדָשׁ   /      תְּהִלָּה לֵאלֹהֵינוּ:      [שם מ, ד]
<br><br />
אֱלֹהֵינוּ, חוֹבֵינוּ /  כְדוֹנַג יִדְאָבוּ</p>

<p>זְמִירֵינוּ לְךָ לְרָצוֹן / יַעֲלוּ וְיִיטָבוּ</p>

<p>קְדוֹשֵׁי עֶלְיוֹן  /   יִתְבַּשְּׂרוּ כִּי נִקְשָׁבוּ</p>

<p>הָבוּ גֹדֶל לֵאלֹהֵינוּ:              [דב' לנ, ג]</p>
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/5695">https://benyehuda.org/read/5695</a></div></body></html>