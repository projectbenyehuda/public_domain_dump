<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אזרח רענן פרח כשושנה</title>
	<meta name="author" content="משה בן יעקב אבן עזרא"/>
</head>
<body>

<h1 id="אֶזְרָחרַעֲנָןפָּרַחכַּשּׁוֹשַׁנָּהרמשהאבן-עזרא">[אֶזְרָח רַעֲנָן פָּרַח כַּשּׁוֹשַׁנָּה] / ר' משה אבן-עזרא</h1>

<p>לקרובה א'</p>

<p>&#8220;יסדו ר' משה אבן עזרא&#8221;</p>

<blockquote>
<p>אֶזְרָח רַעֲנָן      פָּרַח כַּשּׁוֹשַׁנָּה</p>
</blockquote>

<blockquote>
<p>בִּמְשֻׂכַת חֶדֶק     מְעַקְּשֵׁי נְכוֹנָה</p>
</blockquote>

<blockquote>
<p>גָּבַה בְּהַשְׂכִּיל     וַיְהִי לְרֹאשׁ פִּנָּה</p>
</blockquote>

<blockquote>
<p>בְּחָכְמָה וּבִתְבוּנָה –    וּבְרֹחַב לֵב:</p>
</blockquote>

<h2 id="מלאהט">מל&quot;א ה,ט</h2>

<p>דּוֹר כֻּלּוֹ סָג     עֲלִילָה הִתְעִיבוּ</p>

<p>הֵרֵעוּ מִפְעָל     וּמַשְׁחִית הִצִּיבוּ</p>

<blockquote>
<p>וַיּוֹכַח אוֹתָם     וּבִדְבָרָיו הִלְעִיבוּ</p>
</blockquote>

<blockquote>
<p>הָשִׁיבוּ –        פּוֹשְׁעִים עַל לֵב:</p>
</blockquote>

<h2 id="ישעמוח">ישע' מו,ח</h2>

<p>זְדוֹן לִבָּם     הִשִּׁיאָם וַיֻּכָל</p>

<blockquote>
<p>חָסְנָם, וְאֵיתָן    מַסְלוּל תֹּם שָׂכָל:</p>
</blockquote>

<p>טַעֲמוּ וּרְאוּ     כִּי אֵל כֹּל יוּכָל</p>

<p>עַם סָכָל –       וְאֵין לֵב:</p>

<h2 id="ירמהכא">ירמ' ה,כא</h2>

<blockquote>
<p>יְהִירִים! פַּחֲדוּ   וּרְהוּ מִגָּדְלוֹֹ</p>
</blockquote>

<blockquote>
<p>כְּבוֹדוֹ הַשְׂכִּילוּ   מִפִּלְאֵי מִפְעָלוֹ</p>
</blockquote>

<p>לְמָחָר יֵבוֹשׁ    כָּל אִישׁ מִפִּסְלוֹ</p>

<p>אִם לֹא –       תָשִׂימוּ עַל לֵב:</p>

<h2 id="מלאבב">מלא' ב,ב</h2>

<blockquote>
<p>מֵאוּר כַּשְׂדִים    בְּדוֹר מַבְאִישׁ וְצוֹחֵן</p>
</blockquote>

<blockquote>
<p>נִצָּל, וְשֵׂכֶל טוֹב   מָצָא וְחֵן</p>
</blockquote>

<blockquote>
<p>סַרְעַפָּיו הֵכִין    וּפְנֵי תָם לֹא טוֹחֵן</p>
</blockquote>

<p>בֹּחֵן –         כְּלָיוֹת וָלֵב:</p>

<h2 id="ירמיאכ">ירמ' יא,כ</h2>

<blockquote>
<p>עָלָיו צִוָּה     עֲתִידוֹת צוֹפֶה</p>
</blockquote>

<blockquote>
<p>פֹּה אַל תָּגוּר עִמָּם  פֶּן תִּסָּפֶה</p>
</blockquote>

<p>צֵא אֶל אֶרֶץ    שִׁבְרְךָ בּוֹ יְרַפֵּא</p>

<p>הָרוֹפֵא –       לִשְׁבוּרֵי לֵב:</p>

<h2 id="תהקמזג">תה' קמז,ג</h2>

<p>קִדַּם תְּפִלָּה     מִי יַחֲבֹשׁ שִׁבְרִי</p>

<blockquote>
<p>רָצוּץ אָנֹכִי     הוֹלֵךְ עֲרִירִי</p>
</blockquote>

<blockquote>
<p>שֵׁם לֹא אַשְׁאִיר   יִגַּהּ בּוֹ אוֹרִי</p>
</blockquote>

<blockquote>
<p>וְנֵרִי – מְאוֹר עֵינַיִם   יְשַׂמַּח לֵב:</p>
</blockquote>

<h2 id="משטול">מש' טו,ל</h2>

<blockquote>
<p>תָּם, אָזְנְךָ     הַיּוֹם אֲגַלֶּה</p>
</blockquote>

<blockquote>
<p>מִדַּת צְבָאֲךָ    בַּטּוֹב אֲבַלֶּה</p>
</blockquote>

<blockquote>
<p>שְׁתִילֵי חֲלָצֶיךָ   כִּצְבָא שַׁחַק אֲמַלֵּא</p>
</blockquote>

<p>מִלֵּא –       אֹתָם חָכְמַת לֵב:</p>

<h2 id="שמלהלו">שמ' לה,לו</h2>

<blockquote>
<p>הֱצִיקוּהוּ מַסּוֹת  וְלֹא זָע מִפְנֵיהֶם</p>
</blockquote>

<blockquote>
<p>הֱיוֹת גֵּר זַרְעוֹ   בְּאֶרֶץ לֹא לָהֶם</p>
</blockquote>

<blockquote>
<p>קִשְּׁטוֹ יְהִי דָן   בָּעוֹבְדִים בָּהֶם</p>
</blockquote>

<blockquote>
<p>הֵם –       חִזְקֵי מֵצַח וּקְשֵׁי-לֵב:</p>
</blockquote>

<h2 id="יחזגז">יחז' ג,ז</h2>

<blockquote>
<p>טָהוֹר, הִתְהַלֵּךְ  תָּמִים לְעֵינָי</p>
</blockquote>

<blockquote>
<p>קָרְבַּן עוֹף וּבְהֵמָה הַקְרֵב לְפָנָי</p>
</blockquote>

<blockquote>
<p>נִסְיוֹנֵי מַלְכֻיּוֹת  הֶרְאָה לְאַב הֲמוֹנָי</p>
</blockquote>

<blockquote>
<p>אֲדֹנָי –       הַמּוֹשִׁיעַ לְיִשְׁרֵי לֵב:</p>
</blockquote>

<h2 id="תהזיא">תה' ז,יא</h2>

<blockquote>
<p>בְּיָדִי הַיּוֹם    צִדְקָתִי לָקָחְתִּי</p>
</blockquote>

<blockquote>
<p>רַחוּם, הֲשִׁיבֵנִי:  לְמַעֲנִי סָלָחְתִּי</p>
</blockquote>

<blockquote>
<p>בְּבוֹר גָּלוּתִי   הֲלָעַד נִזְנָחְתִּי</p>
</blockquote>

<blockquote>
<p>נִשְׁכַּחְתִּי –     כְּמֵת מִלֵּב:</p>
</blockquote>

<h2 id="שםלאיג">שם לא,יג</h2>

<blockquote>
<p>יָרֵא מֵחֶטְאוֹ  מַחְפִּיר וּמֵבִיש</p>
</blockquote>

<blockquote>
<p>יִפְחַד מֵעָוֹן   כְּצִפְעֹנִי יַפְרִשׁ</p>
</blockquote>

<blockquote>
<p>עֲנֵהוּ, כִּי אָבַד  צַדִּיק תֹּם מַגִּישׁ</p>
</blockquote>

<p>וְאֵין אִישׁ –    שָׂם עַל לֵב:</p>

<h2 id="ישענזא">ישע' נז,א</h2>

<blockquote>
<p>קְצַר יָד וְרוּחַ  וְאֵין עוֹזֵר לוֹ</p>
</blockquote>

<blockquote>
<p>בַּעֲוֹנוֹ נִתְפַּשׂ   וּפִשְׁעוֹ מַכְשִׁילוֹ</p>
</blockquote>

<blockquote>
<p>חַטֹּאתָיו בְּדִמְעוֹ הָעֵת יַזִּילוֹ</p>
</blockquote>

<blockquote>
<p>תִּמְחֶה וְלֹא –    תַעֲלֶינָה עַל לֵב:  ישע' סה,יז
<br><br />
חֲסָדֶיךָ נוֹדָעוּ   וַיִּדְגּוּ לָרֹב</p>
</blockquote>

<blockquote>
<p>זַמֵּן, וְאַל מַשְׂטִין  לְדָמֵנוּ יֶאֱרֹב</p>
</blockquote>

<blockquote>
<p>קָרֵב בָּנֶיךָ     וּבְךָ יִתְעָרְבוּ עָרֹב</p>
</blockquote>

<blockquote>
<p>קָרוֹב –       אֲדֹנָי לְנִשְׁבְּרֵי לֵב:</p>
</blockquote>

<h2 id="תהלדיט">תה' לד,יט</h2>

<blockquote>
<p>בְּפָתְחָם הַיּוֹם  בְּאִמְרֵי תוֹרָתְךָ</p>
</blockquote>

<blockquote>
<p>אַחֲרֵי מוֹת    שְׁנֵי סִגְנֵי סְגֻלָּתְךָ</p>
</blockquote>

<blockquote>
<p>בְּקָרְבָתָם לִפְנֵי  הַדְרַת שְׁכִינָתְךָ</p>
</blockquote>

<blockquote>
<p>וְצִדְקָתְךַ –      לְיִשְׁרֵי לֵב:</p>
</blockquote>

<h2 id="שםלויא">שם לו,יא</h2>

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן-יהודה באינטרנט</a>.  הוא זמין תמיד בכתובת הבאה:<br /><a href="https://bybe.benyehuda.org/read/7136">https://bybe.benyehuda.org/read/7136</a></div></body></html>