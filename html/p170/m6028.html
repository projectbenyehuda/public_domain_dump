<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>עַל אַף מְשַׂנְאֵינוּ וּמַקְנִיאֵינוּ</title>
	<meta name="author" content="משה אבן עזרא"/>
</head>
<body>

<blockquote>
<p>עַל אַף מְשַׂנְאֵינוּ וּמַקְנִיאֵינוּ / אֶל עָל בְּכָל עֵת יַעֲלֶה שִׂיאֵנוּ</p>
</blockquote>

<blockquote>
<p>הוֹרוּ בְחֵץ לָשׁוֹן סְגוֹר לִבּוֹת אֲבָל / הוֹרוּם יְדֵי הָאֵל לְהַחְטִיאֵנוּ</p>
</blockquote>

<blockquote>
<p>חַתּוּ וּבשׁוּ מֵחֲתֻלִים דִבְּרוּ / לַכְאוֹת נְפָשֵׁינו וְלַהְנִיאֵנוּ</p>
</blockquote>

<blockquote>
<p>אָרְבָּם בְּקִרְבָּם נָתְנוּ וַיֵּלְכוּ / רָכִיל בְּלֵב וָלֵב לְהַשִּׁיאֵנוּ</p>
</blockquote>

<blockquote>
<p>5    קָשׁוֹת בְּמַצְפֻּנָם וּפִימוֹ יַעֲנֶה / רַכּוֹת וְהֵם אִנּוּ לְהַפְלִיאֵנוּ</p>
</blockquote>

<blockquote>
<p>כָּאֵשׁ אֲשֶׁר תִּשָּׂא קְנֵה בֹשֶׂם / תִּשָּׂא עֲתַד רֵיחֹו וְתַמְצִיאֵנוּ</p>
</blockquote>

<blockquote>
<p>וַתֶּחֱזַק רוּח וְאֶל אַף תַּעֲבִיר / רֵיח נְרָדֵינו וְדוּדָאֵינוּ</p>
</blockquote>

<blockquote>
<p>מַה לַּחֲצִיר גַּגּוֹת וְאַרְזֵי אֵל וְאֵיךְ / אֶל עֵץ הֲדַסִּים עָרְכוּ דִשְׁאֵנוּ</p>
</blockquote>

<blockquote>
<p>אוֹ מַה לְּשֻׁעָלִים קְטָנִים אַחֲרֵי / גוֹרֵי אֲרָיֵינוּ וְלִלְבָאֵינוּ</p>
</blockquote>

<blockquote>
<p>10   אֵיךְ תִּתְמְהוּ מֵהֶם וְקֶדֶם דִּבְּרוּ / עָתָק בְּעֹשֵׂינוּ וּבִנְבִיאֵנוּ</p>
</blockquote>

<blockquote>
<p>נוֹדֶה לְצוּר הֵפֵר עֲצַת בַּדִּים וְאִם / קָצְרוּ לְשׁוֹנֵנוּ וּמִבְטָאֵינוּ</p>
</blockquote>

<blockquote>
<p>הִטָּה לְפָנֵינוּ נְהַר שָׁלוֹם בְּעֵת / בֹּצֶר וְאֵין מַיִם לְהַגְמִיאֵנוּ</p>
</blockquote>

<blockquote>
<p>וַתַּעֲלֶה שֶׁמֶשׁ עֲלֵי חוּג הַיְקָר / לִקְפֹּץ יְדֵי אֹפֶל אֲשֶׁר יַפְאֵנוּ</p>
</blockquote>

<blockquote>
<p>הָאִישׁ אֲשֶׁר יַשֶּׁה עֲמַל יָמִים וְרָב- / רַעַם גְּדוּדֵיהֶם לְהַצְבִּיאֵנוּ</p>
</blockquote>

<blockquote>
<p>15   תָּמִיד יְרַחֵף עַל מְתֵי הַשְׂכֵּל וְגַם / יִפְרשׁ כְּנַף חַסְדּוֹ וְיִשָּׂאֵנו</p>
</blockquote>

<blockquote>
<p>יִשָּׂק לְמִלְחֶמֶת זְמָן יִשָּׂק עֲלֵי / פִיהוּ לְיָרְאֵנו וְלֹא יִרְאֵנוּ</p>
</blockquote>

<blockquote>
<p>כִּי יוֹם אֲשֶׁר יִרְצֶה לְהַדְפֵנוּ אֲזַי / יִרְצֶה בְּצֵל יָדוֹ לְהַחְבִּיאֵנוּ</p>
</blockquote>

<blockquote>
<p>שָׁווּ בְעֵינֵינוּ תְּנוּאוֹת הַזְּמָן / יוֹם יֶאֱהָבֵנו וְיִשְׂנָאֵנוּ</p>
</blockquote>

<blockquote>
<p>מִכְלַל יְמוֹתָיו לַהֲנִיעֵנו וְהוּא / חָשׁ עַל שְׁמָרֵינוּ לְהַקְפִּיאֵנוּ</p>
</blockquote>

<blockquote>
<p>20   זֶה יוֹם אֲשֶׁר עָשָׂה אֱלֹקִים לִהְיוֹת / זֵכֶר לְבָנֵינוּ וְצֶאְצָאֵינוּ</p>
</blockquote>

<blockquote>
<p>קִרְאוּ מְתֵי אַהַב וְאַל יִתְמַהְמְהוּ / לָבוֹא וְיַחַד נִסְבְּאָה סָבְאֵנוּ</p>
</blockquote>

<blockquote>
<p>סֹבֶא כְּמוֹ לַהַב בְּכוֹס מַיִם וְלוֹ / נֹגַהּ בְּמַרְאָיו נֶחֱזֶה מַרְאֵנוּ</p>
</blockquote>

<blockquote>
<p>לַגַּן אֲשֶׁר נָשָׂא פְּרִי חֶסֶד אֱמֹר / מֵרֹאשׁ תְּבוּאָתוֹ לְהַבְרִיאֵנוּ</p>
</blockquote>

<blockquote>
<p>אוֹצָר וּמַעְיָן הֵם שְׁתֵי יָדָיו לְעֵת / צוֹק רַעֲבוֹנֵנוּ וְלִצְמָאֵנוּ</p>
</blockquote>

<blockquote>
<p>25   אָרְכוּ יְמֵי פְרוּד שְׁלֹמֹה עַד אֲשֶׁר / קָצְרוּ כְאֵבֵינוּ וּמַחְלֻאֵינוּ</p>
</blockquote>

<blockquote>
<p>הַגּוּף יְכַלְכֵּל מַחֲלֵהוּ אַךְ חֳלִי / נֶפֶשׁ כְּנֵטֶל חוֹל נְשׂא יַלְאֵנוּ</p>
</blockquote>

<blockquote>
<p>אִם פַּעֲמֵי רִכְבּוֹ כְּהַיּוֹם אֶחֱרוּ / יִשְׁלַח דְּבַר פִּיהוּ וְיִרְפָּאֵנוּ</p>
</blockquote>

<blockquote>
<p>בּוֹ חֻדְּשׁוּ לָנוּ יְמֵי עֶדְנָה וְכֵן / כִּימֵי בְחֻרֵינוּ יְמֵי דָבְאֵנוּ</p>
</blockquote>

<blockquote>
<p>בִּשְׁמוֹ נְשַׁבֵּר מַלְתְּעוֹת יָמִים וּבוֹ / נָעֹז בְּצֵאתֵנוּ וְיוֹם בֹּאֵנוּ</p>
</blockquote>

<blockquote>
<p>30   נִקְרָא פְּנֵי הָאֵל בְּעַד חַיָּיו וְהוּא / יִשְׁמַע וְיַעְנֵנוּ בְּיוֹם קָרְאֵנוּ.</p>
</blockquote>

<p><br> </p>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/6028">https://benyehuda.org/read/6028</a></div></body></html>