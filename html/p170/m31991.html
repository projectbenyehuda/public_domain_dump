<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>לְכָל אִישׁ בַּאֲהָבֵינוּ</title>
	<meta name="author" content="משה אבן עזרא"/>
</head>
<body>

<blockquote>
<br />
</blockquote>

<blockquote>
<p>לְכָל אִישׁ בַּאֲהָבֵינוּ פְלָאִים / בְּתֵבֵל יִהְיוּ מוֹפֵת לְבָאִים –</p>

<p>אֲנִי מַבְלִיג עֲלֵי שֹׁדִי – וְאַתָּה / מְעַוֵּל עַד מְאֹד מִכָּל צְבָאִים.</p>

<p>אֲסַתֵּר מִבְּנֵי אִישׁ מַה בְּלִבִּי / לְבִלְתִּי יֹאמְרוּ: מַדְוֵה פְתָאִים.</p>

<p>וְתֵדַע כִּי חֳלִי אַהַב בְּלִבִּי – / וְתוֹסִיף עוֹד בְּרָחְקֶךָ חֳלָאִים,</p>

<p>וְכִי תֵבֵל כְּחוֹתָם צַר לְנוּדְךָ – / וְרָחְבָּהּ בִּלְתְּךָ בָּתֵי כְלָאִים,</p>

<p>וְכִי אִישִׁים, וְלוּ הָיוּ כְאֵלִים, / בְּאֵין מַרְאִיתְךָ אֶחְשֹׁב פְּרָאִים.</p>

<p>בְּפִיךָ נַחֲלֵי נֹפֶת וְצוּפִים – / וְאֶתְעַטֵּף בְּצִירַי בֵּין צְמֵאִים,</p>

<p>וְרֵיחְךָ מֹר בְּאַף זָרִים – וְאֶשְׁאַף / כְּמוֹ תַנִּים לְרוּחַ צַח שְׁפָאִים.</p>

<p>לְךָ עֶלֶם – וּמֵבִין תַּעֲלוּמוֹת / וְעֹפֶר – אַךְ יְצוֹדֵד אַט לְבָאִים,</p>

<p>וְחַיֵּי כָל בְּנֵי אַהַב, וְחַיַּי בְּלִי עָווֹן לְנֶגְדִּי תְּלוּאִים.</p>

<p>לְךָ שָׁלוֹם, דְּעֶה כִּי אַהֲבָתִי / מְאֹד תּוֹסִיף בְּעֵת תַּרְבֶּה חֲטָאִים,</p>

<p>וְכִי שִׁכְנָךְ בְּתוֹךְ עֵינִי וְלִבִּי – / וְאִם אִישִׁים שְׁכֹן תּוֹכָם יְרֵאִים,</p>

<p>לְמַעַן כִּי בְתוֹךְ זֶה אֵשׁ תְּלַהֵט – / וּמִזֶּה יִשְׁאֲבוּ מַיִם נְשִׂיאִים,</p>

<p>וְכִי קִצְפָּךְ רְצוֹן הָאֵל בְּעֵינַי / וְחָלְיִי עַז וְלֹא אֶחְמֹד בְּרִיאִים,</p>

<p>וְלֹא אַט מִנְּתִיבִי עַד אֲדָמָה / תְּהַזִּיל טַל וְרוֹם יוֹצִיא דְשָׁאִים.</p>

<p>חֲיֵה, עָפְרִי, כְּפִי חֵפֶץ לְבָבִי / בְּעוֹד עָגוּר יְצַפְצֵף בֵּין עֳפָאִים.</p>
</blockquote>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/31991">https://benyehuda.org/read/31991</a></div></body></html>