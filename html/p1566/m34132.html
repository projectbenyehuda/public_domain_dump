<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אֱנוֹשׁ הָיָה בְאֶרֶץ עוּץ</title>
	<meta name="author" content="זרק ברפת"/>
</head>
<body>

<blockquote>
<br />
</blockquote>

<blockquote>
<br />
</blockquote>

<blockquote>
<p>מתוך השיר על איוב</p>

<br />
</blockquote>

<blockquote>
<p>אֱנוֹשׁ הָיָה בְאֶרֶץ עוּץ יְרֵא אֵל / שְׁמוֹ אִיּוֹב, נְקִי כַף, אִישׁ אֱמוּנִים,</p>

<p>וְגָדַל עַל בְּנֵי עַמּוֹ בְּחַיִל, / בְּכֶסֶף רַב, בְּבָנוֹת גַּם בְּבָנִים.</p>

<p>בְּפֶתַע אֵיד – וְנִשְׁכַּל מִיְּלָדָיו / וְאֵשׁ נָפְלָה וְתַבְעִיר קִנְיָנִים,</p>

<p>שְׁבָא כַּשְׂדִּים בְּחֵילוֹ שָׁלְחוּ יָד, / וְהוּא מוּכָח, מְנֻגָּע בַּשְּׁחִינִים,</p>

<p>וְקִלֵּל יוֹם אֲשֶׁר יֻלַּד וְלֵילוֹ / וּפָתַח פִּיו נְהִי מִסְפֵּד וְקִינִים.</p>

<p>שְׁלֹשׁ רֵעָיו בְּשָׁמְעָם אֶת פְּגָעָיו / יְנַחְמוּהוּ לְהַשְׁקִיט עִצְּבוֹנִים –</p>

<p>וְעֹשֶׁק מִמְּרוֹמִים פִּיו יְדַבֵּר / וְעִוּוּת דִּין וּמַאְמָרִים מְגֻנִּים:</p>

<p>״בְּאֶפֶס חֵטְא עֲשָׁקַנִי אֱלֹהַי, / בְּתֹם כַּפַּי יְשַׁלַּח בִּי חֲרוֹנִים,</p>

<p>וּמַדּוּעַ יְדֵי אֵל נָגְעוּ בִי / בְּלִי מֶרִי, וְתַגְמוּל עַל עֲווֹנִים?״</p>

<p>וְגַם חָשַׁב לְהַצְדִּיק אֵל אֱמוּנָה / אֲשֶׁר עָזַב לְסִדּוּר תַּחְתּוֹנִים:</p>

<p>״לְמַעְרֶכֶת הֲלֹא צוּרָם מְכָרָם / וְהִסְגִּירָם לְגַלְגַּל שִׁנְאַנִּים,</p>

<p>וְעֵת נִגְזַר וּמִשְׁפַּט דִּין לְאָדָם / בְּעֵת לֵדָה וְעִתּוֹת הֵרְיוֹנִים,</p>

<p>יְמִין אֵל קָצְרָה בִּבְרֹא אֲנָשִׁים / קְשֵׁי יָמִים וְכָמוֹנִי מְעֻנִּים,</p>

<p>וְהַמָּוֶת מְאֹד נִבְחָר לְנַפְשָׁם / וְיִתְאַוּוּ כְמֵתִים אַשְׁמָנִים,</p>

<p>וּמַרְגּוֹעַ וְנֹפֶשׁ מָצְאוּ בוֹ / וְשָׁם יַחַד אֲסִירִים שַׁאֲנַנִּים,</p>

<p>רְשָׁעִים חָדְלוּ רֹגֶז בְּמָוֶת / וְעֶבֶד חָפְשִׁי הוּא מֵאֲדוֹנִים.</p>

<p>וּמָה אָדָם הֲיִצְדַּק אוֹ הֲיִרְשַׁע / אֲשֶׁר אֵל בּוֹ יְעַיֵּן מַעֲיָנִים?</p>

<p>וְאֵיךְ יִרְאֶה נְקִי חֹמֶר מְטֹהָר / אֲשֶׁר גַּבּוֹ לְגַב חֹמֶר אֱמוּנִים?</p>

<p>וְהוּא רָשָׁע וְתָם יַחַד מְכַלֶּה – / שְׁנֵיהֶם תּוֹךְ שְׁאוֹל שׁוֹכְבִים וְשׁוֹכְנִים!</p>

<p>הֲעֵינַיִם כְּבָשָׂר לָךְ וְתִרְאֶה, / וְאָזְנַיִם כְּמוֹהֶם מַאֲזִינִים?</p>

<p>וְאִם לֹא נִצְפְּנוּ עִתִּים לְשַׁדַּי? / וְדֵעָה אֵין לְאֵל תַּחַת זְמַנִּים</p>

<p>וְלֹא יַשְׂכִּיל בְּאִישִׁים הַפְּרָטִים – / יְדִיעָתוֹ לְבַד תַּקִּיף בְּמִינִים.</p>

<p>חֲמָסִי כִּי יְחַיֵּינִי לְעָמָל, / אֲשֶׁר טוֹב לִי בְּצֵאת רֶחֶם – אֲסוֹנִים!</p>

<br />
</blockquote>

<p>מקור: שירמן – <strong>השירה העברית בספרד ובפרובאנס</strong>; הוצאת מוסד ביאליק ודביר תשי״ז תשכ״א</p>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/34132">https://benyehuda.org/read/34132</a></div></body></html>