<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>משלחת רבנים</title>
	<meta name="author" content="יוסף רבינוביץ"/>
</head>
<body>

<p>באחד מימי הקיץ הקשים של תרע&#8220;ג הגיעה אלינו משלחת רבנים
נכבדה: הרב ר' יוסף חיים זוננפלד ז&#8221;ל והרב יצחק הכהן קוק ז&#8220;ל. מטרת המשלחת
היתה לחזק את יסודות הדת במושבות הגליל התחתון. קיבלנום בסבר פנים יפות. הם
הסבירו לנו בטוב ובנעימים את מטרת בואם. בהתלהבות רבה דיבר אתנו הרב קוק
ז&#8221;ל, מתוך הערכת עמלנו ואורך רוחנו בתוך חיי יגיעה וסבל. והנה לפנות ערב
הגיעתנו הידיעה הנוראה על האסון בכנרת: חברנו יוסף זלצמן נרצח ביריה ממארב
על ידי בדוים. עמדנו נדהמים. הרב זוננפלד התהלך בתוכנו אבל ושבור לב. הוא
אסף את כולנו ונשא מספד מר על הנשמה הטהורה והקדושה, המסורה והנאמנה, שיד
רוצחים קיפחה את חייה. גדול היה שברו של ר' יוסף חיים זוננפלד, ובכי מר בכה
על החיים הצעירים שנגזלו מאתנו, בהרימו על נס את מסירות הנפש של צעירי עמנו
הנכונים למות על קידוש שם ישראל במולדתנו. הוא קרא לנו להתעודדות וליכוד
הכוחות, אשר על־ידי כך נזכה לגאולה שלימה. היינו מדוכאים מן האסון הנורא,
והדברים הנאמנים היוצאים מלב כואב היו לנו ניחומים בצרה.</p>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/50410">https://benyehuda.org/read/50410</a></div></body></html>