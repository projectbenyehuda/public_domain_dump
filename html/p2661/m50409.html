<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>ד&quot;ר יחיאל צ'לנוב</title>
	<meta name="author" content="יוסף רבינוביץ"/>
</head>
<body>

<p>ובאחד הימים הגדולים והטובים האלה – זכורני, בערב שבת –
הגיע אלינו לפתע פתאום הד&#8220;ר יחיאל צ&#8217;לנוב ז&#8221;ל. גם אותו קעבלנו ב&#8220;חושה&#8221;
הגדולה של השייך, ב&#8220;חדר האוכל&#8221; שלנו. בליל שבת היתה לנו שיחה ארוכה ונלבבה.
הדברים יצאו מגדר עניני המקום והקיפו את עניני הארץ והתנועה הציונית כולה.
הרבינו על אורחנו שאלות, ביקשנו לדעת מה יש בדעת ההסתדרות הציונית העולמית
לעשות שלא נעזוב אי בודד בעמק־יזרעאל; ולמה אין אחינו מרוסיה באים אלינו,
אחינו האמידים, לגאול את אדמת ארץ־ישראל וליישבה; ועבודה עברית מה תהא
עליה, וכהנה וכהנה. הד&quot;ר צ&#8217;לנוב גם הוא הירבה לשאול שאלות. אחר כך השיב
בנאום ארוך, בעברית. הוא דיבר אלינו ברוך ובחיבה, כמורה טוב, כאח לאחים
צעירים. ואשר לבדידותנו בלב העמק עודדנו מנהיגנו והבטיחנו, כי קרובים הימים
וכפרים עברים יפרחו סביבנו. ועתה בימים הקשים האלה עלינו להיות מאוחדים
ונאמנים, גוף אחד ונשמה אחת. הוא גולל לפנינו את תולדות הציונות לגלגוליה
השונים ואמר, כי עלינו לחשוב את עצמנו מאושרים, שבגורלנו עלתה הזכות הגדולה
להיות מן המעפילים הראשונים בעמק־יזרעאל, המהולל בדברי ימינו.</p>

<p>דבריו הטובים, דברי אמת ואמונה, חיממו את לבנו וחיזקו את
רוחנו בתוך בדידותנו וסבלנו. יום השבת עבר עלינוּ בשיחות קלות ובטיוּלים
בקרבת המקום, וביום הראשון נפרד מאתנוּ אורחנוּ היקר. עמדנו כחולמים: מלאך
טוב נגלה עלינו, חיזקנו ואימצנו – ונעלם.</p>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/50409">https://benyehuda.org/read/50409</a></div></body></html>