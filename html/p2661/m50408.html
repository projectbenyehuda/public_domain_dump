<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>נורמן בנטביץ</title>
	<meta name="author" content="יוסף רבינוביץ"/>
</head>
<body>

<p>באחד מימי הקיץ הקשים ביותר, בשנת תרע&#8220;א, בעוד אנו בודדים
בעולמנו הקטן, משוקעים לבדנו בין הכפרים הערבים אשר מסביב לנו, הגיע אלינו
אורח, יהודי ממערב אירופה ומדבר עברית, אמנם בקושי רב. הוא הציג את עצמו
לפנינו כאחד מציוני המערב ושמו – נורמן בנטביץ. מטרת בואו להכיר את אורח
חיינו במקום הזה. קיבלנו את האורח ב&#8221;חדרנו&#8220;, חושה קטנה ונמוכה במבוא הכפר.
בחדר זה גרו שניים, הד&#8221;ר <strong>זגורודסקי</strong> (אשר בא לזמן קצר למלא מקומו של
האגרונום דיק, שיצא חוצה־לארץ לשם ריפוי) ואנוכי. בחדר עמדו שתי מיטות
ברזל, שולחן־ארעי ושני ספסלים. הקם מן הספסל מנמיך את ראשו, שלא לנגוע בקש
הרקוב של התקרה, מנמיך ונכנס, מנמיך ויוצא. הרצפה חשופה – קרקע כמו שהיא.
סיפרנו לאורח על אורח חיינו, על עבודתנו וסבלותינו, ורוחנו טובה עלינו. גם
קצת קוניאק היה עמנו ושתינו &#8220;לחיים&#8221; לכבוד עתידנו. הגיעה שעת שינה ואני
מבקש עצות בנפשי, איך &#8220;לסדר&#8221; את האורח בלילה להצילו מן המזיקים. הבאתי
גפרית‏־נחושת מבית־המרקחת שלנו, הכינותי תמיסה והתזתיה על פני הרצפה, סגולה
בדוקה לפרעושים. מסרתי לאורח את מיטתי ואני ביצרתי לי מקום בכסא מתקפל.
קויתי לשלום והתחלתי לנמנם. לא היו רגעים מועטים וקוח חריקה העירני. האורח
קפץ מעל מיטתו. עם כל צערי על הדבר, אודה ולא אבוש, לא יכולתי להתאפק
מצחוק. שוב שכב, גם אני נרדמתי, ושוב קפיצה! כך חזר הדבר ונשנה פעמים
אחדות. סוף סוף עיף אורחנו ונרדם.</p>

<p>אף־על־פי־כן שמח מר בנטביץ על ביקורו. בבוקר השכם יצא &#8220;בראש מורד&#8221; החוצה, העביר עיניו על העמק הנפלא ופניו נהרו מגיל.</p>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/50408">https://benyehuda.org/read/50408</a></div></body></html>