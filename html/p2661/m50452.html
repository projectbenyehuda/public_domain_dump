<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>על פרשת הפועלים הריביזיוניסטים</title>
	<meta name="author" content="יוסף רבינוביץ"/>
</head>
<body>

<p>תמצית פרשת ההתבדלות של הפועלים הריביזיוניסטים מן הסתדרות עובדים הכללית והסכסוכים שפרצו בעקב התבדלותם.</p>

<p>1. הפועלים הרביזיוניסטים היו בתוך הסתדרות העובדים הכללית
עד שנת 1930. צירי הפועלים הרביזיוניסטים השתתפו באופן פעיל בוועידת
ההסתדרות הכללית בחודש תמוז תרפ&quot;ז (ד&quot;ר וינשל ואחרים).</p>

<p>2. בשנת 1930 קרה המקרה הראשון שפלוגת ביתרים נכנסה לעבודה
בכפר־סבא ונמנעה מתוך עקשנות יוצאת מן הכלל להיות בקשר עם לשכת העבודה של
ההסתדרות העובדים הכללית בדבר חלוקת עבודה צודקת בין כל פועלי המקום. נהלתי
משא־ומתן עם מנהלי הפלוגה הזאת ולאחר שהסברתי להם, שאי־אפשר לשמור על חלוקת
עבודה צודקת בין בין כל פועלי המקום. נהלתי משא־ומתן עם מנהלי הפלוגה הזאת
ולאחר שהסברתי להם, שאי־אפשר לשמור על חלוקת עבודה צודקת בין הפועלים אם
העבודה אינה מרוכזת לחלוקה במקום אחד, ולאחר שהצעתי שב&#8220;כ הפלוגה יופיע
בלשכת העבודה מדי ערב בערב וישתתף בחלוקת העבודה בשם כל חברי הפלוגה, ענו
באי־כוח הפלוגה שהם מתייחסים בעין יפה להצעה זו והם יבקשו הסכמת ראשי
הבית&#8221;ר לכך. אולם ראשי הבית&#8220;ר לא הסכימו לדעת באי־כוח הפלוגה בכפר־סבא.
חברי פלוגת בית&#8221;ר המשיכו לקבל עבודה מבלי לשמור על התור הצודק בקבלת עבודה
ביניהם ובין חברי ההסתדרות הכללית והדבר הגיע להתנגשות ולמאסר עשרות חברי
ההסתדרות הכללית.</p>

<p>3. ב־9 בנובמבר 1930 פנה הועד הפועל של ברית הציונים
הרביזיוניסטים במכתב אל הועד הפועל של הסתדרות העובדים הכללית, שבו דרש
להפוך את הסתדרות העובדים העברים להסתדרות פרופסיונלית טהורה. הדרישה הזאת
באה מצד הרביזיוניסטים &#8220;בכדי לגמור סכסוכים בלתי רצויים&#8221;.</p>

<p>4. הועד הפועל של הסתדרות העובדים הכללית השיב על המכתב
הזה בינואר 1931. בתשובה הדגיש &#8220;שההסתדרות נקיה מכל הפליה מפלגתית בהגנת
האינטרסים והזכויות של חבריה, השייכים לאירגונים מפלגתיים שונים. ההסתדרות
הקימה בכל סניף וסניף שלה ועדים מבקרים הנבחרים בבחירות יחסיות המאפשרות
ביאות־כוח לכל זרם ניכר בתוך ההסתדרות. הוועדים המבקרים מבררים כל תלונה של
יחיד או קיבוץ כלפי המוסדות והאנשים האחראים בהסתדרות, והאשמות על יחס של
איבה אקטיבית כלפי הפועל הרביזיוניסטי או חבר ברית־טרומפלדור הנן מחוסרות
כל יסוד&#8221;. אשר לדרישת ברית הרביזיוניסטים, שהסתדרות העובדים הכללית תהיה
בעלת &#8220;אופי מקצועי טהור&#8221; – השיב הוועד הפועל כי &#8220;לפי כל טבעו, תפקידו
ומטרותיו של הפועל העברי בארץ־ישראל אין ההסתדרות יכולה להיות פרופסיונלית
בלבד. עתידו של הפועל עצמו וגורל היישוב העברי, אשר אותו הוא בא לבנות
ולהקים, הם כל כך כרוכים וקשורים בפעולה הציונית הכלכלית והתרבותית, עד
שאין הסתדרות העובדים העברים יכולה להנזר ממנה ולהצטמצם בשכר ושעות עבודה.
יצירתו ומלחמתו של הפועל העברי בשדה ההתיישבות ובשיטת הנחלת הלשון והתרבות
העברית הן למענו ענינים לא פחות חיוניים מאשר פעולתו האירגונית והמקצועית.
תפקידים ציוניים מיוחדים אלה של הפועל העברי הם גם נותנים את הטעם לאירגונו
הלאומי המיוחד, נגד אירגון זה ואופיו נלחמו בתוך ההסתדרות במשך שנים ללא
הועיל פרקצית הפועלים (מ.פ.ס.) יחד עם קבוצות של פועלי־ציון שמאל המטיפות
לאירגון פרופסיונלי טהור. הסתגרותה של ההסתדרות בתפקידים פרופסיונליים
והסתלקותה מן התפקידים הציונים יהיה אסון גם לעתידו של הפועל וגם לפעולה
הציונית, ואין אנו מתארים לנו, כי אירגון ציוני יכול להטיף לדרך
זו&#8221;.</p>

<p>הוועד הפועל של הסתדרות העובדים הכללית קבע גם את עמדתו
החיובית להקמת לשכות עבודה משותפות של נותני־עבודה והפועלים. אולם התנגד
ללשכות־עבודה הנקראות&#8220;נייטרליות&#8221; ושבהן לא נותני העבודה ולא הפועלים הם
הנושאים באחריות.</p>

<p>5. ברית הציונים הרביזיוניסטים לא קיבלה את העמדה הזאת של
הסתדרות העובדים הכללית. במאמרו הידוע &#8220;יאָ בּרעכען&#8221; יצא מר זאב ז&#8217;בוטינסקי
בקריאה לשבור את הסתדרות העובדים הכללית. במשך הזמן הופיעו פועלים
רביזיוניסטים באותם המקומות שפרצו סכסוכים בין הסתדרות העובדים ונותני
העבודה וחדרו לעבודה במקומות אלו שבהם פרצו סכסוכי עבודה. כשהפועלים
הרביזיוניסטים נדרשו ע&quot;י חברי הסתדרות העובדים לבלי לעמוד בדרכם במלחמתם
להטבת תנאי חייהם, ענו שעל ההסתדרות לוותר על הדרישה של עבודה מאורגנת
בבית־החרושת ואז הכל יבוא על מקומו בשלום. במקרים כאלה נכנסו הפועלים
הרביזיוניסטים לעבודה בעזרת המשטרה ובחסותה. כניסתם המכוונת של הפועלים
הרביזיוניסטים לעבודה במקומות שפרצו בהם שביתות, השניאה אותם על המוני
הפועלים של הסתדרות העובדים הכללית, והדבר הגיע לידי התגשויות
חמורות.</p>

<p>6. בשנת 1933 הלכו ורבו המקרים של חדירת פועלים
רביזיוניסטים למקומות שהתהוו בהם סכסוכים בין נותני עבודה ופועלים. ובכל
מקום ומקום עבדו הפועלים הרביזיוניסטים בחסות המשטרה ובעזרתה.</p>

<p>7. במשך הזמן נפגשתי עם פלוגות בודדות של פועלים
רביזיוניסטים במושבות כגון חדרה, ועלה בידי לטוות יחסים אנושיים יותר בין
הפועלים הרביזיוניסטים ובין פועלי הסתדרות העובדים הכללית. אולם היחסים
האלה הופרעו בהשפעת מרכז הרביזיוניסטים, שלא היה מעונין להשכין
שלום.</p>

<p>8. בשנת 1933 נחתם הסכם ארצי בין הסתדרות העובדים הכללית
ובין &#8220;הפועל המזרחי&#8221; בדבר יחסי עבודה הוגנים בין חברי שתי ההסתדרויות,
ההסכם קבע את הדרכים לחלוקת עבודה צודקת ולפעולה משותפת לביצור העבודה
העברית ולשאיפה ליחסי אימון ועזרה הדדית בין כל העובדים. ההסכם קיים גם
כיום, ובמקרים רבים של חילוקי דעות בחלוקת העבודה במקום זה או אחר, פנו אלי
שני הצדדים כבורר מכריע בין הצדדים.</p>

<p>9. הוועד הפועל של הסתדרות העובדים הכללית הביע את נכונותו
לחתום גם עם אירגון העובדים הרביזיוניסטים הסכם המבוסס על אותם
היסודות.</p>

<p>בפגישות שהיו לי עם שליח מרכז אירגון עובדי הצה&#8220;ר בת&#8221;א, מר
ג., הודעתי על האפשרות לחתום הסכם כזה והבעתי את רצוני לתווך בין האירגון
ובין הוועד הפועל של הסתדרות העובדים הכללית בדבר כריתת הסכם כזה, אולם לא
נעניתי.</p>

<p>10. בסוף שנת 1934 עובדה ע&#8220;י ה&#8221;ה דוד בן־גוריון וזאב
ז&#8217;בוטינסקי הצעת הסכם בין הסתדרות העובדים הכללית והסתדרות העובדים הלאומית
(הוא אירגון העובדים הרביזיוניסטי) &#8220;בדבר חלוקת עבודה צודקת, שמירה על תנאי
עבודה ותיקון של יחסי חברים לשם הגברת העבודה העברית והמפעל
הציוני&#8221;.</p>

<p>ההצעה הזאת עובדה ברוח ההסכם שבין הסתדרות העובדים הכללית
והפועל המזרחי, אולם נכלל בה סעיף אחד יסודי שעורר התנגדות מצד חברים רבים
בהסתדרות העובדים הכללית והוא:</p>

<p>&#8220;במקום עבודה שמספר החברים של ההסתדרות השניה מגיע עד&#8230;
אחוז פועלי המקום (חשבו אז מ־15 עד 20 אחוז) לא תוכרז שביתה, אם ידרוש זאת
המיעוט השייך להסתדרות השניה, מבלי שתוצע מקודם בוררות למעביד&#8221;.</p>

<p>הסתדרות העובדים הכללית הסכימה למעשה ברוב המכריע של
סכסוכי העבודה למסור את הסכסוך להכרעת בוררות, אולם רוב חברי הסתדרות
העובדים הכללית לא רצה לקבוע מראש את החובה למסור את הסכסוך לבוררות אם
מיעוט של פועלי המקום ידרוש זאת. שאלת ההסכם הזה נמסרה להכרעת המשאל בין
חברי ההסתדרות, וההסכם נדחה ב־14 אלף קול נגד 10 אלפים קול. תוצאות ההצבעה
הנ&#8220;ל הוכיחה שעשרת אלפים איש מבין חברי ההסתדרות הכללית היו בעד ההסכם
כולו, הכולל גם ההגבלה של זכות רוב פועלי המקום בהכרזת השביתה. לאחר דחיית
ההסכם הנ&#8221;ל, הודיע הועה&#8220;פ של ההסתדרות הכללית להסתדרות העובדים הלאומית,
שהוא נכון להכנס מחדש במו&#8221;מ בין שני הצדדים בדבר כריתת הסכם עבודה אשר
יתקבל על דעת שני הצדדים, אולם הסתדרות העובדים הלאומית לא הסכימה למו&#8220;מ על
הסכם השונה מהצעת ההסכם שעובדה ע&#8221;י ה&#8220;ה בן־גוריון וז&#8217;בוטינסקי. כך נפסק
המו&#8221;מ בין הצדדים.</p>

<p>11. מאז ועד עתה לא חל כל שינוי לטובת ביחסי העבודה בין
הסתדרות העובדים הכללית ובין הסתדרות העובדים הלאומית. מדי פעם מופיעה איזו
פלוגה של אירגון העובדים הריביזיוניסטים במקום עבודה הקשור בהסתדרות
העובדים הכללית. הסכסוך האחרון הוא בבנין דוד בתל־אביב, אשר הקבלן שלו
התקשר מלכתחילה עם לשכת העבודה של הסתדרות העובדים הכללית ואח&#8220;כ נכנס
אירגון העובדים הרביזיוניסטים לעבודה בבנין זה. פרצו סכסוכים קשים המלווים
מעשה אלמות. עירית תל־אביב הכריחה את ארגון העובדים הריביזיוניסטים למסור
את השאלה לבוררות. מטעם עירית תל־אביב נתמנה כבורר מכריע העו&#8221;ד ד&quot;ר
דונקלבלום.</p>

<p>גם כיום אינני רואה שום מניעה אוביקטיבית לחתימת הסכם על
יחסי עבודה הוגנים בין הסתדרות העובדים הכללית ובין הסתדרות העובדים
הלאומית (אירגון העובדים הרביזיוניסטי). ההסכם הקיים בין הסתדרות העובדים
הכללית ובין הפועל המזרחי יכול להחתם גם עם אירגון העובדים הרביזיוניסטי,
אם האירגון הזה יחדל ממגמתו &#8220;לשבור את ההסתדרות&#8221;. שאיפתם של חברי אירגון
העובדים הרביזיוניסטים לשמור על יחסים הוגנים עם המעבידים מתגשמת למעשה
על־ידי הסתדרות העובדים הכללית, הסכסוכים הכלכליים נמסרים כמעט כולם להכרעת
בוררות, ומרצונה הטוב של הסתדרות העובדים הכללית. מובן מאליו, ששאלת הכרת
הסתדרות העובדים הכללית אינה יכולה להיות נושא להכרעת בוררות. מחלקת העבודה
של הנהלת הסוכנות היהודית ממלאה לעתים קרובות תפקיד של בורר בסכסוכי עבודה
כלכליים או מתווכת בהרכבת בוררות. בידינו מרוכז חומר רב על ישוב סכסוכי
עבודה ע&quot;י בוררות.</p>

<p>שאיפתה של הסתדרות העובדים הכללית היא לשמור על קיומם של מפעלי תעשיה למען לא יכשלו על־ידי התחרות תוצרת־חוץ ומכשולים אחרים.</p>

<blockquote>
<br />
</blockquote>

<p>ו' ניסן, תרצ&quot;ו.</p>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/50452">https://benyehuda.org/read/50452</a></div></body></html>