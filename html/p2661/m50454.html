<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>בימי מצור</title>
	<meta name="author" content="יוסף רבינוביץ"/>
</head>
<body>

<p>(ביום השלושים לחללי הפצצה בבנין הסוכנות היהודית)</p>

<p>אנו מתאספים לאספת אזכרה ביום השלושים לנפול יקירינו,
בימים שמתאספים בא&quot;י שליחי עם ישראל לתפוצותיו ונבצר מהם להגיע לירושלים
העברית הנמצאת במצור.</p>

<p>אנו מתיחדים עם נשמותיהם הטהורות של חללי ירושלים, נפלו
חלוצים מגינים, נפלו אמהות לתינוקות ונפל גם האיש שחינך את המוני ישראל
להקמת מולדתנו – ליב יפה.</p>

<p>משמעותו הלאומית של ה&#8220;קדיש&#8221; שלנו: נשמותיהם של החללים חיים
בלבותינו, חללי ירושלים וחללי הארץ כולה וחללי הגולה הדוויה מצווים
לנו:</p>

<p>א. <strong>לשאת בגאון את הסבל</strong>. עברו עלינו ימים קשים של בניה
ויצירה. אחרי זה עברנו את ימי המלחמה האחרונה, שלחנו לחזית את מיטב בנינו
להציל את מולדתנו. קוינו להציל את שארית הפליטה באירופה והנה באה הבגידה.
ועתה הננו במלחמה הקשה ביותר.</p>

<p>ב. עלינו לנטוע בלבותיהם של ילדינו הסובלים את ההכרה
שהם נושאים בקרבן ומבטאים בעצם הוויתם את תקוות העם לדורותיו. עלינו לראות
את עצמנו <strong>כממשיכי היאבקות</strong> על חרותנו במשך כל הדורות שהיהודים לחמו על
חרותם.</p>

<p>בימים הקשים האלה עלינו לזכור, שאנו נלחמים על <strong>התקוה
היחידה</strong> של <strong>עם ישראל</strong> לקום לתחיה. ועלינו לחשל את כוחותינו למען נהיה
ראויים לתפקיד הגורלי המוטל עלינו.</p>

<p>ג. אף בזמן שלוחמי הגיטאות לחמו את מלחמתם הנואשת שרו את
השיר: אני מאמין באמונה שלמה בביאת המשיח. אולם אנו וילדינו עומדים על אדמת
מולדתנו ובני ישראל לתפוצותיהם מושיטים לנו את עזרתם. אנו וילדינו נחיש עתה
את צעדי הגואל.</p>

<p>ד. הכרה זו תחזק את לבנו במלחמתנו הקשה ואנחנו נעודד את חלשי הרוח שבתוכנו. נסיים את אספת האזכרה בדבריו של ליב יפה!</p>

<p>– וּלאות הן הדמעות ואות הוא הבכי כי חי עוד עמנו, גם יפרח ויחיה!</p>

<p>תאור שנגלה באביב חיינו יאיר לנו את הדרך עד יומנו האחרון.</p>

<blockquote>
<br />
</blockquote>

<p>תש&quot;ח</p>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/50454">https://benyehuda.org/read/50454</a></div></body></html>