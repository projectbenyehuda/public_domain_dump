<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אבו־רעל רעכען</title>
	<meta name="author" content="עזרא גולדין"/>
</head>
<body>

<p>(ספור היסתורי)</p>

<blockquote>
<br />
</blockquote>

<h2 id="1.">1.</h2>

<blockquote>
<p>וַיְהִי שֵׁם רֶעכֶען הָעִבְרִי לִתְהִלָּה בָּאָרֶץ,</p>

<p>אַף כִּי הִשָּׁהוּ אֵל חָכְמָה וְתוֹרָתוֹ לֹא רַבָּה,</p>

<p>אַךְ הַשְׂכָּלָתוֹ מִקֶּרֶב לִבּוֹ פָּרְצָה פָּרֶץ,</p>

<p>לֹא מִשִּׁמְשָׁהּ לוֹ קַרְנַיִם אַךְ קִרְבּוֹ הַלַּבָּה.</p>

<br />
</blockquote>

<h2 id="2.">2.</h2>

<blockquote>
<p>לִכְבוֹדוֹ שָׁר לֶעסְסִינְג, מִיצְקֶעוִיץ אֶת שִׁירוֹ,</p>

<p>&#8220;נָתָן הֶחָכָם&#8221; &#8220;הוֹד טַאדֶעאוּשׁ&#8221; לִכְבוֹדוֹ נִבְרָאוּ</p>

<p>כִּי שֶׁמֶשׁ חִנּוֹ זָרַח לֹא רַק בִּבְנֵי עִירוֹ,</p>

<p>לְקַרְנֵי הוֹדוֹ מְשׁוֹרְרֵי אֶרֶץ תָּמָהוּ&#8230;</p>

<br />
</blockquote>

<h2 id="3.">3.</h2>

<blockquote>
<p>וּכְגֲי הַשִּׁלֹּחַ דּוּמָם יִתְגַּלְגָּלוּ,</p>

<p>עַל חֲלֻקֵּי הַנַּחַל וַעֲרוּצֵי הַנְּחָלִים,</p>

<p>כֵּן חַיֵּי רֶעכֶען שַׁלְוַת עוֹלָם שָׁלוּ,</p>

<p>לֹא עָדָה עֲלֵיהֶם אָסוֹן לֹא שַׁוְעַת אֻמְלָלִים.</p>

<br />
</blockquote>

<h2 id="4.">4.</h2>

<blockquote>
<p>וַתְּהִי לוֹ אִשָּׁה אֲהוּבָה בִּינָה הַיָּפָה,</p>

<p>עֵינֶיהָ כּוֹכָבִים אַף מִצְחָהּ יָרֵחַ,</p>

<p>אַפָּהּ מַעֲשֵׂה אֳמָן חוּט שָׁנִי הַשָּׂפָה,</p>

<p>כֻּלָּהּ עֲלִיזָה כִּצְחוֹק, כָּאוֹר שָׂמֵח&#8230;</p>

<br />
</blockquote>

<h2 id="5.">5.</h2>

<blockquote>
<p>וַיְיָ סָגַר אֶת רַחְמָהּ וַתְּהִי בִּינָה עֲקָרָה,</p>

<p>אַךְ כָּל לַהַב לֵב אִשָּׁה לְרֶעכֶען שָׁמָרָה,</p>

<p>לֹא חִלְלָה יָפְיָהּ וְתֻמָּתָהּ אַךְ בָּרָה,</p>

<p>גַּם הוּא כְּבָבַת עַיִן יוֹם וַָלַיִל נְצָרָהּ!</p>

<br />
</blockquote>

<h2 id="6.">6.</h2>

<blockquote>
<p>קֶמֶט דַּק עַל מִצְחָהּ אֶת לִבּוֹ הִרְתִּיחַ,</p>

<p>צֵל קַל עַל לֶחֱיָהּ חִישׁ עֵינָיו חָשָׁכוּ,</p>

<p>מַבָּט אֶחָד נָעִים תֵּבֵל כֻּלָּהּ הִשְׁכִּיחַ,</p>

<p>וְעָבֵי תוּגָה כִּצְלָלִים בָּרָחוּ&#8230;</p>

<br />
</blockquote>

<h2 id="7.">7.</h2>

<blockquote>
<p>וְדוּמָם כִּי יָשְׁבוּ אֶל חַלּוֹן הַפָּתוּחַ,</p>

<p>צַהֲלַת יְלָדִים בָּרְחוֹב אַךְ אָזְנָם קָשָׁבָה,</p>

<p>אָז מִקֶּרֶב לִבּוֹת שְׁנֵיהֶם יָצְאָה הָרוּחַ,</p>

<p>דִּמְעָתָהּ בֶּעָיִן וְאוֹר עֵינוֹ כָּבָה&#8230;</p>

<br />
</blockquote>

<h2 id="8.">8.</h2>

<blockquote>
<p>הַשֶּׁמֶשׁ נָטָה לַעֲרוֹב הַצְּלָלִים נִטָּיוּ,</p>

<p>מַלְאֲכֵי שָׁלוֹם יְרַחֲפוּ עַל פְּנֵי תֵבֵל כֻּלָּהּ,</p>

<p>בֵּין עֳפָאֵי הָעֵצִים כָּל צִפּוֹר יֶהֱמָיוּ,</p>

<p>בָּאָחוּ וַאֲגַמִּים אַךְ תְּרוּעָה וַהֲמֻלָּה&#8230;</p>

<br />
</blockquote>

<h2 id="9.">9.</h2>

<blockquote>
<p>לִשְׁנֵי סוּסִים אַבִּירִים רְתוּמָה מֶרְכָּבָה,</p>

<p>בְּלֵב יַעַר אָפֵל תְּשָׂרֵךְ דַּרְכָּהּ בַּעֲצַלְתַּיִם,</p>

<p>בָּהּ רֶעכֶען עִם רַכָּבוֹ טָבוּעַ בַּמַּחֲשָׁבָה:</p>

<p>&#8220;מִי יָקוּם אַחֲרַי כִּי אֶפָּרֵד מִן הַחַיּיִם?..!&#8221;</p>

<br />
</blockquote>

<h2 id="10.">10.</h2>

<blockquote>
<p>נוֹרָא זֶה הָרַעֲיוֹן גַּם לֶעָנִי וָחֵלֶךְ,</p>

<p>כִּי יִזְכּוֹר מְרוּדוֹ בַּתֵּבֵל בֵּית סֻבֳּלוֹ,</p>

<p>וּבְבוֹא יוֹמוֹ הַמַּר מִתֵּבֵל כִּי יֵלֶךְ,</p>

<p>אֵין זוֹכֵר אֶת עֵץ הַיָּבֵשׁ, מַר גּוֹרָלוֹ!</p>

<br />
</blockquote>

<h2 id="11.">11.</h2>

<blockquote>
<p>אַךְ אָיוֹם זֶה הָרַעְיוֹן עֲשֶׂרֶת מוֹנִים,</p>

<p>לְדִשְׁנֵי אֶרֶץ עַל כָּל טוּב יִתְעַנָּגוּ&#8230;</p>

<p>אֶל מוֹתוֹ יְיַחֵלוּ קְרוֹבִים אֶבְיוֹנִים,</p>

<p>&#8220;מָתַי יָבוֹא יוֹמוֹ?&#8221; יוֹם וָלַיִל יִדְאָגוּ&#8230;</p>

<br />
</blockquote>

<h2 id="12.">12.</h2>

<blockquote>
<p>וּבְעוֹד מֵתָם כְּאֶבֶן מֻטָּל לִפְנֵיהֶם,</p>

<p>עוֹד לוֹ שִׁבֳּלֵי תֶבֶן כְּמַחַט בִּבְשַׂר הַחַי,</p>

<p>לִבָּם בָּם יִחַד אֶל בִּצְעוֹ עֵינֵיהֶם,</p>

<p>וּשְׂמֵחִים יְלַוּוּהוּ לַקֶּבֶר לַגַּיְא&#8230;</p>

<br />
</blockquote>

<h2 id="13.">13.</h2>

<blockquote>
<p>וְיֹאבַד שֵׁם וָזֵכֶר לוֹ פֹּה בָּאָרֶץ,</p>

<p>מִתְעַנְּגִים עַל טוּבוֹ לֹא נַפְשָׁם כֹּאָבֶת,</p>

<p>אַךְ זֶה מוֹת־עוֹלָם! נוֹרָא הַקָּרֶץ,</p>

<p>כִּי זֵכֶר לַגֶּבֶר אַךְ עַל קֶבֶר מַצָּבֶת!..</p>

<br />
</blockquote>

<h2 id="14.">14.</h2>

<blockquote>
<p>כֹּה יָשַׁב רֶעכֶען תָּפוּשׂ בִּשְׂעִפֵּי עֶצֶב,</p>

<p>רַעְיוֹנָיו כַּיֶּלֶק פָּשְׁטוּ וַיָּעוּפוּ:</p>

<p>&quot;מִי יָקוּם אַחֲרָיו כִּי יָבוֹא לוֹ קֶצֶב,</p>

<p>כִּי יֶחְשְׁכוּ הָרֹאוֹת, לִבּוֹ, רוּחוֹ יָסוּפוּ?..&quot;</p>

<br />
</blockquote>

<h2 id="15.">15.</h2>

<blockquote>
<p>וּכְנֶשֶׁר נִבְעָת פִּתְאֹם מֵרַעַם הַמּוֹרֶה,</p>

<p>כַּאֲרִי נִרְדָּם יֵעוֹר מֵחֵץ מָוֶת בּוֹ פָגַע,</p>

<p>כֵּן נֵעוֹר חִישׁ רֶעכֶען בָּרַעַד וּמוֹרָא,</p>

<p>&#8220;רַכָּב עֲמוֹד – קָרָא – עֲצָר נָא כְּרָגַע&#8221;.</p>

<br />
</blockquote>

<h2 id="16.">16.</h2>

<blockquote>
<p>&#8220;קוֹל עוֹלָל בֹּכֶה מַר שָׁמֹעַ שָׁמַעְתִּי&#8221;,</p>

<p>&#8220;הָבָה אֲחַפֵּשׂ וְאֶרְאֶנּוּ בָּעַיִן&#8221;,</p>

<p>אֵל שָׁלַח לִי נֹחַם – הָגָה לִבּוֹ – יָדַעְתִּי,</p>

<p>לְהַמְתִּיק מְרִירוּת עָצְבִּי בַּחַיִּין&#8230;</p>

<br />
</blockquote>

<h2 id="17.">17.</h2>

<blockquote>
<p>וַיְקַפֵּץ כַּאֲרִי אֶל לֵב הַיָּעַר,</p>

<p>לְבַקֵּשׁ אֶת הָעוֹלָל וַיִּמְצָאֶנּוּ&#8230;</p>

<p>רַעַד בָּא אֶל לֵב הָרַכָּב הַבָּעַר,</p>

<p>לְפִי הַהַגָּדָה – אָמַר – יְלוּד אִישׁ אֵינֶנּוּ&#8230;</p>

<br />
</blockquote>

<h2 id="18.">18.</h2>

<blockquote>
<p>וַיַּרְא רֶעכֶען וְהִנֵּה יַלְדָּה נְעִימָה,</p>

<p>מַרְאֶהָ כַּשֶּׁמֶשׁ כַּחַמָּה אֲהוּבָה&#8230;</p>

<p>שְׂפָתֶיהָ שׁוֹשַׁנִּים וְעַל עָיִן דִּמְעָה&#8230;</p>

<p>עַל צַוָּאר נֹפֶךְ זָהָב&#8230; וּמוֹדָעָה כְּתוּבָה&#8230;</p>

<br />
</blockquote>

<h2 id="19.">19.</h2>

<blockquote>
<p>בְּלִי רַעַשׁ אוֹפָן וָרֶכֶב הָעֵת עוֹבָרֶת,</p>

<p>בְּלִי כֹחַ קִיטוֹר מֶרְכַּבְתָּהּ עָפָה,</p>

<p>הַמֶּרְכָּבָה הִיא הַתֵּבֵל דּוּמָם נִגְרֶרֶת,</p>

<p>בְּכֹחַ פֶּלִאי בְּלִי מַעֲצוֹר נֶהֱדָפָה&#8230;</p>

<br />
</blockquote>

<h2 id="20.">20.</h2>

<blockquote>
<p>בֶּן שָׁלֹש הַיֶּלֶד עַל עַפְרָהּ יִשְׁתַּעֲשֵעַ,</p>

<p>וּבְעֵינָיו הַטְּהוֹרוֹת יַבִּיט לָרָקִיעַ,</p>

<p>עוֹד יֶחֱזֶה שָׁמַיִם עֵת יִגְוַע גָּוֹעַ</p>

<p>בֶּן שְׁמוֹנִים הַזָּקֵן כִּי שְׁאוֹל יַצִּיעַ.</p>

<br />
</blockquote>

<h2 id="21.">21.</h2>

<blockquote>
<p>וְיֵרֶא, הֵמָּה לֹא כֶעָשָׁן נִמְלָחוּ,</p>

<p>וָאָרֶץ גַּם הִיא עַל עָמְדָהּ עוֹמֶדֶת.</p>

<p>רַק יְמֵי אֱנוֹשׁ כַּמַּיִם יִבְרָחוּ,</p>

<p>רַק חַיֵּי בֶּן־תְּמוּתָה רוּחַ נֹדֶדֶת&#8230;</p>

<br />
</blockquote>

<h2 id="22.">22.</h2>

<blockquote>
<p>&#8220;בִּינָה&#8221; הָעֲקָרָה כְּבָר אֵינָהּ בַּחַיִּים,</p>

<p>עַל פְּנֵי רֶעכֶען נִקְבְּרָה שִׁמְשׁוֹ הַטְּהוֹרָה,</p>

<p>אַךְ מַלְאַךְ־נִחֻמִּים שָׁלְחוּ לוֹ שָׁמַיִם,</p>

<p>לְתָמְכוֹ לְעֵת זִקְנָה זוּ הָעַלְמָה צִפּוֹרָה.</p>

<br />
</blockquote>

<h2 id="23.">23.</h2>

<blockquote>
<p>וַיֶּאֱהָבֶהָ כְּנַפְשׁוֹ תַּחַת בַּת וָאֵשֶׁת,</p>

<p>דַּעַת וְלָשׁוֹן לִמְּדָהּ וַתְּהִי מַשְׂכֶּלֶת,</p>

<p>מִדְבָּרָהּ חֵץ אַהֲבָה וְעֵינָהּ הַקֶּשֶׁת&#8230;</p>

<p>כֻּלָּהּ כָּזַיִת רַעֲנָן מְלֵאָה תוֹחֶלֶת.</p>

<br />
</blockquote>

<h2 id="24.">24.</h2>

<blockquote>
<p>בַּחוּרֵי יֹפִי רָאוּהָ כֵּן תָּמָהוּ,</p>

<p>בְּלִבָּם מוֹקֵד עוֹלָם רֹאשָׁם כָּפָפוּ,</p>

<p>נִשְׁמַת חַיֵּיהֶם בְּאַהֲבָה לָהּ נָשָׂאוּ,</p>

<p>וּבִכְאֵב נֶצַח שָׁבוּ אֲלֵיהֶם אָסָפוּ&#8230;</p>

<br />
</blockquote>

<h2 id="25.">25.</h2>

<blockquote>
<p>גַּם אַדִּיר הַכֶּסֶף וּמִשְׂגַּב הַדַּעַת,</p>

<p>ר&#8230;.. הֶחָכָם הַנּוֹדָע לִתְהִלָּה,</p>

<p>לְרֶעכֶען כִּי שָׁלַח לִכְרֹה אֹזֶן שׁומַעַת,</p>

<p>&#8220;זֹאת לֹא תֶהִי&#8221; – הָיְתָה הַמִּלָּה&#8230;</p>

<br />
</blockquote>

<h2 id="26.">26.</h2>

<blockquote>
<p>יַד אַהֲבָה בַּרְזֶל, חֹק אֵל מִצְוָתָהּ,</p>

<p>בְּלִבּוֹת הַנְּעוּרִים הַדָּם הִיא שָׂרָפָה,</p>

<p>זֶה יָמִים וִירָחִים אַהֲבָה הָגָתָה,</p>

<p>לְמֶעדְרִינָאוְוסְקִי הַפּוֹלַנִּי צִפּוֹרָה הַיָּפָה.</p>

<br />
</blockquote>

<h2 id="27.">27.</h2>

<blockquote>
<p>אַהֲבָה בְּלִי תִקְוָה – בְִּלִי שֶׂכֶר יְסוּרִים,</p>

<p>תֶּמַח אוֹר הַתֹּאַר צְחוֹק שָׂפָה שׂרֶפֶת,</p>

<p>עַל פְּנֵי עַלְמָה בָּרָה תַּעַשׂ לָהּ תַּמְרוּרִים,</p>

<p>וְנֶפֶשׁ דֹּד עֶלֶם כָּאַגְמוֹן כּוֹפֶפֶת&#8230;</p>

<br />
</blockquote>

<h2 id="28.">28.</h2>

<blockquote>
<p>הַלַּיְלָה הִשְׁלִיךְ הָס בָּאָרֶץ וְרָקִיעַ,</p>

<p>הַכּוֹכָבִים מִמְּסִלוֹתָם כָּעֵינַיִם יַבִּיטוּ&#8230;</p>

<p>וּמֶעדְרִינָאוְוסְקִי הֶאָדוֹן לִיפָתוֹ הִגִּיעַ,</p>

<p>בִּלְבָבוֹת דּוֹפְקִים יָד זֶה לָזֹה יוֹשִׁיטוּ.</p>

<br />
</blockquote>

<h2 id="29.">29.</h2>

<blockquote>
<p>&#8220;אַתְּ לִי אוֹר נֹגַהּ&#8221; הִבִּיעַ בְּאֵשׁ בְּחֹם,</p>

<p>&quot;זוּלָתֵךְ חַיַּי תֹּהוּ אַךְ הֶבֶל הַיָּמִים,</p>

<p>&quot;תְּמוּנָתֵךְ אֶשְׂבְּעָה בְּהָקִיץ וּבַחֲלוֹם,</p>

<p>&#8220;הָהּ אֳהָבֵךְ צִפּוֹרָה אַהֲבַת עוֹלָמִים&#8221;.</p>

<br />
</blockquote>

<h2 id="30.">30.</h2>

<blockquote>
<p>&#8220;אֱהָבְךָ בּכָל לַהַב לִבִּי&#8221; גַּם הִיא הִגִּידָה,</p>

<p>&quot;זוּלָתְךָ יָדַעְתִּי אֲנִי שׁוֹשַׁנָּה נֹבֶלֶת,</p>

<p>&quot;אַךְ יַד דָּתִי, בִּין תָּבִין, בֵּינֵינוּ תַפְרֵידָה,</p>

<p>&#8220;אַהֲבַת אָבִי הָהּ בֵּינֵינוּ מַבְדֶּלֶת&#8221;&#8230;</p>

<br />
</blockquote>

<h2 id="31.">31.</h2>

<blockquote>
<p>כֹּה דִבְּרוּ הַנַּעֲלָמִים זֶה לָזֶה דֻּבָּקוּ,</p>

<p>בְּיָדַיִם רוֹעֲדוֹת בִּנְשִׁיקוֹת שַׁלְהָבֶת,</p>

<p>וְאֹזֶן רֶעכֶען שׁוֹמַעַת&#8230; וּבִרְכָּיו פָּקוּ,</p>

<p>וַיִּגַּשׁ חֶרֶשׁ אֲלֵיהֶם וּשְׂפָתוֹ דֹבֶבֶת:</p>

<br />
</blockquote>

<h2 id="32.">32.</h2>

<blockquote>
<p>מַה־תֶּהְגִּי כַּיּוֹנָה הוֹי בִּתִּי הַיְקָרָה,</p>

<p>וְעַל עֵינֵךְ הַדִּמְעָה רְאוֹת בַּל אוּכָלָה,</p>

<p>הֵן כָּל חַיֵּיךְ בִּתִּי עִמֵּךְ אֲנִי בַּצָּרָה,</p>

<p>וְאוֹתָהּ לָדַעַת מַה־זּוֹ אֶשְׁאָלָה?</p>

<br />
</blockquote>

<h2 id="33.">33.</h2>

<blockquote>
<p>&quot;אָב רַחוּם – קָרְאָה בִּדְמָעוֹת צִפּוֹרָה, –</p>

<p>&quot;אֶת מֶעדְרִינָאוְוסְקִי אֹהַב אַהֲבָה טְהוֹרָה,</p>

<p>&#8220;וְעִבְרִיָּה אָנֹכִי&#8230; וְאַהֲבָתְךָ בִּי בֹעָרֶת&#8221;..</p>

<p>&#8220;אַל תִּדְאָגִי בִתִּי! דְּעִי דָּתֵךְ נַצָּרֶת&#8221;!..</p>

<br />
</blockquote>

<h2 id="34.">34.</h2>

<blockquote>
<p>&quot;וָאַתְּ לֹא בִתִּי! אֲנִי לֹא הוֹלַדְתִּיךְ!</p>

<p>&quot;בִּהְיוֹתֵךְ בַּת שָׁנָה בַּיַּעַר שָׁם מְצָאתִיךְ,</p>

<p>&quot;עֵד צֶלֶב הַזָּהָב&#8230; וְעֵדָה הַמְּגִלָּה&#8230;</p>

<p>&#8220;הַבִּיטִי וּרְאִי&#8230; קִרְאִי בָהּ כָּל מִלָּה!&#8221;</p>

<br />
</blockquote>

<h2 id="35.">35.</h2>

<blockquote>
<p>&#8220;שְׁמִי וַואנְדִי&#8221; הִיא מִשְׁתָּאָה מִלֵּלָה,</p>

<p>&#8220;דָּתִי דָתְךָ עַמִּי עַמְּךָ הֶאָח דּוֹדִי&#8221;!</p>

<p>&#8220;וָאַתְּ תֶּאֱהָבִינִי! יַד אֵל זֹאת חוֹלֵלָה&#8221;,</p>

<p>קוּמִי וּלְכִי יָפָתִי אַתְּ עָשְׁרִי וְהוֹדִי&quot;.</p>

<br />
</blockquote>

<h2 id="36.">36.</h2>

<blockquote>
<p>וּמַה יֹאמַר יִשְׂרָאֵל? &quot;זֹאת פְּעֻלַּת הַהַשְׂכָּלָה,</p>

<p>אֲשֶׁר בְּקֶרֶב לֵב רֶעכֶען כַּמַּיִם הִיא מָלְאָה,</p>

<p>וַיְנַהֵג בְּשִׁגָּעוֹן כָּל אָרְחוֹת הַחַיִּים&quot;.</p>

<p>&#8220;לֹא לָנוּ הַמִּשְׁפָּט יֵשׁ עַיִן רֹאֶה בַּשָּׁמַיִם..!&#8221;</p>

<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/44991">https://benyehuda.org/read/44991</a></div></body></html>