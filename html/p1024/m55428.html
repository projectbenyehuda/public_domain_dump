<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>טומאת נכרים</title>
	<meta name="author" content="גדליה אלון"/>
</head>
<body>

<br />

<p>לפרשה זו, הקובעת פרק חשוב בתולדות היחסים שבין היהדות
לאומות העולם, נזקקו כמה מן החכמים, מישראל ומעמים, וגילו בה פנים
שונות<a href="#fn:1" id="fnref:1" title="see footnote" class="footnote"><sup>1</sup></a>. אלא שאף הם עסקו בדבר כבדרך אגב ולא
הפכו בו במידת הראוי, במיצוי המקורות ובירורם, עד שבא ר&quot;א ביכלר ויִחד
לענין השאלה מחקר גדול<a href="#fn:2" id="fnref:2" title="see footnote" class="footnote"><sup>2</sup></a> וכינס את החומר המרובה הנוגע בדבר, דיקדק בו ופירשוֹ ובנה עליו את שיטתו המוצעת להלן.</p>

<p>ברם, אף־על־פי שזכות גדולה נתגלגלה על־ידי אותו חכם מובהק,
שאסף כמעט את כל המקורות מן ההלכה ומן המעשה, מכל־מקום אין לראות, לדעתי,
כמה מפירושיו כהולמים את המקורות כפשוטם ולא את שיטתו בכללה כקרובה אל
האמת. לפיכך רואה אני לדון מחדש בענין זה ולהציע את ההשקפה שלהלן, השונה
ביסודה מזו של אותו חכם, ושנראית לי הולמת יותר את מה שידוע לנו מן
המקורות.</p>

<p>והנה לכאורה היה מן הראוי להעתיק תחילה את המקורות, ענין
אחר ענין, ולהעלות מתוכם לבסוף אותה השקפה המיוסדת עליהם. ברם, דומה
שמבחינת תועלתו של המעיין כדאי להיות נוהג בפרשה זו מנהג כולל ואחר־כך
פורט. ולא עוד אלא שרואה אני להבליט את יִחוּדיה של השיטה המוצעת אגב הקבלה
לעיקרי שיטתו של ר&quot;א ביכלר. הריני מציע איפוא תחילה את משנתו שלו ורושם
לאחר־כך את דעתי שלי.</p>

<p>ואלו הם יסודי שיטתו של ביכלר:</p>

<p>א) טומאת נכרים לא היתה ידועה להם לישראל עד סוף ימי הבית,
עד גזירת י&quot;ח דבר. ואף כשגזרו טומאה על העמים לא נתכוונו בכך אלא להרחיק את
ישראל מן הרומאים שעמדו להילחם עמהם ומן האומות השכנות שסייעו בידם. נמצא
שאין בגזירה זו אלא תקנה מדינית ולא גורם הנובע מהשקפת־יסוד שבדת.</p>

<p>ב) אמנם עוד לפני־כן, כחמישים שנה קודם לחורבן, ובראשונה –
בתחילת ימיהם של החשמונאים, ראו את הנכרים כטמאים; ברם, טומאה זו אינה
טומאת עצמם, מפני גוֹיוּתם, אלא מפני שהם בועלי נידות. שאף־על־פי שלפי
ההלכה אין טומאה לנכרים מן התורה, מכל־מקום גזרו חכמים טומאת נידה על
נשותיהם.</p>

<p>ג) דין טומאת נכרים מחמת עצמם, שחידשו סופרים סמוך לחורבן,
לא היו לו תוצאות בחיי המעשה, הואיל ואין הטומאה נוגעת אלא במקדש ובקדשים
בלבד, להוציא את הכהנים.</p>

<p>כנגד הנחות אלו יש להסיק לדעתי מן המקורות את המסקנות שלהלן:</p>

<p>א) טומאת נכרים היא מן ההלכות הראשונות שהיו רוֹוחוֹת
באומה ימים רבים לפני החורבן. ואף־על־פי שלא היתה הלכה זו שאינה כתובה
בתורה אלא מ&#8220;הילכות עמעום&#8221;, מכל־מקום נעוצה היתה במסורת־קדומים ואף נתבססה
בהמשך הימים ונעשתה לכמה דברים הלכה למעשה.</p>

<p>ב) יסודה של הלכה זו, הרואה את הנכרים כטמאים, שקוע במסורת
ההלכה המיחסת טומאה לגוף עבודה זרה ומשמשיה. טומאת נכרים אינה איפוא אלא
מעֵין הרחבת תחום טומאתה של עבודה זרה עצמה והכללת עובדיה בתוכו.</p>

<p>ג) המסורת, המעידה על טומאת נכרים שהיא מי&#8220;ח דבר, אינה באה
לומר אלא ש&#8221;הלכה קיהה&quot; זו נתאוששה בו ביום ו&#8220;חזרה ונתיסדה&#8221;. ואין לנו באותה
גזירה אלא אישור עוּבדה שנתפתחה התפתחות אורגנית מהשקפת־יסוד מסוימה שהיתה
מצויה באומה מימים ראשונים, ואף־על־פי שלא הכל הודו בה ולא בכל שעה היו
נוהגין על־פיה ומורין כן. אמנם ודאי אותה גזירה שעשתה את ההלכה קבע נגרמה
על־ידי גורמים מדיניים; ברם, גופה של ההלכה עתיקת־יומין היא ופרי המחשבה
הדתית.</p>

<p>ד) בענין טיבה וחומרה של טומאה זו יש להבחין במקורות שלוש דעות. ואלו הן:</p>

<p>1) טומאה קלה (מגע שרץ); 2) טומאת זבין; 3) טומאת מת.</p>

<p>וכנגדן אתה מוצא בעבודה זרה עצמה: טומאת שרץ, טומאת נידה או צרעת, טומאת מתים.</p>

<p>עוּבדה זו דיה כשהיא לעצמה להעמידנו על הזיקה שבין הלכות
טומאת עבודה זרה ובין טומאת נכרים ולהבריחנו מן ההנחה, שטומאת גויים
<strong>מעיקרה</strong> אינה אלא גזירה שגורמיה צרכי השעה של הפוליטיקה הלאומית.</p>

<p>ה) טומאת נכרים שימשה גורם ראשון לטבילת גרים. שאף־על־פי
שבהמשך הימים כאילו נתעלמה זיקה זו שבין טומאת גוי וטבילת גר, וראו הדורשים
לדרוש מצוה זו ממקום אחר, הרי מעיקרה לא היתה טבילה זו משונה משאר כל
הטבילות הכתובות בתורה, שבאות לטהר אדם מן הטומאה שבגופו. וכן אתה אומר
בקרבנו, שמצותו ביסודה אינה אלא כמצוַת מחוסרי כפרה שמביאים קרבן להכשר
טהרה.</p>

<p>ו) ההלכה הקובעת טומאה אצל הנכרים גררה עמה תוצאות ניכרות
במשאם־ובמתנם של ישראל עם העמים. שאף־על־פי שלפי ההלכה הקצובה והרוֹוַחַת
אין טומאה אלא לענין מקדש וקדשיו. מכל־מקום כמה הלכות, מחלכות טומאת נכרים
ומן האחרות, נקבעו חובה והחלט כאיסורים גמורים. לפי שהיתה מצויה מסורת
ראשונה בצד אותה הלכה קבועה, שהמשיכה מצוַת טהרה אף אל מחוץ למקדש
וקדשיו.</p>

<p>אלא מאחר שלא היתה הלכה זו מוחלטת וקבועה ביסודה כשאר
המצוות, לפיכך לא מנעו ישראל מלישא וליתן עם הנכרים. אף במקום שהיו עלולים
ליטמא ולגרום טומאה. ברם, תחום זה של המשא־והמתן עם הגויים עלול היה
להצטמצם כל שעה שלא היה צורך בדבר ולא גורם מחייב לכך. הרי ששימושה של
ההלכה היה תלוי בגורמי המקום והשעה; מיהו בדרך־כלל היתה השפעתה ניכרת היכר
רב בחיי האומה.</p>

<p>ז) התפתחותה של ההלכה, ביחוד מן החורבן ואילך, נתכוונה
בדרך של צמצום המסורת הראשונה וביטולן והגבלתן של כמה הלכות המיוסדות על
טומאת נכרים, ומה שנשתייר ביקשו הדורות האחרונים לפרש מטעמים אחרים. עוּבדה
זו שבודאי נסתייעה הרבה בתנאים המדיניים והכלכליים שנשתנו מן החורבן ואילך,
אינה בעיקרה אלא התנגדות שביסוד לכל־עצמה של שיטת הראשונים שיִחסה טומאה
לגויים. והואיל ואף מתחילה לא היתה ההלכה מקובלת על כל ישראל, לפיכך יכלו
לבטל מסורת הלכה זו לכמה דברים ולהפקיע ממנה דין תורה ולהעמידה על הגזירה.
וכן נתפקפקה אף טומאת עבודה זרה עצמה, שהיו שהעמידוה על דברי
סופרים.</p>

<p>מעתה נחזור להציע את המקורות העיקריים המלמדים דין טומאת נכרים בימים ראשונים.</p>

<p>משנת טהרות פ&#8220;ה מ&#8221;ח: &#8220;שוטה אחת בעיר או נכרית או כותית כל הרוקין שבעיר טמאין&#8221;.</p>

<p>משנת מכשירין פ&#8220;ב מ&#8221;ב: &#8220;גיסטריות שישראל ונכרים מטילין לתוכן אם רוב מן הטמא טמא&#8221; וכו'.</p>

<p>משנת נידה פ&#8220;י מ&#8221;ד: &#8220;הזב והזבה שמתו וכו' מטמאין עד שימוק
הבשר, נכרי שמת טהור מלטמא במשא&#8221;, ופירושו שטומאת נכרי שבחיים מתמעטת עם
מיתתו ואף־על־פי שהבשר קיים, וכמו שנתפרש בברייתא: &#8220;וכן אמר רבי שמעון נכרי
שמת טהור מלטמא במשא שאין טומאתו אלא מדברי סופרים&#8221;<a href="#fn:3" id="fnref:3" title="see footnote" class="footnote"><sup>3</sup></a>.</p>

<p>משנת פסחים פ&#8220;ח מ&#8221;ח: &#8220;גר שנתגייר בערב פסח בית שמאי אומרים
טובל ואוכל את פסחו לערב ובית הלל אומרים הפורש מן הערלה כפורש מן הקבר&#8221;.
אמנם תלמודנו מפרש טעמם של בית הלל &#8220;גזירה שמא יטמא לשנה הבאה ויאמר אשתקד
מי לא טבלתי ואכלתי עכשיו נמי איכול ואיטבול&#8221;<a href="#fn:4" id="fnref:4" title="see footnote" class="footnote"><sup>4</sup></a>,
הרי שטומאת עצמו (מחמת גוֹיוּת) אין בו; ברם, הלשון הפורש מן הערלה כפורש
מן הקבר כפשוטו וכמשמעו ודאי בא לומר שהגר המתגייר רובצת עליו טומאת שבעה
ממש. וכן רחוק יִשוּב המחלוקת של בית שמאי ובית הלל בירושלמי, שעל־פיו הם
חולקין בגוי אם מקבל טומאת מת ואם לאו, שלדעת בית הלל הגוי מקבל טומאת מת
ובית שמאי סוברין שאין הגוי מקבל טומאת מתים: מה טעמון דבית שמאי אתם
ושביכם. מה אתם לא נטמאתם עד שנכנסתם לברית, אף שביכם לא נטמאו עד שנכנסו
לברית מה טע' דבית הלל אתם ושביכם. מה אתם טעונין הזייה בשלישי ובשביעי, אף
שביכם טעונין הזייה בשלישי ובשביעי<a href="#fn:5" id="fnref:5" title="see footnote" class="footnote"><sup>5</sup></a>, שהלשון
שבמשנה קובע טומאה אצל הנכרי בכללו ומחמת עצמו ולא מחשש טומאה שאינו בגופו.
ואף נראה שהלשון &#8220;הפורש מן הערלה&#8221; אין מתכוון לומר שהערלה היא שקובעת את
הטומאה אצל הגוי, ואף־על־פי שיש ידים לומר שהיו שראו בערלה
טומאה<a href="#fn:6" id="fnref:6" title="see footnote" class="footnote"><sup>6</sup></a>, ואין משמעו אלא שהפורש מן הגוֹיוּת טמא טומאת שבעה.</p>

<p>משנת שקלים פ&#8220;ח מ&#8221;א: &#8220;כל הרוקין הנמצאין בירושלם טהורין
חוץ משל שוק העליון דברי רבי מאיר&#8221; וכו'. והטעם ודאי כמו שנתפרש בירושלמי:
&#8220;קצרן של גוים היה שם (בשוק העליון)&#8221;.</p>

<p>משנת טהרות פ&#8220;ז מ&#8221;א: &#8220;אם יש עמהן נכרי או אשה הכל טמא&#8221;.</p>

<p>שבת קכז ב: &#8220;ת&#8221;ר פעם אחת הוצרך דבר אחד אצל מטרוניתא אחת
וכו' אמרו מי ילך אמר להם ר' יהושע אני אלך וכו&#8216;, אחר שיצא ירד וטבל ושנה
לתלמידיו ואמרו וכו&#8217; בשעה שירדתי וטבלתי במה חשדתוני? אמרו: שמא ניתזה
צינורא מפיה על בגדיו של רבי. אמר להם העבודה כך היה&quot;
וכו'<a href="#fn:7" id="fnref:7" title="see footnote" class="footnote"><sup>7</sup></a>.</p>

<p>תוספתא יום־הכיפורים ד (ג) כ: &#8220;מעשה בישמעאל בן קמחית שיצא
לדבר עם המלך ערבי וניתזה צינורא מפיו ונפלה לו על בגדיו ונכנס אחיו ושימש
בכהונה גדולה תחתיו וראתה אימן של אלו שני בניה כהנים גדולים בו
ביום&#8221;<a href="#fn:8" id="fnref:8" title="see footnote" class="footnote"><sup>8</sup></a>.</p>

<p>תוספתא שבת ט (י) כב: &#8220;אין יונקין לא מן הנכרית ולא מן
בהמה טמאה ואם היה דבר של סכנה אין לך דבר שעומד בפני פיקוח נפש&#8221;. איסור זה
להיות יונק מן הנכרית, אין לפרשו אלא מפני טומאת גויים, ובירושלמי (ע&#8220;ז פ&#8221;ב
מ ע&quot;ג) שנינו: &#8220;תני יונק תינוק והולך מן הנכרית ומן בהמה טמיאה ומביאין לו
חלב מכל מקום ואינו חושש לא משום שקץ ולא משום טומאה&#8221;. אף בברייתא זו הקישו
חלבה של נכרית לחלב של בהמה טמאה ולא התירו לינק אלא לקטן<a href="#fn:9" id="fnref:9" title="see footnote" class="footnote"><sup>9</sup></a>.</p>

<p>תוספתא ע&quot;ז ח (ט) ב (בבלי שם עה ב): &#8220;הלוקח כלי תשמיש מן
הגויים דברים שבידוע שלא נשתמש בהן מטבילן והן טהורין&#8221; וכו'. הלכה זו
המחייבת טבילה לכלי נכרים ואף על פי שלא נשתמש בהן ואין חשש לתערובת מאכלות
אסורים, מתפרשת על ידי האמוראים כאילו היא מצוה מיוחדת ואינה באה לטהר מן
הטומאה. ברם, לפשוטה של ההלכה אין טבילה זו משונה משאר כל הטבילות ואין
גורמה אלא טומאת גויים<a href="#fn:10" id="fnref:10" title="see footnote" class="footnote"><sup>10</sup></a>.</p>

<p>יוסיפוס מלחמות ב ח י: &#8220;ולפי ימי נזרם הם (האיסיים)
מתחלקים לארבע מעלות, והחברים הצעירים נופלים במעלתם מן הזקנים, עד כי בגעת
אלה בהם יטבילו את בשרם כאילו נטמאו במגע נכרי&#8221;.</p>

<p>אין לפקפק בכך שטומאת מגע נכרי שבמאמר זה אינה מתיחסת לתורתם של האיסיים בלבד, אלא ליהודים בכללם, וההיקש הוא של המחבר.</p>

<p>יוסיפוס קדמוניות יד יא ה (מלחמות א א ו), הורקנוס מצווה
על הורדוס שבא מן הגליל שלא להביא את אנשי צבאו (הנכרים) לשערי ירושלים,
מפני &#8220;העם המתקדשים&#8221; לחג (השבועות). הרי שהנכרים עלולים לטמא את ישראל
ולמנעם על־ידי כך מן המקדש ומן הזבחים.</p>

<p>יוסיפוס קדמוניות יח ד ג בימיהם של נציבי רומי הראשונים
היו מניחים את בגדי הכהן הגדול בבירה ברשות השלטונות ושבעה ימים קודם
ליום־הכיפורים ולשלוש הרגלים היו ישראל מוציאים אותם ומטהרים אותם (מפני
טומאת מגעם).</p>

<p>יהודית יב ה–ח, בימי שהותה אצל הולופירנס היתה יהודית
נוהגת לצאת באשמורת הבוקר אל מחוץ למחנה ולטבול ולהתפלל, ושיערו חכמים
שטבילה זו היא מפני טומאת גויים שהיתה מעורבת עמהם<a href="#fn:11" id="fnref:11" title="see footnote" class="footnote"><sup>11</sup></a>.</p>

<p>מעשי השליחים י כח: &quot;ויאמר אליהם (כיפא) אתם ידעתם כי אסור
הוא לאיש יהודי להילווֹת ולקרב אל נכרי ואותי הורה אלהים לבלתי אמור חול או
טמא על כל אדם״<a href="#fn:12" id="fnref:12" title="see footnote" class="footnote"><sup>12</sup></a>.</p>

<p>והנה המקורות הללו המלמדים דין טומאת נכרים אינם מפרשים
גורמה של טומאה זו. ברם, ודאי אין לומר כדברי חכם אחד מן
הנוצרים<a href="#fn:13" id="fnref:13" title="see footnote" class="footnote"><sup>13</sup></a> שעשו את הנכרים כטמאים הואיל ואינם
נזהרים בטהרה כישראל. לפי שהלכה זו עשירה במקומות הרבה שאין לנכרים זיקה
להלכות טומאה שבתורה. כך שנינו במשנתנו לענין נידה (נידה פ&#8220;ז מ&#8221;ג): &#8220;כל
הכתמים הבאים מרקם טהורין וכו' הבאים מן הנכרים טהורין&#8221;. והטעם מפני שאין
להם טומאת נידה מן התורה (ולא מדברי סופרים). וכן אמרו (תורת כהנים, תזריע
פרשה א) לענין טומאת יולדת (ונידה הכלולה בפרשה): &#8220;בני ישראל בענין הזה
ואין הגויים בענין הזה&#8221;.</p>

<p>ולענין נגעים שנו (נגעים פ&#8220;ג מ&#8221;א): &#8220;הכל מטמאין בנגעין חוץ
מן הנכרי וגר תושב&#8221;, וכן לנגעי בגדים (שם פי&#8220;א מ&#8221;א): כל הבגדים מיטמאין
בנגעים חוץ משל נכרים והוא הדין לנגעי בתים (שם פי&#8220;ב מ&#8221;א): &#8220;כל הבתים
מיטמאין בנגעים חוץ משל נכרים&#8221;. ושנו בספרא (מצורע פרשה ה): &#8220;ר' ישמעאל
אומר אחוזתכם מטמאים בנגעים ואין אחוזת נכרים מטמאים בנגעים וכשם שאין
אחוזתם מטמאין בנגעים כך אין בגדיהם מטמאים בנגעים&#8221; (והשוה שם פרשה י
ותוספתא נגעים פ&#8220;ז ה&#8221;י).</p>

<p>כיוצא בדבר הפקיעו חכמים טומאה משכבת זרעם (מקואות פ&#8220;ח
מ&#8221;ד) והורו שאין הגוי מטמא בזיבה (חוץ מזו שמחמת גוֹיוּת זבים פ&#8220;ב מ&#8221;א
ומ&quot;ג).</p>

<p>והוא הדין לענין טומאת מת, ששנו חכמים (תוספתא אהילות פ&#8220;א
מ&#8221;ד): &#8220;הגוי וכו' הנוגע במת כלים הנוגעין בהן טהורין&#8221;. וכן אמרו (שם פי&#8220;ד
ה&#8221;ו)<a href="#fn:14" id="fnref:14" title="see footnote" class="footnote"><sup>14</sup></a>: עשבים שתלשן והניחן בחלון וכו' והגוי
והבהמה וכו' הרי אלו ממעטין (שכל שאינו מקבל טומאה חוצץ בפני
הטומאה).</p>

<p>ובתלמוד (נזיר סא ב) דורש ומלמד מן המקרא שאין הנכרים בכלל הכשר טומאה כישראל<a href="#fn:15" id="fnref:15" title="see footnote" class="footnote"><sup>15</sup></a>.</p>

<p>טומאת נכרים אינה איפוא מפני טומאה שבאה אליהם ממקום אחר,
אלא כמו ששנינו (תוספתא זבים פ&#8220;ב ה&#8221;א; תורת כהנים זבים פרשה א; שבת פד א;
נידה מג א): &#8220;הגויים והגר התושב אינן מטמאין בזיבה ואף על פי שאינן מטמאין
בזיבה טמאין כזבין לכל דבריהם ושורפין עליהם את התרומה ואין חייבין עליהן
על טומאת מקדש וקדשיו&#8221;.</p>

<p>ומעתה עלינו לדון מאימתי התחילו לראות את הנכרים כטמאים.</p>

<p>והנה יש לנו לכאורה תשובה לכך בתלמוד, בדבריו של רב נחמן
ברבי יצחק שאמר (שבת יז ב; ע&#8220;ז לו ע&#8221;ב): &#8220;גזרו על תינוק גוי שמטמא בזיבה
שלא יהא תינוק ישראל רגיל אצלו במשכב זכור&#8221;, לומר שאותה הלכה מי&quot;ח דבר היא,
שגזרו עליהן שנים מועטות לפני החורבן, וכמו ששנינו אף בירושלמי (שם פ&#8220;א ג
ע&#8221;ג) &#8220;תני שמונה עשר דבר גזרו וכו' ואלו הן שגזרו על פיתן של גוים וכו' ועל
בנותיהן ועל שכבת־זרען ועל מימי רגליהן&#8221;.</p>

<p>ברם, כשאנו מעיינים באותה מסורת של גזירת י&#8220;ח דבר, יש לנו
ללמוד שלא כל הגזירות באו לחדש הלכה ושלפחות בכמה מהן לא נתכוונו אלא
להכריע בהלכות ראשונות וליפות את כוחן, לפי שלא היו מאוששות מעיקרן ועמדו
עליהן עוררין והן נתפקפקו על־ידי מנהגות משונים של מקילין ושל חולקין. שהרי
אותה מסורת שבברייתא שבירושלמי (וכן בבבלי) מונה איסור שמנן ופיתן בין י&#8221;ח
דבר, וכבר למדנו מכמה מקומות שאיסור זה היה נוהג בימי בית שני דורות הרבה
לפני החורבן<a href="#fn:16" id="fnref:16" title="see footnote" class="footnote"><sup>16</sup></a>.</p>

<p>כך מעיד יוסיפוס (מלחמות ב כא ב)<a href="#fn:17" id="fnref:17" title="see footnote" class="footnote"><sup>17</sup></a> שהיהודים היושבים בסוריה &#8220;נזהרים מן השמן אשר לא נעשה בידי
אחיהם&#8221;. ואף־על־פי שאותו מעשה מזמן פולמוס של אספסיינוס הוא, מכל־מקום
למדנו מתוכו שאיסור שמנם נהג ימים רבים לפני־כן, הואיל ואותה שעה כבר נתפשט
אצל כל ישראל לרבות את שבגולה, וכן הוא מספר (&#8220;חיים&#8221; פ&quot;ג) על הכהנים שנשלחו
על־ידי פיליכס לדינו של נירון קיסר לרומי, שלא ניזונו בדרך אלא בתאנים
ואגוזים. ומעשה זה הרי ודאי שקדם לגזירת י&quot;ח דבר.</p>

<p>ואף אנו למדים מעדותו של יוסיפוס (קדמוניות יב ג א)
שהיהודים היו פורשים משמנם של גויים כבר בימיו של סיליקוס ניקטור, והמלכות
היתה אנוסה להטיל על הערים שיתנו להם ממון במקום שמן.</p>

<p>ואף יהודית לא ביקשה ליהנות ממאכלי הולופירנס וניזונה בשמן
וביין ובלחם שהביאה עמה מביתה (יהודית י ה; יב א–ד). וכן טוביה נזהר מלאכול
&#8220;ממאכלי הגויים&#8221; (טוביה א יא) כדניאל וחבריו, ובספר היובלות (כב טז) הוא
מזהיר את ישראל שלא יסעדו עם הגוי.</p>

<p>אין צריך איפוא לומר שאיסור שמנן ויינן ופיתן היה נוהג זמן
רב לפני גזירת י&quot;ח דבר (ולפני החשמונאים), ברם, הואיל ואין האיסור כתוב
בתורה ואינו אלא מסורת ראשונים, לפיכך היה צריך חיזוק, ואף נראה שלא הכל
הודו בהלכה ונהגו על־פיה.</p>

<p>כיוצא בדבר לענין בנותיהם שגזרו עליהן באותה שעה, שענינו
כפשוטו איסור חיתון וביאה. ברם, אין מקום לקל שבפקפוקים שאף על הנכרים
שאינם משבעת עממין חל איסור חיתון וביאה בימי בית שני. שהרי כך מלמדת המשנה
(סנהדרין פ&#8220;ט מ&#8221;ו) &#8220;הבועל ארמית קנאין פוגעין בו&#8221;<a href="#fn:18" id="fnref:18" title="see footnote" class="footnote"><sup>18</sup></a>. ובעל ספר היובלות<a href="#fn:19" id="fnref:19" title="see footnote" class="footnote"><sup>19</sup></a> מחייב מיתה למי
שמשיא את בנו ואת בתו או את אחותו לגוי. ואפילו בית הורדוס הקפידו שלא
להשיא את בנותיהם למלכי האומות עד שלא נתגיירו. ויוסיפוס<a href="#fn:20" id="fnref:20" title="see footnote" class="footnote"><sup>20</sup></a> קורא תגר על דרוסילה אחותה של ביריניקי שנישאה לנכרי שלא כתורה.
ובודאי עזרא, כשהבדיל את ישראל מנשותיהם הנכריות, לא עשה כן רק כלפי בנות
שבעת עממין בלבד.</p>

<p>בעל־כרחנו איפוא יש לנו לומר שאותה &#8220;גזירה&#8221; לא באה אלא ליסד את ההלכה הישנה ולחזקה<a href="#fn:21" id="fnref:21" title="see footnote" class="footnote"><sup>21</sup></a> ולעשותה קבע. וכן
הוה אומר אף כלפי טומאתן, שלא אותה שעה גזרו עליה בתחילה, אלא חזרו ויסדוה
ועשאוה כהלכות קבועות.</p>

<p>ואף המקורות מוכיחים דבר זה. &#8220;שקצרן של גוים&#8221; שבירושלים לא
היה שם אלא לפני פולמוס של אספסיינוס, לומר לפני שגזרו י&#8220;ח
דבר<a href="#fn:22" id="fnref:22" title="see footnote" class="footnote"><sup>22</sup></a>. ומחלוקת בית שמאי ובית הלל שבמשנת פסחים
קשה לצמצם לימים שלאחר החורבן. ומנהגן של ישראל לטהר בגדי כהן גדול שבעה
ימים קודם ליום־הכיפורים ושלוש הרגלים זמנו שלושים־ששים שנה לפני החורבן.
וספר יהודית ודאי לא נכתב אלא בפני הבית. ומעשה ישמעאל בן קמחית קדם לגזירת
י&#8221;ח דבר קרוב לחמישים שנה<a href="#fn:23" id="fnref:23" title="see footnote" class="footnote"><sup>23</sup></a>.</p>

<p>והנה פרופ' ביכלר שבא ללמד שתחילת טומאתן מי&quot;ח דבר היא
עומד אף הוא על הפירכא לשיטתו ממעשה ישמעאל בן קמחית, ומשתדל ליישב את
דבריו על־ידי הנחה שיש בה מן החידוש המרובה. לדעתו נתחדשה טומאת גויים
שמחמת עצמם סמוך לחורבן כאמור, אלא שבימי ישמעאל בן קמחית נגזרה טומאה על
הנכרים מפני שהם בועלי נידות. שאף־על־פי שאין טומאה לנכרים מן התורה, על
דעת ההלכה הקבועה, מכל־מקום גזרו טומאת נידה לנכרית באותו
הדור<a href="#fn:24" id="fnref:24" title="see footnote" class="footnote"><sup>24</sup></a>.</p>

<p>הנחה זו גררה אצל אותו חכם אף את חברתה, שבימי־הבית
האחרונים גברה הלכה המכשרת אצל הנכרים זיקת טומאת מתים, וכך עשו חכמים
שבאותו דור את הנכרים שוים לישראל לדיני טומאה וטהרה. ברם, הראָיות שפרופ'
ביכלר מביא אין בידן לבסס שיטה זו, ויש ידים ממקומות אחרים לדחות את
הנחותיו.</p>

<p>פרופ' ביכלר מסייע את השערתו בענין הגזירה שגזרו, לדעתו,
חכמים על הנכריות שיהו מטמאות בנידה על־ידי ההיקש. וכן הוא דן: כשם שבמעשה
כהן גדול שסיפר עם צדוקי אחד וניתזה צינורה מפיו ונפלה על כהן גדול והוריקו
פניו וכו' (תוספתא נידה פ&#8220;ה ה&#8221;ג; נידה לג ב) טומאתו של אותו צדוקי מפני
שהוא כבועל נידה, כך טומאתו של כהן גדול שסיפר עם המלך הערבי וכו' מאותו
הטעם.</p>

<p>ברם, על היקש שכיוצא בזה יש לומר &#8220;מידי גבי הדדי תניא&#8221;,
&#8220;הא כדאיתא והא כדאיתא&#8221;, שאין יסוד לצרף שני מעשים אלו ולהקיש מן האחד על
חברו כדי לחדש הלכה שלמדנו היפוכה מכמה מקומות, אלא שפרופ' ביכלר מבקש
להביא ראָיה שגזרו חכמים הכשר טומאת נידה על הנכרית מדבריהם של רב דימי
ורבין בסנהדרין פב א (ע&quot;ז לו ב): &#8220;בית־דין של חשמונאי גזרו ישראל הבא על
הנכרית חייב משום נידה שפחה גויה ואשת איש כי אתא רבין אמר משום נידה שפחה
גויה זונה&#8221;<a href="#fn:25" id="fnref:25" title="see footnote" class="footnote"><sup>25</sup></a>. ברם, אין להוכיח שמסורת זו באה
להעיד שגזרו על הנכרית טומאת נידה ממש ולכל דבר, שיש לקיימה באיסור ביאה
בלבד (שבו עסוקה אותה סוגיה), להוציא טומאת מגעה ומשכבה ומושבה וכו' ואף את
טומאת בועלה. ועוד, נראין דברים שאין במסורת זו אלא השתדלות לבאר איסור
ביאה של נכרית שגזרו עליה חכמים בכמה &#8220;גורמים מסייעים&#8221; שאינם הלכה וכמו
שפירש רש&quot;י בסנהדרין (בשינוי ממה שכתב בע&quot;ז) &#8220;אף־על־פי שדם נכרית כדם בהמה
מכל־מקום מיאוס וחילול קדושת השם הוא&#8221;.</p>

<p>כיוצא בדבר יש לנו לומר בדברי האגדה שבתנחומא (בובר מצורע,
כו ב, ועיין בהערה עב), שהיינו יכולים לכאורה להביא מהם ראָיה לדעת ר&#8220;א
ביכלר &#8220;לפי שהגויים אינם בדילין מן הנידה חייבין בהכרת&#8221; וכו', שאין ללמוד
מכאן שבנות גויים טמאות נידה מן התורה, שאין האגדה באה אלא ליתן טעם ל&#8221;כי
יכרת ה' (אלהים) את הגויים&quot;, ותולה את ענשם במה שאסור לישראל ושהם אינם
מוזהרין עליו כל־עיקר (לא לעיקר טומאת דמן ולא לעבירה).</p>

<p>ואף אם נקבל את הדברים שבסנהדרין כמשמעם שלכאורה, מכל־מקום
אין לראות באותה מסורת מאוחרת עדוּת לימים ראשונים. שלא מצינו לה סעד ממקום
אחר.</p>

<p>ר&quot;א ביכלר מוסיף לבקש ראָיה לשיטתו ממשנתנו (עדיות פ&#8220;ה
מ&#8221;א; נידה פ&#8220;ד מ&#8221;ג) &#8220;דם נכרית ודם טהרה של מצורעת בית שמאי מטהרין ובית הלל
אומרים כרוקה וכמימי רגליה&#8221;, ומפרשה כאילו בית שמאי ובית הלל חולקין באותה
הלכה, שלדעת בית שמאי אין טומאת נידה לנכרית כל־עיקר, ולדעת בית הלל יש לה,
אלא שאין היא חמוּרה כשל נידה בת ישראל.</p>

<p>ברם, משנתנו מתפרשת בדרך אחרת, שאין בית שמאי ובית הלל
חלוקין בדם נידה של נכרית שיהא מטמא בטומאת נידה, אלא בתורת מעיין של זב,
שלדעת בית שמאי אין דם נידותה מטמא ואפילו מפני מעיינו של זב, וכמו שההלכה
מטהרת שכבת זרעו של גוי אף מטומאת זבים שגזרו עליהן (מקוואות פ&#8220;ה
מ&#8221;ד)<a href="#fn:26" id="fnref:26" title="see footnote" class="footnote"><sup>26</sup></a>. ולדעת בית הלל הרי אף־על־פי שאין להן
טומאת נידה, מכל־מקום דמן מטמא כמעיין, ולפיכך הרי הוא כמוֹתוֹ ומטמא לח
ואינו מטמא יבש. ולדעת הכל אין טומאת נידה לנכרית ואפילו מדברי
סופרים<a href="#fn:27" id="fnref:27" title="see footnote" class="footnote"><sup>27</sup></a>.</p>

<p>הנחתו של פרופ' ביכלר קשה אף מתוכה. שאם היו מטמאין את
הנכרים חמישים שנה עד שלא חרב הבית (ובראשונה – לפני החשמונאים) מפני שהם
כבועלי נידות, מה ראו להוסיף ולגזור עליהם לאחר־כך (סמוך לחורבן) טומאת
זבין כדי להרחיקם מישראל והלא היו מורחקים ועומדים על־ידי טומאה חמוּרה
משעה ראשונה!</p>

<p>בצירוף לשיטתו זו בענין טומאת נידה של נכרית שחידשו
סופרים, מבקש ביכלר ללמד שסמוך לחורבן הבית היו שהורו טומאה אצל הנכרים לכל
דבר, שעשאום כישראל להכשר טומאה וטהרה, והריהו מדקדק ולומד הלכה זו מדבריהם
של בית הלל במשנת פסחים (גר שנתגייר ערב הפסח וכו'). שכן הירושלמי מפרש
מחלוקת בית שמאי ובית הלל שבאותה משנה שהיא תלויה בהכשר טומאת מתים של
נכרים &#8220;מה טעמון דבית שמאי אתם ושביכם מה אתם לא נטמאתם עד שנכנסתם לברית&#8221;
וכו' (עי' לעיל) ועוד הוא מצרף לכאן מחלוקת רבי שמעון וחכמים בענין קברי
גויים אם מטמאין ואם לאו (יבמות ס ב – סא א והקבלות, וסובר, בניגוד לדעת
התלמוד, שרבי שמעון מטהר מת נכרי אף במגע ובמשא), והואיל – כך הוא דן –
ומעדותו של אבא יודן איש ציידן משום רבי אליעזר (תוספתא אהילות פי&#8220;ח ה&#8221;ז)
למדנו שמת נכרי מטמא כדעת חכמים של רבי שמעון, לפיכך יש להסיק שסמוך לחורבן
היו זוקקין את הנכרים לטומאה, שטומאת גופם לטמא אחרים (במותם) כטומאת עצמם.
ולפי שעדותו של רבי אליעזר באה ללמד שבפני הבית היו מורין שמת נכרי מטמא,
לפיכך יש לנו לומר שאותה הלכה הכשירה את הגויים אף לקבל טומאה כישראל, והיא
הלכתם של בית הלל.</p>

<p>ברם, ראשונה יש לעמוד על כך שאין לתלות טומאת גופו של נכרי
לאחר מיתה לטמא ישראל בהכשר טומאה של גוי מחיים, שאף לפי ההלכה המפקעת זיקת
טומאה מאצל גוי להיטמא כישראל, ייתכן שיהא גופו של מת נכרי מטמא במגע ובמשא
ואף באוהל. ואשר למחלוקת בית שמאי ובית הלל, כבר ראינו שאין לשון משנתנו
כפשוטה מתפרש אלא שמחלוקתן בעיקר טומאה של הגוי שמחמת עצמו, ולא בהכשר
טומאה הבאה ממקום אחר.</p>

<p>אמנם למדנו מן הירושלמי שעל אותה משנה שהיו שסברו שיש דין
טומאה אצל גויים. וכן אנו למידין מספרי זוטא (הוצ' מורי פרופ' אפשטיין,
תרביץ, שנה א, עמוד 15, והשוה הוצ' הורוביץ, 305) &#8220;והיתה לבני ישראל בני
יש' מקבלין הזייה אין הגויים מקבלין הזייה אמרו פעם אחת היה ר' ליעזר בן
יעקב יושב ודורש בפרה בטיבריה ור' מאיר ור' לעזר בן שמוע יושבין שם א' ר'
ליעזר בן יעקב לכך נא' והיתה לבני ישראל בני ישראל מקבלין הזייה אין הגויים
מקבלין הזייה א' לו ר' מאיר והלא כבר נא' תתחטאו ושביכם א' לו רבי בוודי
שאמרתה אלא שהינחתה שם דבר אחד ואנו צריכים לו אתם ושביכם מה אתם בני ברית
מקבלים הזייה אף השבוייה כשתבוא לברית ותיטמא תהי מקבלת
הזייה&#8221;<a href="#fn:28" id="fnref:28" title="see footnote" class="footnote"><sup>28</sup></a>.</p>

<p>אלא שתחילה יש לעמוד על המקורות הסותמים הלכה כדעת מי
שנוטל הכשר טהרה מן הגוי. כן הוא אומר בספרי (במדבר פי' קיז) &#8220;אתם ושביכם
מה אתם בני ברית אף שביכם בני ברית&#8221;, וכן הוא סותם בספרי זוטא גופו (שם
ובמקום אחר, הורוביץ 329). ואף בתוספתא (פרה פי&#8220;ב יא הי&#8221;א) שנינו: &#8220;הזה על
דבר שאינו ראוי להזאה על גוי ועל הבהמה&#8221; וכו', הרי שמגמת ההלכה אף בימים
אחרונים ליטול מן הגוי הכשר טהרה (וטומאה).</p>

<p>ובשניה, לא מצינו בשום מקום דעה מפורשת של תנאים ראשונים
להכשיר טומאה אצל גוי, וכבר ראינו תחילה כמה וכמה מקורות, שמכולם למדנו
שאין לנכרים זיקת טומאה כל־עיקר.</p>

<p>לפיכך יש לנו לומר, שדרך החכמים הראשונים היתה מכוּונת
כלפי נטילת הכשר טומאה מן הנכרים, ואף־על־פי שמן התורה אפשר ללמוד הכשר
טומאתם (ממעשה מדין), ומחלוקת רבי מאיר ורבי אליעזר בן יעקב קובעת מציאותה
של הלכה שנתחדשה אצל מקצת מן החכמים האחרונים. ואין רחוק שאותה נטיה חדשה
כרוכה במגמת ההלכה האחרונה לצמצם את האיסורים הנובעים מדין טומאת נכרים
שמחמת גוֹיוּתן ולהפקיע מטומאה זו דין תורה ולהעמידה על דברי סופרים (מטעם
גזירת חתנות), שכן הכשר טומאה וטומאה קבועה שמחמת הגוֹיוּת מוציאין זה את
זה.</p>

<p>הילכך לאחר שלמדנו ממעשה ישמעאל בן קמחית שהיו רואים את
הנכרים כטמאים לפחות חמישים שנה קודם לחורבן, בעל־כרחנו נאמר שאותה טומאה
מחמת עצמם היא. יתירה על כך המסורת שאצל יוסיפוס על הורקנוס שציוָה להורדוס
להימנע מלהביא את גייסותיו לירושלים שלא יטמאו את הרבים, שמלמדתנו שאותה
הלכה כבר נהגה באמצעיתה של מאת השנים האחרונה לפני מנינם.</p>

<p>קדמותה היתירה של הלכה זו ושליטתה בחיי האומה אפשר להוכיח
מן המסורת בענין איסור נכרים להיכנס למקדש לפנים מן החיל (או הסורג), אם
נניח שאותה הלכה שאינה כתובה בתורה נובעת ממה שיִחסוּ לה טומאה לגוי. והדין
נותן שגורמו של אותו איסור הוא מפני הטומאה, ואף־על־פי שאין מן הנמנע לפרשו
בדרך אחרת. וראָיה לדבר ממה שהמקורות מקישים לפרקים איסור כניסתם לאיסור
ביאתם של טמאים ישראל לעזרה, כמוֹת שנראה להלן.</p>

<p>על גופה של ההלכה מעיד יוסיפוס בכמה מקומות<a href="#fn:29" id="fnref:29" title="see footnote" class="footnote"><sup>29</sup></a>, וכן פילון<a href="#fn:30" id="fnref:30" title="see footnote" class="footnote"><sup>30</sup></a>, ויש חכמים המדקדקים בחשמונאים א ז לג, במעשה ניקנור שעלה להר
הבית ויצאו מן הכהנים ומן הזקנים לברכו וכו'. שניקנור לא נכנס למקדש, למקום
שהיו זקני ישראל מצויין שם. וכן יש לדעתי לדייק וללמוד דבר זה מחשמונאים ג
א יג–טו, בענין תלמי פילופטור שביקש להיכנס לקודש הקדשים ומנעוהו הכהנים –
&#8220;אף בקש לדעת מפני מה לא מנעוהו האנשים שהיו באותו מעמד מלבוא אל המקדש
תחילה, ויענהו אחד לתומו כי רע הדבר להשתבח בזה. ויאמר (המלך) לאחר שכבר
נעשה מעשה, ויהי גורמו מה שהוא, כלום אין הוא רשאי לגמור את ביאתו בטובתם
ושלא בטובתם&#8221;<a href="#fn:31" id="fnref:31" title="see footnote" class="footnote"><sup>31</sup></a>.</p>

<p>מקרא סתום זה נראה שאין לפרשו אלא על־ידי מה שהיה ידוע לו
למחבר הספר איסור כניסתם של נכרים למקדש, והיה תמה על המסורת הראשונה בענין
תלמי שרצה לבוא לקודש הקדשים, הא כיצד נתנו לו להיכנס למקדש מעיקרו, לפיכך
הוסיף אותה שאלה ותשובה לגופה של המסורת.</p>

<p>וכן מעתיק יוסיפוס (קדמוניות יב, ג ד) פקודה של אנטיוכוס
השלישי, שממנה אנו למידין שכבר באותם הימים (לפני החשמונאים) לא נתנו להם
לגויים להיכנס למקדש. ואף אם נכפור במקוריותה של אותה תעודה, מכל־מקום ברור
שכמה דורות לפני החורבן יִחסוּ הלכה זו לימים שקדמו לחשמונאים. ואם נקבל
דעת חכמים<a href="#fn:32" id="fnref:32" title="see footnote" class="footnote"><sup>32</sup></a> שהסורג שפרצו &#8220;מלכי גויים&#8221; (מדות
פ&#8220;ב מ&#8221;ג) או יקים הכהן הגדול שלהם (חשמונאים א ט נד) היא המחיצה שהיתה
חוצצת במקדש בין רשות נכרים ולבין מקום איסורם, הרי יש ללמוד שבימיהם של
החשמונאים יִחסוּ אותה הלכה לתחילת ימי בית שני<a href="#fn:33" id="fnref:33" title="see footnote" class="footnote"><sup>33</sup></a>. על־כל־פנים היתה ההלכה מצויה ימים רבים לפני תקופת החשמונאים
עצמה.</p>

<p>והנה באותה פקודה של אנטיוכוס, במקום שהוא אוסר על הנכרים
להיכנס למקדש הרי הוא אומר: &#8220;לבל יבוא נכרי לפנים מן המחיצה, מקום שאסור אף
על היהודים להכנס לשם, מלבד אלה שמוּתר להם לבוא לאחר שהיטהרו לפי תורת
אבות&#8221;, הקיש איסור נכרים לאיסור טמאי ישראל<a href="#fn:34" id="fnref:34" title="see footnote" class="footnote"><sup>34</sup></a>.
וכן הוא מקישם במשנתנו (כלים פ&#8220;א מ&#8221;ח) &#8220;החיל מקודש הימנו שאין גויים וטמא
מת נכנסים לשם&#8221;. וכן שנינו בספרי זוטא (228) &#8220;החיל מקודש מהר הבית שארמיים
וטמאי מת נכנסים בהר הבית ואין נכנסין לחיל&#8221;.</p>

<p>אנו רשאים איפוא לומר שאיסור כניסתם של נכרים למקדש יסודו בטומאה שנתיחסה להם<a href="#fn:35" id="fnref:35" title="see footnote" class="footnote"><sup>35</sup></a>. אלא שאף אם לא נפרש את
ההלכה בדרך זו, מכל־מקום למדנו שהלכת טומאת גויים היתה מצויה ורוֹוַחַת
לפני ימיו של הורדוס.</p>

<p>לפיכך אין לנו לבקש מקורה של ההלכה בגורמים מדיניים
שבימי־הבית האחרונים ואף אין לתלות יסודה בגורמים שכיוצא באלו בתקופות
אחרות, אבל יש לנו לראותה כפרי מחשבה דתית של קדמונים, כתוצאה מהשקפת־יסוד
של זרם מסוים ביהדות על טומאת ערלים ועובדי עבודה זרה, וכמו שאנו מוצאים את
ההלכה אף אצל הפלשים<a href="#fn:36" id="fnref:36" title="see footnote" class="footnote"><sup>36</sup></a> והשומרונים<a href="#fn:37" id="fnref:37" title="see footnote" class="footnote"><sup>37</sup></a>, המטמאים את הנכרים טומאה גמורה.</p>

<p>ברם, אף־על־פי שעיקר טומאת גויים היא מן ההלכות הראשונות,
מכל־מקום אין כל הדעות שוות לענין חומרה שלה, שיש מחמירין ויש מקילין
בה.</p>

<p>רובן של המשניות והחיצונות הולמות את דברי הברייתא על
הנכרים &#8220;שעשאום כזבים&#8221;, ורואות את טומאתם כטומאת זיבה. ברם, ממשנת פסחים
אנו למדים שלדעת בית הלל טומאת גוי כטומאת טמא מת. וכן יש ללמוד ממשנת כלים
המקישה נכרים לטמאי מתים ומתירה להם לגויים להיכנס להר הבית, מקום שאסור
לזבים<a href="#fn:38" id="fnref:38" title="see footnote" class="footnote"><sup>38</sup></a>, ולצד שני, לבית שמאי שאומרים &#8220;טובל
ואוכל פסחו לערב&#8221; אין טומאת גוי אלא כטומאת מגע שרץ הקלה. כיוצא בו שנינו
בברייתא שבתלמוד (שבת פג א): &#8220;מגע נכרי ונכרית עבודה זרה ומשמשיה הן ולא
היסטן&#8221;<a href="#fn:39" id="fnref:39" title="see footnote" class="footnote"><sup>39</sup></a>, הלכה המתנגדת לדין טומאת זבין של נכרים<a href="#fn:40" id="fnref:40" title="see footnote" class="footnote"><sup>40</sup></a>, אמנם התלמוד מקשה על ברייתא זו ומשתדל
ליישב את הסתירה שבינה לבין ההלכה הרוֹוַחַת בכמה פנים (וכולן בדוחק);
מכל־מקום פשוטה של ברייתא באה ללמדנו שאין הנכרים מטמאין כזבים, אבל טומאתה
כטומאת מגע שרץ<a href="#fn:41" id="fnref:41" title="see footnote" class="footnote"><sup>41</sup></a>.</p>

<p>הבחנה זו של שלוש דעות חלוקות בטומאת נכרים מסייעתנו לעמוד
על הזיקה שבינה לבין טומאת גופה של עבודה זרה, שאף בה מצינו שלוש מחלוקות
לענין חומרה, וכנ&quot;ל.</p>

<p>שנינו במשנה (שבת פ&#8220;ט מ&#8221;א; ע&#8220;ז פ&#8221;ג מ&quot;ו): &#8220;אמר רבי עקיבא
מניין לעבודה זרה שמטמאה במשא כנידה שנאמר תזרם כמו דוה צא תאמר לו מה נידה
מטמאה במשא אף עבודה זרה מטמאה במשא&#8221;<a href="#fn:42" id="fnref:42" title="see footnote" class="footnote"><sup>42</sup></a>. טומאת
נידה זו של עבודה זרה מכוונת לטומאת זיבה של נכרים, וקרובה לה טומאת צרעת
שיִחסוּ אף אותה לעבודה זרה כמו ששנינו בירושלמי (פסחים פ&#8220;ט לו ע&#8221;ג) &#8220;טומאת
עבודה זרה עשו אותה כטמא זיבה וטמא צרעת&#8221;. וכן פתח רבי אלכסנדרי (איכה רבתי
פתיחתא כא) &#8220;והצרוע אשר בו הנגע וכו' הצרוע זה בית־המקדש אשר בו הנגע זו
עבודה זרה שהיא מטמאה כנגע&#8221; וכו'<a href="#fn:43" id="fnref:43" title="see footnote" class="footnote"><sup>43</sup></a>.</p>

<p>כנגד מסורות אלו מצינו דעת אחרת שלפיה טומאת עבודה זרה
כטומאת מתים. שכן שנינו (ע&quot;ז לב ב; חולין יג ב): &#8220;תניא רבי יהודה בן בתירה
אומר מנין לתקרובת עבודה זרה שמטמאה באהל שנאמר ויצמדו לבעל פעור ויאכלו
זבחי מתים מה מת מטמא באהל אף תקרובת עבודה זרה מטמאה באהל&#8221;.</p>

<p>והנה תלמודנו (ע&quot;ז מח ב) תופס דבריו של רבי יהודה בן בתירה
כאילו הם באים ללמד טומאת מתים אצל תקרובת עכו&#8220;ם בלבד, להוציא עבודה זרה
בגופה<a href="#fn:44" id="fnref:44" title="see footnote" class="footnote"><sup>44</sup></a>, ולפיכך הוא מפרש את ההלכה שבמשנה (ע&#8220;ז
פ&#8221;ג מ&quot;ח) &#8220;לא ישב בצלה ואם ישב טהור ולא יעבור תחתיו ואם עבר טמא&#8221;, שטעמה
הוא &#8220;אי איפשר דליכא תקרובת עבודה זרה ומני רבי יהודה בן בתירה היא&#8221; וכו'.
ברם, אין לנו לפרש משום מה תהא תִקרובת עכו&#8221;ם חמוּרה לענין הטומאה מעבודה
זרה עצמה. ולפיכך נראה שרבי יהודה בן בתירה בא במדרשו לרבות תקרובת עבודה
זרה ולא למעט עבודה זרה בגופה, שהיא טמאה טומאת מת מקל וחומר. מעתה נפרש את
משנתנו, שהאשרה עצמה מטמאה באוהל ולא מפני תקרובת עכו&quot;ם שתחתיה שחוששין לה.
ובירושלמי הוא דן מאותו מקרא לטומאת עבודה זרה עצמה<a href="#fn:45" id="fnref:45" title="see footnote" class="footnote"><sup>45</sup></a>.</p>

<p>ולבסוף, דעת חכמים של רבי עקיבא היא שעבודה זרה מטמאה כשרץ.</p>

<p>נמצאנו למדים שהיו דנין בטומאת עכו&quot;ם להקל ולהחמיר כדרך
שהיו מקילין ומחמירין בטומאת נכרים. נראה איפוא שטומאת גויים יסודה בטומאת
עבודה זרה שנתפשטה על עובדיה.</p>

<p>בזיקה להלכות טומאה של גויים יש לנו לדון אף בטבילת הגר.</p>

<p>טבילה זו אין מפורש בתורתם של התנאים שהיא באה לטהר את הגר מטומאת גוֹיוּתוֹ<a href="#fn:46" id="fnref:46" title="see footnote" class="footnote"><sup>46</sup></a>, והם למדים הלכה זו מן ההיקש לכניסת ישראל לברית במדבר.</p>

<p>ברם, ודאי לא אותו היקש שימש גורם לטבילה זו<a href="#fn:47" id="fnref:47" title="see footnote" class="footnote"><sup>47</sup></a>, אלא המעשה וההלכה גרמו לו להיקש שיעשה, ליחוס טבילה (ומילה וקרבן) לאבות הראשונים, לשם כניסה לברית.</p>

<p>ולפי שאין מסתבר שטבילת הגר היתה מעיקרה בדומה לטבילת התשובה של יוחנן המטביל<a href="#fn:48" id="fnref:48" title="see footnote" class="footnote"><sup>48</sup></a> ושבסיבילה<a href="#fn:49" id="fnref:49" title="see footnote" class="footnote"><sup>49</sup></a>
מעשה סמלי להתקדשות הרוח או סמל לקבלת דת חדשה כדרך שנעשתה
הטבילה אצל הנוצרים, הרי שאין לנו לפרש טבילה זו אלא כפשוטה, לומר שככל שאר
הטבילות שבהלכה באה אף היא לטהר את הגר מן הטומאה, היא טומאת הגוֹיוּת.
והואיל וכבר למדנו קדמותה של ההלכה בענין טומאת נכרים, לפיכך אין אנו
אנוסים לומר עם אחד החכמים מישראל<a href="#fn:50" id="fnref:50" title="see footnote" class="footnote"><sup>50</sup></a> שטבילת גרים
לא נתחדשה אלא עם החורבן ולאחר גזירת י&quot;ח דבר (שלפי המסורת גזרו על טומאת
גויים אותה שעה) ושהנוצרים שקיבלו את הטבילה מישראל אף הם לא ידעוה עד
לאותו זמן, אלא שהאחרונים, כותבי הגליונות, העתיקו את מנהגם המאוחר לימיהם
של השליחים.</p>

<p>בידינו איפוא להניח שבימי ישו ולפניו היו מטבילין את הגרים
לטהרם מטומאת גוֹיוּתם. ואף יש בידינו ללמוד קדמותה של טבילת הגרים מלפני
החורבן ממחלוקתם של רבי אליעזר ורבי יהושע בטבילה זו אם היא מעכבת ואם
לאו<a href="#fn:51" id="fnref:51" title="see footnote" class="footnote"><sup>51</sup></a>. שהרי אין הם חלוקין אלא בהגדרת מצותה
ומודים בגופה. לפיכך יש להסיק מכאן שאותה מצוה כבר נהגה לפני ימיהם של אלו,
לומר לפני חורבן הבית<a href="#fn:52" id="fnref:52" title="see footnote" class="footnote"><sup>52</sup></a>.</p>

<p>והנה המסורת הרוֹוַחַת אומרת שדיוֹ לגר בטבילה (ובקרבן)
כדי שייכנס לכלל ישראל (לאחר שמל). ברם, כבר ראינו שיש שהחמירו בטומאת
גויים וראו אותה כטומאת טמא מת. והיה בדין שיהו אלו מחייבין את הגר
בהזיה.</p>

<p>ואמנם לדעת בית הלל אין דיוֹ לגר בטבילה והוא טעון הזיה,
כמו שנראה ממשנת פסחים. אלא שדבר זה יש ללמוד אף ממקום אחר. שכן שנינו
בספרי זוטא (251): &#8220;הלויים נתקדשו בהזייה וכו' ישראל נתקדשו בפרת חטאת
שנאמר דבּר אל בני ישראל ויקחו אליך פרה אדומה&#8221; וכו'. למדנו שלא נכנסו
ישראל לברית אלא על־ידי הזיה<a href="#fn:53" id="fnref:53" title="see footnote" class="footnote"><sup>53</sup></a>.</p>

<p>ברם, כניסת ישראל לברית משמשת בכל המקורות, וספרי זוטא
עצמו בכלל, דוגמא ויסוד של מדרש הלכה לקבלת גרים, וכמו ששנינו (ספרי במדבר
פי' קח; כריתות ט א; מסכת גרים פ&#8220;ב ה&#8221;ד): &#8220;מה ישראל שלא באו לברית אלא
בשלשת דברים במילה ובטבילה ובקרבן אף הגרים כיוצא בהן&#8221;. וכן הוא שונה בספרי
זוטא (261): &#8220;חקה אחת יהיה לכם ולגר ולאזרח הארץ מה אזרח לא הוכשר לו לאכול
את הפסח עד שיזרק עליו דם הברית אף הגר לא הוכשר לו לאכול את הפסח עד שיזרק
עליו דם הברית&#8221;. לימד על הגר שהוא מעוכב מלאכול בקדשים עד שיביא קרבנו, מן
האבות הראשונים<a href="#fn:54" id="fnref:54" title="see footnote" class="footnote"><sup>54</sup></a>.</p>

<p>המסורת הנ&quot;ל המתנגדת בפירוש לאותה מסורת שניה<a href="#fn:55" id="fnref:55" title="see footnote" class="footnote"><sup>55</sup></a>
ומיחסת לאבות כניסה לברית על־ידי הזיה, נראה איפוא שלשיטתה
יהא הגר טעון הזיה בשלישי ובשביעי, במכוון להלכה של בית הלל, ובהתאם לשיטת
ההלכה הרואה טומאת גויים כטומאת טמאי מת.</p>

<p>מבחינת העניין שאנו דנין בו ראוי לעמוד ולדקדק אף בהלכות המחייבות את הגר קרבן.</p>

<p>הלכה זו שאנו למדים מכמה מקומות ודאי שנהגה למעשה בפני
הבית, כמו ששנינו בברייתא (ר&#8220;ה לא ב; כריתות ט א; ירושלמי שקלים פ&#8221;ה נא
ע&quot;ב)<a href="#fn:56" id="fnref:56" title="see footnote" class="footnote"><sup>56</sup></a> &#8220;גר בזמן הזה צריך שיפריש רובע לקינו אמר רבי שמעון כבר נמנה עליו רבן יוחנן בן זכאי וביטלה מפני התקלה&#8221;.</p>

<p>אלא שמצינו מחלוקת אצל התנאים אם הקרבן מעכב ואם לאו. שכך
שנינו במסכת גרים (פ&#8220;ב ה&#8221;ד, היגר עב): &#8220;כשם שישראל נכנסו לברית בשלש מצות
כך גרים נכנסין במילה ובטבילה ובקרבן, שנים מעכבין ואחד אינו מעכב, רבי
אליעזר בן יעקב אומר אף הקרבן מעכב&#8221;. וכן לכאורה יש ללמוד ממחלוקתם של ר'
אליעזר ור' יהושע בענין הטבילה והמילה לעיכובו של גר, שדעתם כדעת חכמים של
רבי אליעזר בן יעקב, הואיל והם שותקין אצל הקרבן, לומר ששניהם מודים שאין
קרבנו מעכב<a href="#fn:57" id="fnref:57" title="see footnote" class="footnote"><sup>57</sup></a>.</p>

<p>כיוצא בדבר אנו מבחינים דעות חלוקות אף במינו של קרבן הגר.</p>

<p>שנינו בתוספתא (שקלים פ&#8220;ג כ–כא; כריתות פ&#8221;א יא–יב; בבלי
כריתות ח ב): &#8220;גר מעוכב לאכול בזבחים עד שיביא קינוֹ וכו' כל חייבי קנין
שבתורה חציין חטאות וחציין עולות חוץ מקינוֹ של גר, שאף על פי שהן חובה
שתיהן עולות, רצה להביא חובתו מן הבהמה יביא וכו' לא אמרו קן אלא להקל
עליו&#8221;. הרי שלדעת חכמים אין קינוֹ של גר דבר שבקבע ושבחובה, והוא רשאי
להביא את חובתו אף מן הבהמה.</p>

<p>ברם, בספרי (במדבר פי' קז) שנינו: &#8220;ועשה אשה מין דמים אתה
אומר מין דמים או אינו אלא מין מנחה תלמוד לומר ככם, מה אתם מין דמים אף
הגרים מין דמים או מה ישראל דם בהמה אף הגרים בדם בהמה ת&#8221;ל לכם לכם הקדשתי
בדם בהמה ולא הקדשתי לגרים בדם בהמה&quot;.</p>

<p>מפשטות לשונה של הברייתא נראה שקינו של גר חובה ושאין הוא
יכול להביא קרבנו מן הבהמה. וביותר מוכח הדבר בדברי רבי שלהלן שם &#8220;רבי אומר
וכו' אי מה ישראל בדם עולה ובזבחים שלמים אף הגרים וכו' תלמוד לומר ועשה
ריח ניחוח לה' אמרת צא וראה איזה הוא מין דמים שכולו עולה לאשים ואין לך
הימנו היתר אי את מוצא אלא בעולת העוף וכו' מיכאן אמרו כל הקינין שבתורה
חציין עולה וחציין חטאת חוץ משל גר מפני שכולו לאשים&#8221;.</p>

<p>ברם, אין הקן בא בכל מקום אלא על־ידי מחוסרי כפרה, והם
ארבעה שטמאים טומאה חמורה, הזב והזבה והיולדת והמצורע. לפיכך יש לנו לומר
שאף הגר קרבנו מוכיח עליו שמחוסר כפרה אף הוא. והרי דבר זה מסייע לו לרבי
אליעזר בן יעקב השונה (משנת כריתות פ&#8220;ב מ&#8221;א) &#8220;גר מחוסר כפרה עד שיזרק עליו
הדם&#8221;. אולם אין דין מחוסר כפרה, שמעוכב לאכול בזבחים עד שיביא קרבנו, נוהג
אלא בהבא להיטהר מן הטומאה חמוּרה, מארבעה מינין שנמנו, הרי שאף הגר לדעת
רבי אליעזר בן יעקב בא להיטהר מטומאה שמעין מינין הללו, היא טומאת גויות
שדינה כדין טומאת זבין<a href="#fn:58" id="fnref:58" title="see footnote" class="footnote"><sup>58</sup></a>.</p>

<p>מעתה יש לנו להבחין בהלכות השונות והחלוקות שבדיני הגר
המתגייר אותן שלוש שיטות שעמדנו עליהן בהבחנת ההלכות בענין טומאת נכרים,
ואלו הן:</p>

<p>א) ההלכה הרוֹוַחַת המחייבת טבילה בלבד (מחוץ למילה, וקרבן אינו מעכב); לפיה אין טומאת גוי אלא כטומאת מגע שרץ;</p>

<p>ב) המסורת המחייבת את הגר הזיה; טומאת גוֹיוּת שעליו חמוּרה איפוא כשל טמא מת;</p>

<p>ג) ההלכה המחייבת את הגר להביא קן דוקא, להוציא עולת בהמה
וההלכה המונה את הגר בין מחוסרי הכפרה; לשיטה זו טומאת נכרים כטומאת
זבין<a href="#fn:59" id="fnref:59" title="see footnote" class="footnote"><sup>59</sup></a>.</p>

<p>ברם, יכול אדם לבטל את השפעתן של הלכות טומאת נכרים בימים
ראשונים על המשא־והמתן שבין ישראל לעמים, שהרי ההלכה קובעת שאין טומאה אלא
למקדש וקדשיו, ומכיוָן שכך מתחייב לכאורה שאותו משא־ומתן לא נתקפח ונצטמצם
אלא במידה מועטת, וכדעת ר&quot;א ביכלר.</p>

<p>אלא שלמעשה, נראין דברים, היתה השפעתן של הלכות טומאת
גויים מרובה בחיי האומה. שאף־על־פי שאותה הלכה קצובה נוטלת מן הטומאה זיקה
למה שהוא מחוץ למקדש וקדשיו, מכל־מקום נתפשטה זיקת טומאה וטהרה בימי בית
שני בכמה שבילין אף מחוץ לתחומו של מקדש. הרחבת־גבולין זו מוצאת ביטוי,
ראשונה בהמשכת טהרה ל&#8220;דברים שבקדושה&#8221; מלבד קדושת הבית, ובשניה, נהגו העם
לנהוג טהרה אף בחוליהם, ואף כמה הלכות קבועות נתיסדו על אותה עוּבדה,
שנתפשטה זיקת טהרה אל מחוץ לתחום המקדש והזבחים והכהנים, כמו שאשתדל לברר
בהזדמנות אחרת. ברם, עכשיו די לנו שנעמוד על מה שראינו תחילה אצל טבילת
כלי־גויים חדשים, שהורו אותה חכמים מצוה וחובה קבועה, וכן טבילת הגר, שיש
דורשין אותה לעיכוב.</p>

<p>והנה כשאנו מבחינים בהלכות הנוגעות בטומאת נכרים בתורתם של
התנאים ושל האמוראים, הרי אנו עומדים על הנטיה הכוללת המכוונת כלפי סילוקה
של מסורת הראשונים על טומאת גוֹיוּת והגבלת ההלכות הנובעות מיכאן. התפתחות
זו מתבטאת תחילה בשכחת הגורם הראשון של האיסורים והמצוות והמצאת טעמים
מחודשים, ובשניה – ובזיקה לכך – צמצום שימושן, או ביטולן, הגמור.</p>

<p>כבר עמדנו על ההלכות הקשורות במעשי הגר הבא להתגייר והבחנו
שאין המקורות גוזרים מצוַת טבילתו מטומאת הנכרי שעליו, ואף־על־פי שאין לפרש
מצוה זו אלא מאותו הטעם. וביותר מוּכחת נטיה זו ממה שההלכה מורה שאין קינו
של גר קבוע. שנראין דברים שהכל הודו בדבר שלמעשה היה הגר מביא עולת העוף,
אלא שהחכמים האחרונים על־ידי שכפרו בזיקת קרבנו של הגר לטומאת זבין שלו
ולמדוהו מן האבות כמצוה מיוחדת, שוב לא יכלו להורות שקינו קבע. כיוצא בזה
הורו חכמים שאין הקרבן מעכב את הגר מלאכול בזבחים, שלא יהא אף הוא נידון
כמחוסר כפרה. שאם הקרבן מצותו שלא מפני הטומאה, ואינו בא להכשר טהרה, הרי
אין הוא יכול לעכב מאכילת קדשים.</p>

<p>כיוצא בדבר לענין טבילת כלי־גויים חדשים שלא נשתמשו בהם,
שלפשוטה של ההלכה אין טבילה זו אלא מפני טומאת גויים. ברם, תלמודנו (ע&quot;ז עה
ב) קובע &#8220;לא שנו אלא בלקוחין וכמעשה שהיה (כלי מדין) אבל שאולין לא&#8221;. וכן
אמרו בירושלמי (ע&#8220;ז פ&#8221;ה מה ע&quot;ב) משם ר' יוחנן &#8220;לא שנו אלא לוקח אבל שואל
מותר&#8221;. הרי שלדעת אמוראים אין טעמו של איסור כלי־גויים חדשים עד שלא
הטבילום מפני טומאתם אלא מפני שיש כאן מצוה מיוחדת של התורה &#8220;וכמעשה שהיה&#8221;,
וכמו שכתב הרמב&#8220;ם (פי&#8220;ז מהל' מאכלות אסורות ה&#8221;ה) &#8220;טבילה זו שמטבלין כלי
הסעודה הנלקחים מן העכו&#8221;ם ואחר־כך יוּתרוּ לאכילה ושתייה אינן לענין טומאה
וטהרה&#8221; וכו'. ולפי שעקרו את גורמה של ההלכה הגבילו אותה בגופה והתירו
כלי־גויים שאולין ואף העמידוה על כלי־מתכות בלבד (ע&quot;ז שם).</p>

<p>ברם, גופה של ההלכה אין לפרש אלא על־ידי טומאת נכרים,
וקרובין לכך דבריו של ר' ירמיה בירושלמי. &#8220;צריך להטביל לפי שיצאו מטומאת
הגוי ונכנסו לקדושת ישראל&#8221;, ולפיכך (לדעת רבי ירמיה) אין להבדיל בהלכה בין
כלים לקוחין לשאולין. וכן אין מן הדין להבחין בין כלי־מתכות לבין שאר כל
הכלים המוכשרין לקבל טומאה.</p>

<p>כיוצא בדבר יש לדון באיסור שמנן ופיתן ויינן ושלקיהן
וכבשיהן, שהמסורת מפרשת מקצתן מפני תערובת מאכלות אסורים (בלבד) ומקצתן
מפני הגזירה (חתנות), שנראין דברין שמעיקרם לא נאסרו כל אלו אלא מפני
טומאתם של גויים, ואף־על־פי שלא נתפשט האיסור על כל האוכלין והמשקין
המוכשרים לקבל טומאה ולא היתה ההלכה עקיבה לחלוטין<a href="#fn:60" id="fnref:60" title="see footnote" class="footnote"><sup>60</sup></a>, אלא שההלכה האחרונה עקרה יסוד הטומאה מן האיסורין הנ&#8220;ל והעמידה
אותן על הגזירה ועל ספק גיעולי עכו&#8221;ם.</p>

<p>כיוצא בדבר לענין מינקת נכרית, ששנינו במשנה (ע&#8220;ז פ&#8221;ב
מ&quot;א): &#8220;אבל נכרית מניקה בנה של ישראל ברשותה&#8221;. והנה יש ידים לשער שההלכה
הראשונה היתה אוסרת לינוק מן הנכרית מכל מקום, ואפילו ברשות ישראל מפני
טומאת חלבה, וזכר לדבר ממעשה משה שסירב לינוק משדיהן של
מצריות<a href="#fn:61" id="fnref:61" title="see footnote" class="footnote"><sup>61</sup></a>. אמנם האגדה מטעימה מסורת זו במה שמשה
היה עתיד לדבר עם השכינה ואין זה מן המידה שאותו פה &#8220;יינק דבר טמא&#8221;. ברם,
הטעמה זו באה ליישב את המסורת שלא תהא חלוקה על משנתנו שבע&quot;ז (ובמדרש שמו&#8220;ר
פ&#8221;א הוא שואל במפורש מאותה משנה), לומר שכל תינוקות ישראל
מוּתרין<a href="#fn:62" id="fnref:62" title="see footnote" class="footnote"><sup>62</sup></a>. אולם יוסיפוס מעתיק אף הוא אותה מסורת אגדה ביסודה הראשון<a href="#fn:63" id="fnref:63" title="see footnote" class="footnote"><sup>63</sup></a>, ומהצעת דבריו למדנו
שבאותה מסורת שקועה הלכה האוסרת על תינוקות ישראל לינוק מן הנכרית מכל
מקום<a href="#fn:64" id="fnref:64" title="see footnote" class="footnote"><sup>64</sup></a>. וכשתמצא לומר להלכה זו אין איסור יניקה של תינוק מן הנכרית אלא מפני טומאת חלבה<a href="#fn:65" id="fnref:65" title="see footnote" class="footnote"><sup>65</sup></a>.</p>

<p>ואל נתמה שאסרו להיניק את התינוקות מ&#8220;דבר טמא&#8221;, שכיוצא בזה אנו למדים מ&#8220;חילופי מנהגים שבין בני ארץ־ישראל ובני בבל&#8221;<a href="#fn:66" id="fnref:66" title="see footnote" class="footnote"><sup>66</sup></a>, לענין הנידה שבני ארץ־ישראל מחמירין בה ביותר ו&#8220;אינם נוגעין
בשום דבר ואפילו בכלים שבבית ובדוחק התירו שתניק את בנה&#8221;. ברם, כשנעקרה
מיכאן טומאת נכרים פירשו תנאים אחרונים את ההלכה מפני הסכנה וקיימוה
בשהנכרית אינה ברשות ישראל<a href="#fn:67" id="fnref:67" title="see footnote" class="footnote"><sup>67</sup></a>.</p>

<p>התפתחוּת שכיוצא בזו דומה שאנו מוצאים – ובצורה בולטת
ביותר – אף בהלכות ארץ העמים, שעזבו את יסודה של ההלכה הראשונה ופירשוה
בדרך אחרת, ואף־על־פי־כן שמרו על ההלכות הקודמות בפרטן, שאינן הולמות
לפרקים פירושם של האחרונים.</p>

<p>טומאה זו מיוחסת במסורת לגזירת יוסי בן יועזר איש צרידה
ויוסי בן יוחנן איש ירושלים או לימיהם של הלל ושמאי או לגזירת י&quot;ח
דבר<a href="#fn:68" id="fnref:68" title="see footnote" class="footnote"><sup>68</sup></a>. ברם, נראה שהיתה מצויה מסורת אחרת שלפיה
הלכה זו קדמה לימי בית שני. שכך אנו שונים (תוספתא פרה, פ&#8220;ג ה&#8221;י): &#8220;ר'
שמעון אומר עפרן (של פרות אדומות) ירד עמהן לבבל ועלה אמרו לו והלא נטמא
בארץ העמים אמר להם לא גזרו טומאה בארץ העמים אלא לאחר שעלו מן הגולה&#8221;; הרי
שלדעת חכמים של ר' שמעון נהגו הלכות טומאת ארץ העמים לפני שעלו
מבבל.</p>

<p>והנה למדנו מן המשנה (טהרות פ&#8220;ד מ&#8221;ה) שטומאת ארץ העמים היא
טומאת ספק. אלא שלא נתפרש מה טיבו של ספק זה, והראשונים חלוקין בדבר. יש
מפרשים שספקה הוא ספק עצם כשיעורה ויש אומרים ספק רקב, וטומאת &#8220;אוירה&#8221;
מתפרשת מפני ספק קברות, ברם, כל הפירושים הללו אין בהם כדי לפרש הלכות
טומאת ארץ העמים שבתורתם של התנאים ואפילו בדוחק.</p>

<p>שנינו בתוספתא (כלים ב&#8220;מ פ&#8221;ז ה&quot;א): &#8220;גוש מארץ טהרה וגוש
מארץ הפרס וגוש מארץ טהרה וגוש מארץ העמים שיעורן כפיקה גדולה של סקאין
וכו' ר' טרפון אומר עפר בית הפרס כדי לחפות בו עצם כשעורה&#8221;. הרי שלפחות
לדעת ר' טרפון אין טומאת ארץ העמים מפני ספק עצם כשיעורה, הואיל והוא מבחין
בשיעור הגוש בין עפר ארץ העמים לבין עפר בית הפרס.</p>

<p>ובברייתא אחרת (תוספתא אהילות פי&#8220;ז ה&#8221;ו) שנינו: &#8220;אמר רבי
יהודה לא נחלקו ר' אליעזר וחכמים על עפר שהוא בא מבית הפרס הבא בירק שהוא
טהור עד שיהא במקום אחד כחותם המרצופין על זה נחלקו על עפר הבא מארץ העמים
בירק שר' אליעזר אומר מצטרפין&#8221; וכו&#8216;. מעתה אם טעמה של ההלכה מפני ספק עצם,
משום מה מחמיר ר&#8217; אליעזר בשיעור עפר הבא מארץ העמים יותר משבא מבית
הפרס.</p>

<p>ואין צריך לומר שלשיטה זו אין לפרש את ההלכה הקובעת טומאת
אויר לארץ העמים (תוספתא אהילות פי&#8220;ח ה&#8221;א וה&quot;ה, והשוה נזיר נה א והקבלות).
ולפירוש האחר, מפני ספק רקב, קשה משום מה לא קבעה ההלכה שיעורו של עפר הבא
מארץ העמים כמלוא תרווד ועוד, שהוא שיעור עפר קברות המטמא מפני
רקב<a href="#fn:69" id="fnref:69" title="see footnote" class="footnote"><sup>69</sup></a> והעמידוהו על שיעור פיקה של סקאין שהוא פחות מיכן.</p>

<p>והפירוש המבאר טומאת אוירה של ארץ העמים מפני ספק קברות,
אף הוא אינו מספיק, שלשיטה זו ר' שמעון האומר שאין קברי נכרים מטמאין מפני
שאין הנכרי מטמא באוהל, מתחייב שלדעתו לא תהא ארץ העמים מטמאה בביאה. והרי
למדנו מן התוספתא שנעתקה למעלה שאף לרבי שמעון הכלים והמשקין הבאים לארץ
העמים טמאין<a href="#fn:70" id="fnref:70" title="see footnote" class="footnote"><sup>70</sup></a>.</p>

<p>ולכל הפירושים קשה שטיהרו ארץ העמים ש&#8220;יכולין להיכנס לה
בטהרה&#8221; (תוספתא אהילות פי&#8220;ח ה&#8221;א–ה&quot;ב), שענינו ודאי טהרה גמורה ואף
לגושה<a href="#fn:71" id="fnref:71" title="see footnote" class="footnote"><sup>71</sup></a>.</p>

<p>וכן מה שטיהרו &#8220;עיירות מובלעות בארץ־ישראל כגון סוסיתא
וחברותיה, אשקלון וחברותיה אף־על־פי שפטורות מן המעשר ומן השביעית&#8221; (שם שם
ה&quot;ד), ואמרו (שם, שם, ה&quot;ג): &#8220;חזקת דרכים של עולי בבל אף־על־פי שמובלעות
בארץ העמים טהורות&#8221;. ושנו במדרש תנאים (112) &#8220;שרגלי ארץ ישראל מטהרות ארץ
העמים&#8221;, ואין צריך לומר שערי ארץ־ישראל עצמה המיושבות על ידי גויים אינן
מיטמאות משום ארץ העמים.</p>

<p>ומצד שני הורו חכמים ארץ העמים &#8220;בתולה שלה טמאה ואין לה
טהרה (על־ידי בדיקה כבית הפרס)&#8221;. ושנו במשנה (אהלות פי&#8220;ח מ&#8221;ז): &#8220;המהלך בארץ
העמים בהרים ובסלעים טמא בים ובשונית טהור&#8221;. ואין הדעת נותנת שתהא עצם
כשיעורה או רקב כשיעור או קבר בסלעים.</p>

<p>לפיכך נראה שמעיקרה לא היתה טומאת ארץ העמים מפני ספק
מתים, אלא טומאת גוֹיוּת שראוּה מתפשטת וחלה אף על ארצותיהן, ולפיכך הורו
שכל שיש לו זיקה לארץ־ישראל (שכבשו עולי מצרים<a href="#fn:72" id="fnref:72" title="see footnote" class="footnote"><sup>72</sup></a>, עיירות המובלעות בארץ־ישראל, רגלי ארץ־ישראל, שיכול להיכנס לה
בטהרה) טהור וכל שאין לו זיקה גמורה לארץ העמים לישוב ולהילוך ואינו מוקף
על־ידה (הים והשונית)<a href="#fn:73" id="fnref:73" title="see footnote" class="footnote"><sup>73</sup></a> טהור, אלא שלאחר־מיכן נשתכחה טומאת גוֹיוּת מארץ העמים<a href="#fn:74" id="fnref:74" title="see footnote" class="footnote"><sup>74</sup></a> והעמידו את ההלכה על ספק מת<a href="#fn:75" id="fnref:75" title="see footnote" class="footnote"><sup>75</sup></a>.</p>

<p>בהמשך העיון נתברר לנו שטומאת נכרים קדמה לכל הפחות לימיו
של הורדוס. ולא עוד אלא שיש ידים לשער, על־ידי שנפרש איסור כניסתם למקדש
מפני טומאתם, שאותה הלכה נתקיימה לפני ימיהם של החשמונאים, ועל דעת המסורת
שהיתה מצויה, בתקופה ההיא – בימיהם של הנביאים האחרונים, לומר בתחילת ימי
בית שני.</p>

<p>שוב למדנו שאיסור שמנן ופיתן ויינן נהג אף הוא מלפני
החשמונאים ואילך, עד לחורבן הבית. ואף איסור זה ראינו שיש לפרשו מעיקרו
על־ידי טומאתם של גויים<a href="#fn:76" id="fnref:76" title="see footnote" class="footnote"><sup>76</sup></a>.</p>

<p>כיוצא בדבר מעידה המסורת שטומאת ארץ העמים אף היא מן הימים
שלפני החשמונאים, ולמדנו שיש רגלים להשערה שאותה טומאה ביסודה לא היתה אלא
&#8220;טומאת גויות&#8221;.</p>

<p>וכן עמדנו על הזיקה שבין הלכות טומאת נכרים לטומאת עבודה
זרה, עוּבדה המטה אותנו להניח שלשתיהן יסוד אחד, לומר שאבי טומאת גויים היא
טומאת עבודה זרה.</p>

<p>העובדות הללו נוטלות ממנו את הבסיס להשערה שכל־עיקרן של
ההלכות הללו לא נגרמו אלא על־ידי גורמים מדיניים שבסוף ימי בית
שני<a href="#fn:77" id="fnref:77" title="see footnote" class="footnote"><sup>77</sup></a>. ואף־על־פי שייתכן למצוא גם בימים שקדמו
לחשמונאים מסיבות כיוצא באלו (חדירת היוָנים לארץ והמלחמה בהתיונוּת),
מכל־מקום הדעת נותנת שביסוד ההלכות שקועה השקפת־קדומים שבאומה, המוצאת
ביטויה בדבריהם של נביאים<a href="#fn:78" id="fnref:78" title="see footnote" class="footnote"><sup>78</sup></a> והמתגלית אף בתורתם
של השומרונים והפלשים, על טומאת עבודה זרה ועובדיה. תפיסה זו בצורה של הלכה
יש לנו ליחסה, על יסוד מה שנתברר, לתחילת בית שני. מכל־מקום ייתכן שראשיתה
נעוצה בימים שקדמו לכך; והרי יש כאן מסורת עתיקה שנשתלשלה בדרך של הקבלה
למקרא דורות הרבה, ככמה הלכות אחרות שבתורה שבעל־פה.</p>

<p>מצד שני הבחנו בנטיה המכרעת של ההלכה האחרונה ליטול מן
האיסורים שיסודם בטומאת גויים את גורמם הראשון ולפרשם בטעמים אחרים. נטיה
זו מוצאת את ביטויה (מלבד בצמצומן של אלו ההלכות ועקירת גורמן) בצורה
מרוכזת במה שהעמידו טומאת גויים על גזירת חכמים ועקרו הימנה דין תורה.
ביטוי שני כולל לנטיה זו נמצא בהלכה שנתחדשה בימיהם של תלמידי רבי עקיבא על
הכשר טומאה וטהרה שלגויים (כדעת רבי מאיר), עוּבדה שנוטלת את יסודה של
ההלכה הראשונה בענין טומאתם של נכרים מחמת עצמם.</p>

<p>התפתחות כיוצא בזו, אם גם בהיקף פחות הרבה, הרינו מוצאים
אף בהלכות טומאת עבודה זרה. אלא שכאן נתפתח הפרוצס במאוחר; שכן התנאים
עדיין מורין הלכה זו מן התורה, ברם, שיטת האמוראים, ברובם, היא שאין טומאת
עבודה זרה אלא מדברי סופרים<a href="#fn:79" id="fnref:79" title="see footnote" class="footnote"><sup>79</sup></a>.</p>

<p>וכשאנו מבקשים לידע מה הם הגורמים להתפתחות זו, הרי ודאי
אין בידינו להחויר לעצמנו יפה, על־ידי ראָיות מוכיחות, טיבם של אלו. ברם,
יש לשער שבכיווּנה הכולל פעלו כאן, ראשונה, <strong>הגורם ההיסטורי</strong>, לומר
שבתוקף תנאי המציאות נאנסו ישראל להזדקק <strong>להם</strong> לאומות העולם (ביחוד לאחר
חורבן הבית וחורבן ביתר), עוּבדה שהיתה עלולה להביא אף לידי שינויים בתפיסת
היסוד של היהדות כלפי מהותם הרוחנית של הנכרים. שכּן כשם שהמציאות המשתנית
עלולה היתה לחדש גזירות, כך היה בידה לגרום אף להסתגלות.</p>

<p>ובשניה, <strong>הגורם שבהלכה</strong>; שכל הטומאות שבתוכה אין יסודן
אלא בגופם של נושאיהן, פרט לטומאת נכרים ועבודה זרה שגורמה עוּבדה שברוח.
ולפיכך נדחקה טומאה זו ממערכת כל הטומאות, הואיל והיא משתנית מהן
בעיקרה.</p>

<p>ולבסוף, נראין דברים שאף מתחילה, כל אותם הימים שההלכה
היתה מצויה ופועלת בגילויים הרבה, לא זכתה להכרה גמורה אצל כל החוגים, אף
של הפרושים, וקיומה בצד משפט התורה, שמתוך שתיקתה אתה למד את ביטולה, לא
היה מאושש לחלוטין.</p>

<p>מכל־מקום, כיווּן התפתחוּתה של ההלכה, כפי שהוא מוצא ביטוי
במקורות, לא היה בעיקרו אלא בדרך של הגבלה ועקירת־יסוד, אלא שבתקופות
מסוימות ביקשו לאוששה, עד שלא נצטמצמה ביותר ונתלשה מקרקע של
תורה<a href="#fn:80" id="fnref:80" title="see footnote" class="footnote"><sup>80</sup></a>.</p>

<blockquote>
<br />
</blockquote>

<blockquote>
<br />
</blockquote>

<div class="footnotes">
<hr />
<ol>

<li id="fn:1">
<p>Schürer, Geschichte etc.4, III, 182&#8211;183; II, 89&#8211;92; Bertholet, Die Stellung der Israeliten etc., 307, 324;
Strack&#8211;Billerbeck, Kommentar etc., I, 102&#8211;105, IV, 375; Zeitlin, HUCA, I, 359&#8211;362; Ginzberg, MGWJ, 1912, 434; Gavin, The jewish
antecedents etc., 29&#8211;30, 55 ; צ. פ. חיות, ספר היובל  להרכבי, עמוד 109. <a href="#fnref:1" title="return to body" class="reversefootnote">&#160;&#8617;</a></p>
</li>

<li id="fn:2">
<p>The levitical impurity etc., J.Q.R. n. s.,
XVII, 1&#8211;81 <a href="#fnref:2" title="return to body" class="reversefootnote">&#160;&#8617;</a></p>
</li>

<li id="fn:3">
<p>תוספתא נידה פ&#8220;ט הי&#8221;ד. ובבבלי סט ב נשנתה ההלכה בשם
רבי. והנה ביכלר (שם, עמוד 18) מפרש ברייתא זו כאילו היא מדברת
<strong>בטומאת מת</strong> של הנכרי. ורבי שמעון קובע איפוא
שמת נכרי מטמא מדברי סופרים. כיוצא בזה מפרש אף גוטמן (מפתח
התלמודIII ב עמוד סח). ברם, אין ההלכה מדברת
אלא בהמשך טומאת זיבה של גוי, שהיא מחיים, וכמו שנסמכה עיקר ההלכה
במשנה לזב וזבה שמתו וכו', וכן אף בתוספתא, וכמו שמפורש בברייתא
שבתלמוד. רבי שמעון אינו מדבר איפוא כלל בטומאת מת נכרי ואינו בא ליחס
לו טומאה שמדברי סופרים, אלא בטומאתו שמחיים (טומאת זבין), ומטהרו מן
הטומאה, הואיל ומעיקרה (מחייו) אין טומאה זו אלא מגזירת חכמים שגזרו
עליהם להיות כזבין לכל דבריהם. <a href="#fnref:3" title="return to body" class="reversefootnote">&#160;&#8617;</a></p>
</li>

<li id="fn:4">
<p>בגמרא מיוחס הפירוש לרבי יוחנן (פסחים צב א). ברם,
לאחר העיון יש לנו לומר, שעיקר דבריו של ר' יוחנן לא היו אלא &#8220;מחלוקת
בערל נכרי אבל ישראל דברי הכל טובל ואוכל את פסחו לערב&#8221;, לומר רבי
יוחנן העתיק את התוספתא בתמציתה, והפירוש האמור בארמית נשתלשל לגוף
מאמרו של רבי יוחנן על&#8211;ידי מסורת סתומה של החכמים הבבלים. <a href="#fnref:4" title="return to body" class="reversefootnote">&#160;&#8617;</a></p>
</li>

<li id="fn:5">
<p>פסחים פ&#8220;ח לו ע&#8221;ב. [כבר העירותי בתרביץ ש&#8220;ג, 236,
שלפי הירוש' בפסחים שם נחלקו בית שמאי ובית הלל במחלוקת רבי אליעזר בן
יעקב ורבי מאיר בס&#8221;ז, 305 (בהוצאה שלי, עמוד 15): א&#8216; ר&#8217; ליעזר בן יעקב
לכך נא&#8216; והיתה לבני ישראל בני ישראל מקבלין הזיה אין הגוים מקבלין הזיה א&#8217; לו ר&#8216; מאיר והלא כבר נא&#8217;
תתחטאו ושביכם א&#8216; לו רבי בוודי שאמרתה אלא שהינחתה שם דבר אחד ואנו
צריכים לו אתם ושביכם מה אתם בני ברית מקבלים הזיה אף השבויה כשתבוא
לברית ותיטמא תהי מקבלת הזיה. ושאמנם רבי אליעזר בן יעקב בתוס&#8217; פסחים
פ&#8220;ז י&#8221;ג (כנו&#8216; כ&#8220;י וינה וכ&#8221;י לונדון וירוש&#8217; שם) ודאי שסובר כבית שמאי
ומסייע לדעתם: <strong>ר' אליעזר בן יעקב אומר</strong> איצטרדיות (&#8220;אצטרדיוטות&#8221;,
&#8220;אצטרטיות&#8221;) ושומרי צירין היו בירושלם שהיו טובלין ואוכלין את פסחיהם
לערב, שכּן &#8220;איסטרטיות&#8221; ודאי גויים – גרים הם. ואמנם גם הברייתא שלפניה
שבתוס&#8216; שם מוכיחה שנחלקו בזה אם ערל גוי &#8220;מקבל הזייה&#8221; או לא, שכּן
שנינו: <strong>א' ר' יוסי</strong> (בר' יהודה, ליתא בכ&quot;י לונדון, ואשגרה הוא מהלכה
יב) מודים בית שמאי ובית הלל (צוק': לא נחלקו ב&#8220;ש וב&#8221;ה) בערל זר (&#8220;זכר&#8221;) <strong>שמקבל הזאה</strong> ואוכל על מה נחלקו על ערל גוי שב&quot;ש אומ&#8217; טובל
וכו&#8216;; ז&quot;א שמחלוקתם של בית שמאי ובית הלל בגר שנתגייר בערב פסח (שמל
ולא טבל) תלויה בהלכה אם ערל גוי מקבל הזיה. ומכיון שר&#8217; <strong>יוסי</strong>
הוא&#8211;הוא ששנה מחלוקת זו בעדיות פ&#8220;ה מ&#8221;ב בקולי בית שמאי, ודאי שנו&#8216; כ&quot;י
לונדון הוא הנכון וגם ודאי שמסורת התוס&#8217; היא הנכונה לעומת זו שנמסרה
בבבלי פסח&#8216; צב א: לא נחלקו בית שמאי ובית הלל על ערל ישראל <strong>שטובל
ואוכל את פסחו לערב</strong>, שכבר נתקשו בה התוס&#8217;, וכן גם דברי <strong>ר' יוחנן</strong>
נמסרו בירוש&#8216; שם כך: ישראל ערל <strong>מזין</strong> עליו, שכּן מצאנו שקיבלו
אבותינו במדבר הזיה ערלים וכו&#8217;, כמו שנמסרו ביבמות עא ב, ובניגוד
לצורתם שנמסרה בבבלי פסח&#8216; שם בשם ר&#8217; יוחנן. – אפ']. <a href="#fnref:5" title="return to body" class="reversefootnote">&#160;&#8617;</a></p>
</li>

<li id="fn:6">
<p>הרי שנו בברייתא שבבבלי (צב א) &#8220;לא נחלקו בית שמאי
ובית הלל על ערל ישראל <strong>שטובל</strong> ואוכל את פסחו לערב&#8221; וכו&#8216;. אמנם
בתוספות כתבו &#8220;תימה לריב&#8221;א דלא מצינו בשום מקום טבילה בישראל שמל אפילו
מדרבנן&quot; (תשובת בעל תוי&quot;ט, שאין זו אלא טבילה שלפני הרגל, של כל ישראל, קשה). ברם, מצינו אף במקום אחר,
שהיו שהורו שיש בערלה טומאה. שכּן הלכה זו
תלויה בשאלה שנידונה בתלמודים (יבמות עא ב–עב ב; ירוש' פסחים פ&#8220;ח לו
ע&#8221;ב ונזיר פ&#8220;ח נז ע&#8221;א) אם ערל מזה ומקבל הזאה. וביבמות (עב ב וחגיגה ד
ב) קובע התלמוד לדעת רבי עקיבא שהערל כטמא להזיה ולראיה [עי&#8217; מש&#8220;כ
בהערה שקדמה. ולא אמרו &#8221;<strong>שיש בערלה טומאה</strong>&#8220;, אלא שהשוו אותם, שרבי
עקיבא &#8221;מרבה ערל <strong>כטמא</strong>&quot;, וביבמות עב ב דחו גם את הראיה מפטורו מן
הראיה: התם משום דמאיס. – אפ']. <a href="#fnref:6" title="return to body" class="reversefootnote">&#160;&#8617;</a></p>
</li>

<li id="fn:7">
<p>השוה אדר&#8220;נ נו&#8221;ב פי&#8220;ט (כא ע&quot;ב) וסדר אליהו זוטא  פט&#8221;ז (מהדורת איש שלום – פרקי דרך ארץ פ&quot;א, עמוד 7). <a href="#fnref:7" title="return to body" class="reversefootnote">&#160;&#8617;</a></p>
</li>

<li id="fn:8">
<p>בברייתא שבבבלי (יומא מז א) מוסיף, לאחר שנשנה אותו
סיפור מעשה שבתוספתא– &#8220;ושוב אמרו עליו על רבי ישמעאל בן קמחית פעם אחת
יצא וסיפר עם הגמון (כן עיקר; והשוה ד&quot;ס) אחד בשוק וניתזה צינורא וכו&#8216;
ונכנס יוסף אחיו וכו&#8217;. ברם, כבר שיער ביכלר בצדק (שם, עמוד 8, הערה 13)
שאין כאן, בברייתא הבבלית, אלא שתי נוסחאות של מסורת אחת. ואמנם
בירושלמי ובמדרשים המסורת היא בהתאם לזו שבתוספתא (מלך ערבי), ברם,
באדר&#8221;נ (נו&#8220;א, פל&#8221;ה) מכוון הנוסח לשני שבבבלי (הגמון). <a href="#fnref:8" title="return to body" class="reversefootnote">&#160;&#8617;</a></p>
</li>

<li id="fn:9">
<p>והשוה תוספתא נידה פ&#8220;ב ה&#8221;ה ובבלי יבמות קיד א.
ולענין המשנה ע&#8220;ז פ&#8221;ב מ&#8220;א, ראה להלן בפנים ובהערה 65 [ועי' רשב&#8221;א
ביבמות שם]. <a href="#fnref:9" title="return to body" class="reversefootnote">&#160;&#8617;</a></p>
</li>

<li id="fn:10">
<p>השוה תוספתא טהרות פ&#8220;ו הי&#8221;א &#8220;הנדחק בריחים שהגוי  בתוכה שהנידה בתוכה בגדיו טמאין מדרס&#8221;. <a href="#fnref:10" title="return to body" class="reversefootnote">&#160;&#8617;</a></p>
</li>

<li id="fn:11">
<p>חיות שם. ברם, עדיין צריך הדבר תלמוד, שייתכן שלא  טומאת נכרים גרמה לטבילה זו, ואדבר בזה במאמר הבא. <a href="#fnref:11" title="return to body" class="reversefootnote">&#160;&#8617;</a></p>
</li>

<li id="fn:12">
<p>יוחנן יח כח נראה שאינו ענין לכאן; שאותה טומאה
מפני מדורות גויים היא, שיסודה בחשש של נפלים (אהלות פי&#8220;ח, מ&#8221;ז ומ&quot;ח).
מיהו ראה להלן הערה 75. <a href="#fnref:12" title="return to body" class="reversefootnote">&#160;&#8617;</a></p>
</li>

<li id="fn:13">
<p>שירר, שם, עמוד 91, II.  והשוה ביכלר, שם, עמוד 2. <a href="#fnref:13" title="return to body" class="reversefootnote">&#160;&#8617;</a></p>
</li>

<li id="fn:14">
<p>בבא בתרא כ ע&quot;א. <a href="#fnref:14" title="return to body" class="reversefootnote">&#160;&#8617;</a></p>
</li>

<li id="fn:15">
<p>קצנלסון, MGWJ, כרך 43,
עמודים 194–196 תופס שיטה הפוכה, והריהו מבקש להוכיח שלפי התורה כשרים
הנכרים לקבל טומאה כישראל, ולא עוד אלא שאף בימי בית שני עד סמוך
לחורבנו הורו כך הלכה. דעה זו מותנית אצל אותו חכם על&#8211;ידי שיטתו בענין
הטומאות שבתורה, שמעיקרן אינן אלא מגורמים סניטריים&#8211;ציבוריים, ולפיכך
אין צריך לומר שאף הנכרי חלין עליו דיני חיטוי וטהרה. ברם, אנו אין אנו
עסוקין אלא בתורה שבעל&#8211;פה ובימי בית שני בלבד, ולפרשה זו אין יכול
קצנלסון להביא שום ראָיה מוכיחה, שתלמד היפּוּכה של ההלכה הקבועה על
הנכרים שאינם בכלל דיני טומאה וטהרה. <a href="#fnref:15" title="return to body" class="reversefootnote">&#160;&#8617;</a></p>
</li>

<li id="fn:16">
<p>ראה דורות הראשונים, חלק ראשון, כרך שלישי,  רצד–רצז, והשוה גם צייטלין, REJ, כרך 68, עמוד  36. <a href="#fnref:16" title="return to body" class="reversefootnote">&#160;&#8617;</a></p>
</li>

<li id="fn:17">
<p>השוה גם &#8220;חיים&#8221; פי&quot;ג וקדמוניות יב ג א. <a href="#fnref:17" title="return to body" class="reversefootnote">&#160;&#8617;</a></p>
</li>

<li id="fn:18">
<p>אמנם לפי המסורת אין הבועל ארמית חייב מיתה ואין
איסורו אלא מדברי סופרים (ע&#8220;ז לו ב; ירושלמי שבת פ&#8221;א ג ע&quot;ד); ברם לעיל
עמוד 102 השתדלתי לברר שאותה הלכה ביסודה, בימים שנשנתה תחילה, מבוססת
היא על ההלכה המחייבת את הבועל ארמית (ושאר כל העבריינים המנויים באותה
משנה) מיתה בידי אדם. <a href="#fnref:18" title="return to body" class="reversefootnote">&#160;&#8617;</a></p>
</li>

<li id="fn:19">
<p>פ&#8220;ל ז י&#8221;ד–י&#8220;ז. והשוה עוד צוואות י&#8221;ב שבטים, לוי,  פ&quot;ט, וכן מלמדנו פילון (על החוקים, III, 29)  שהתורה אוסרת את החיתון עם כל הנכרים כולם. והשוה ריטר Philon
u. d. Halacha, עמודים 71–76 ובהערות והיינימן  282–281,.Philons u. s. w. <a href="#fnref:19" title="return to body" class="reversefootnote">&#160;&#8617;</a></p>
</li>

<li id="fn:20">
<p>קדמוניות כ ז ב. <a href="#fnref:20" title="return to body" class="reversefootnote">&#160;&#8617;</a></p>
</li>

<li id="fn:21">
<p>הואיל והגזירות לא באו אלא לחיזוק הלכה שהיתה
רפויה, לפיכך אין לתמוה שרבי שמעון מונה כאן איסור בנותיהן בין הגזירות
בשעה שלשיטתו בנותיהן אסורות בחיתון, ואף שלא משבעת עממין, מן התורה
(ע&quot;ז לו ב). כיוצא בדבר נמנתה כאן עדותן, ואף&#8211;על&#8211;פי שלפי המסורת הלכה
זו מן התורה היא, לפי שלא ביקשו אלא לחזק מצוות שהיו רפויות
בידן. <a href="#fnref:21" title="return to body" class="reversefootnote">&#160;&#8617;</a></p>
</li>

<li id="fn:22">
<p>לדעת גרץ (העברי, II,
עמודים 92–94) היה המעשה לאחר מפּלת צסטיוס גלוס וגירוש הרומאים
מירושלים. צייטלין סבור (שם, עמוד 36) שהמאורע חל ימים מועטים לפני&#8211;כן
(שנת 66). מכל&#8211;מקום, אף לדעה זו, לא נשתייר מלאחר הגזירה אלא זמן בטל
במיעוטו לקיום ה&#8220;קצרן&#8221; (&#8220;קסתרא&#8221; שבירושלים נזכרה אף בשה&quot;ש זוטא, בסופו,
שכטר, עמוד 47, בובר, 41). אמנם וייס (דדו&quot;ד, מהדורה ב, עמוד 175
ובהערה 1 לעמוד 176) מניח שי&quot;ח דבר נגזרו סמוך למיתתו של אגריפס הראשון
(בשנות הארבעים); אבל אין דבריו מבוססים. <a href="#fnref:22" title="return to body" class="reversefootnote">&#160;&#8617;</a></p>
</li>

<li id="fn:23">
<p>יוסיפוס (קדמוניות יז ו ד) מספר על מתתיה בן
תיאופילוס שראה קרי בליל יום&#8211;הכיפורים ונמנע מלשמש במקדש. ומהצעת דבריו
נראה שהוא מעתיק כאן מסורת על מאורע יחיד שאירע בימי בית שני שכהן גדול
שנמנע, מלשמש ביום&#8211;הכיפורים. והרי לכאורה מתנגדת מסורת זו לאותה
שבמקורות התלמוד (השוה אדר&#8220;נ נו&#8221;א פל&#8220;ה שכטר נג א &#8221;ולא אירע קרי לכהן
גדול ביום&#8211;הכיפורים חוץ מרבי ישמעאל בן קמחית שיצא להסיח עם הגמון אחד&quot;
וכו'; צירוף זה של ראיית קרי לטומאת רוקו של נכרי מלמדנו שיסוד המסורת
ביחידות המקרה של כהן גדול שנטמא ביום&#8211;הכיפורים בכלל), שאף היא אינה
מכוונת אלא לספר על מעשה יחיד. מכל&#8211;מקום אין ידים לכפור באמיתות המסורת
התלמודית על מעשה ישמעאל בן קמחית (אלא שאין צריך לומר שיוסיפוס מתנגד
למשנת אבות פ&#8220;ה מ&#8221;ה). <a href="#fnref:23" title="return to body" class="reversefootnote">&#160;&#8617;</a></p>
</li>

<li id="fn:24">
<p>Gavin, שם, 29–30, 55, מקבל
שיטת ביכלר, אלא שהוא טועה בדבריו. שביכלר אומר הואיל וגזרו טומאת נידה
על נשותיהן, הרי שהגויים טמאין כבועלי נידות, והלה כותב, שטומאת
נשותיהן (מפני נידותן) גרמה לכך <strong>שבני גויים</strong> יהו טמאין <strong>בולד
הטומאה!</strong> <a href="#fnref:24" title="return to body" class="reversefootnote">&#160;&#8617;</a></p>
</li>

<li id="fn:25">
<p>ביכלר סבור שגזרו טומאה זו סמוך לימיהם של
החשמונאים או בתחילתה של תקופה זו, אלא שאותה גזירה נתבטלה או נשתכחה
לאחר&#8211;מיכּן וחזרה ונתחדשה סמוך לזמנו של ישמעאל בן קמחית (שנת 18–17
למנינם). <a href="#fnref:25" title="return to body" class="reversefootnote">&#160;&#8617;</a></p>
</li>

<li id="fn:26">
<p>ולפי פשוטה באה ההלכה לטהר שכבת זרעה ואפילו מדרבנן
(השוה נידה לד א–ב). אמנם נראה לכאורה, שאותה ברייתא שבירוש' (שם) –
&#8220;ואלו הן שגזרו&#8230; ועל שכבת זרען ועל מימי רגליהן, חולקת על משנתנו,
ואף&#8211;על&#8211;פי שהתלמוד להלן מישב את ההלכה שבברייתא, &#8221;שאי אפשר לשכבת זרע
לצאת בלא מימי רגלים&quot;. <a href="#fnref:26" title="return to body" class="reversefootnote">&#160;&#8617;</a></p>
</li>

<li id="fn:27">
<p>פירשתי על דעת התלמוד המפרש דברי בית שמאי המטהרין,
לפי שביקשו לעשות היכר על&#8211;ידי טהרת זמן שעיקר טומאתה (אצל רוקה ומימי
רגליה) מדברי סופרים. ותופס אני את דברי תלמודנו שקושיתו &#8220;ולית לה לבית
שמאי דבר אל בני ישראל וכו' אבל גזרו עליהם שיהו כזבין לכל דבריהם&#8221;
כמשמעה, לומר שהגמרא רואה דם נידה כמעיין אצל הזבה בין לדעת בית שמאי
ובין לדעת בית הלל, ולא שבא להקיש מגזירת טומאת זבין על טומאת נידה.
שראשונה, מה מקום להיקש זה, והרי טומאת זבין שלהם אינה <strong>בזיבתם</strong>, אלא
טומאה כוללת, בלא גורם (כאצל ישראל), וכאן אנו מבקשים שיהא דמה טמא
מפני <strong>הנידות</strong> ממש. ועוד, כלום יש להניח שלדעת התלמוד אף טומאה
מיוחדת אחרת כגון צרעת תהא חלה על הנכרים מדברי סופרים. ועוד, שאם
טומאה זו היא טומאת נידה, מה היכר יש לבית שמאי כשמטהרין מאותה טומאה
של נידה, שטומאת זבין שלה היא מדרבנן אצל רוקה ומימי רגליה. ואף סמיכות
דם נידה של נכרית לדם טהרה של מצורעת שבמשנתנו, מוכיחה שכשם שאצל
המצורעת גורם הטומאה הוא של הצרעת, כך אצל הנכרית גורמה לא בדם נידה
כשלעצמו, אלא מפני הזיבה. ברם, אפשר לפרש את משנתנו שענינה שבית שמאי
ובית הלל חולקין בעיקר ההלכה. שלדעת בית שמאי אין דם נידה כמעיין של
זב, ולדעת בית הלל הרי הוא כשאר המעיינות, ולפיכך הוא מטמא כמוֹתם לח
ולא יבש, והוא אף יסוד מחלוקתן אצל דם טהרה של מצורעת, וכדרך שקובעת
התוספתא (פ&#8220;ה ה&#8221;ג) &#8220;דם הנכרית וכו' בית שמאי אומרים הרי הן כדם מגפתה&#8221;
(הרע&#8220;ב בפירושו לעדיות מפרש &#8221;דם נכרית&quot; כדם זיבה: מיהו הפירוש רחוק).
ויש להשוות דברי הרמב&#8220;ם בפירושו לעדיות פ&#8221;ה מ&quot;א (ודברי הראב&quot;ד שם)
ולנידה שם. <a href="#fnref:27" title="return to body" class="reversefootnote">&#160;&#8617;</a></p>
</li>

<li id="fn:28">
<p>ראה ביכלר, שם, עמוד 17, הערה 32. <a href="#fnref:28" title="return to body" class="reversefootnote">&#160;&#8617;</a></p>
</li>

<li id="fn:29">
<p>קדמוניות טו יא ה; מלחמות ה ה ב; ו ב ד; נגד אפיון  ב ח. <a href="#fnref:29" title="return to body" class="reversefootnote">&#160;&#8617;</a></p>
</li>

<li id="fn:30">
<p>213, 31 ,Legatio ad Gaium,  והשוה גם מעשי השליחים כא, כח. <a href="#fnref:30" title="return to body" class="reversefootnote">&#160;&#8617;</a></p>
</li>

<li id="fn:31">
<p>פירוש הדברים תלוי בנוסחאות השונות שבפסוק יג,  וראה Charles, Apokrypha, 1, 163, הערה 13, 122 ,Kautzsch Apokryphen, I, הערה k. ונראה לי שאין לקיים אלא הנוסח והפירוש שבפנים, וכיוצא בזה
תירגם קאוּטש, הואיל ולפי הנוסח האחר אין פירוש הדברים עולה
יפה. <a href="#fnref:31" title="return to body" class="reversefootnote">&#160;&#8617;</a></p>
</li>

<li id="fn:32">
<p>השוה שירר, שם, 225–226, הערה 6. <a href="#fnref:32" title="return to body" class="reversefootnote">&#160;&#8617;</a></p>
</li>

<li id="fn:33">
<p>&#8220;מעשי הנביאים&#8221; שבחשמונאים הם בדומה ל&#8220;מעשה נביאים&#8221;
שבמשנה (ידים פד מג) תקנות הנביאים האחרונים (כיוצא בדבר &#8220;מנהג נביאים&#8221;
ו&#8220;יסוד נביאים&#8221;, סוכה מד א וירושלמי שם פ&#8220;ה נד ע&#8221;ב), והם חגי, זכריה
ומלאכי שהמסורת קוראת את שמם על כמה הלכות (יבמות טז א; נזיר נג א;
קידושין מג א; ר&quot;ה יט ב; חולין קלז ב) והם הממצעים בין אנשי כנסת
הגדולה ובין &#8220;הנביאים&#8221; (או ה&#8220;זקנים&#8221;, אדר&#8220;נ נו&#8221;א ונו&#8220;ב פ&#8221;א א
ע&quot;ב). <a href="#fnref:33" title="return to body" class="reversefootnote">&#160;&#8617;</a></p>
</li>

<li id="fn:34">
<p>אמנם אין היקש זה מכריע, שייתכן לראות כאן נסיון של
סניגוריה כלפי האומות, לומר שלא החמירו בנכרים יותר מבישראל שלא
נתקדשו. <a href="#fnref:34" title="return to body" class="reversefootnote">&#160;&#8617;</a></p>
</li>

<li id="fn:35">
<p>יוסיפוס ופילון מלמדים שהיו דנים את הגוי שנכנס  למקדש באיסור – במיתה. וכן מוכיחה הכתובת שנמצאה על&#8211;ידי
Clermont&#8211;Ganneau (השוה שירר, III, עמוד 329, הערה 57). אמנם דירנבורג (195–178, 1872
,Journal asiatique) מבקש לפרש שאין כאן אלא
מיתה בידי שמים; אבל אין דבריו נראין, שהמקורות כפשוטם מוכיחים שהעונש
הוא בידי אדם, והשוה ברטולט עמוד 312. מעתה יש לכאורה לסתור אותה הנחה
שאיסור כניסתם למקדש הוא מפני טומאתם (כשל טמא מת), שהרי אין טמא הנכנס
למקדש אלא בכרת. ברם, אין לתמוה על כך, שהרי אף הגוי שאכל מן הפסח
(פסחים ג ב) נהרג, וקשה לומר עם דירנבורג שלא היה כאן אלא מעשה קנאים.
והנה ייתכן לומר שבגויים החמירו; מיהו יש להניח שכמה מן העבירות
(לפחות) שאין חייבין עליהן על דעת ההלכה אלא כרת או מיתה בידי שמים
נידונו לפי ההלכה הראשונה במיתת בית&#8211;דין, ובמיוחד אצל טומאת מקדש
וקדשיו (ראה לעיל, עמוד 103 הערה 61). <a href="#fnref:35" title="return to body" class="reversefootnote">&#160;&#8617;</a></p>
</li>

<li id="fn:36">
<p>השוה שכטר, Documents of Jewish Sectaries,  I, עמוד XXV; א. אפשטיין, אלדד  הדני, עמוד 172; אשכולי, תרביץ שנה ז, עמוד 124. <a href="#fnref:36" title="return to body" class="reversefootnote">&#160;&#8617;</a></p>
</li>

<li id="fn:37">
<p>איפיפניוס, &#8220;מינים&#8221;, 3, 9 (הוצאת האקדמיה של המלכות  הפרוסית), כרך I, עמוד 200; &#8220;מסע אנטונינוס  מפלקנטיה&#8221; הוצ' Geyer (Itinera Hierosolymitana), עמוד 164 (בנוסחה ראשונה: הנוסחה השניה נשתבשה כאן) –
,Descendentes per campestria civitates et vicos
Samaritanorum; et per plateas, unde transivimus sive .nos sive Iudaei, cum paleas vestigia nostra
incendentes etc. ומלהלן שם אנו למדים שהשומרונים היו
מטמאין כל שנגע בו הגוי (כלים ומשקין ואוכלין), והשוה ביכלר, עמוד 48,
הערה 139, וכן הוא ב&#8220;ספר יהושע&#8221; השומרוני (כרמי
שומרון, 87, 88), כמסופּּר אצל אנטונינוס (ושם המנהג מיוחס לזמנו של
אדריינוס). <a href="#fnref:37" title="return to body" class="reversefootnote">&#160;&#8617;</a></p>
</li>

<li id="fn:38">
<p>הר&#8220;ש לאותה משנה כותב &#8221;ועכו&#8220;ם נמי אף&#8211;על&#8211;פי שגזרו
עליהם שיהיו כזבים לכל דבריהם – לענין שילוח מחנות לא גזרו עלייהו אלא
כטמאי מתים&#8221;. <a href="#fnref:38" title="return to body" class="reversefootnote">&#160;&#8617;</a></p>
</li>

<li id="fn:39">
<p>כך היא הגירסה העיקרית, כמו שמנסחין הר&#8220;ח וכ&#8221;י
אוֹכּספוֹרד (=ד&quot;ס) וראשונים. ורש&#8220;י הגיהה – &#8221;ולא גרסינן מגע נכרי
ונכרית שגזרו חכמים עליהן טומאת זבין&quot;. <a href="#fnref:39" title="return to body" class="reversefootnote">&#160;&#8617;</a></p>
</li>

<li id="fn:40">
<p>בברייתא שבשבת כא ב (מגילת תענית פ&quot;ט) שנינו:
&#8220;שכשנכנסו יוָנים להיכל טמאו כל השמנים&#8221; וכו'. טומאה זו לפשוטם של
דברים אינה אלא טומאת גויותם. והנה הראשונים מקשין ולמה לא נטמא אותו
פך של שמן שהיה מונח בחותמו של כהן גדול אף הוא מפני היסטן. ברם, ראינו
שהיו שהורו שאין טומאת גוי אלא כטומאת מגע שרץ ולפיכך אין הנכרי מטמא
במשא, אלא שאף לשיטה האחרת הרואה את הנכרים כטמאי&#8211;מתים, אין קשה, הואיל
ואין טמא מת מטמא במשא אף הוא. <a href="#fnref:40" title="return to body" class="reversefootnote">&#160;&#8617;</a></p>
</li>

<li id="fn:41">
<p>על&#8211;ידי הבחנה זו של דעות חלוקות בחומרה של טומאת
נכרים, יש בידינו ליישב את הסתירה המצויה אצל יוסיפוס בענין בגדי כהן
גדול (קושיה שעמד עליה ביכלר), שבאותה מסורת שנעתקה בפנים הוא מעיד
שהיו מטהרין אותם שבעה ימים, ובמקום אחר (קדמוניות טו יא ד) הוא אומר
שהיו מוציאין אותן בערב החג; שהמסורת הראשונה כדעת המטמאין נכרי כטמא
מת שמטמא כלים טומאת ז, והאחרת – במכוון לשיטת המקילין, שלפיה טומאתן
כטומאת מגע שרץ, וטמא שרץ אין מטמא כלים (ביכלר בעמוד 29 משתדל ליישב
את הסתירה בדרך רחוקה; ברם, בעמוד 30 דבריו מתקרבין למה שנאמר).</p>

<p>אלא שלכאורה אפשר היה ליישב את הסתירה על&#8211;ידי הנחת
חילופי שלטונות בישראל. שהצדוקים לכאורה לא הורו דין טומאתן, ולפיכך
כשהם משלו באומה לא היו מקפידין בטהרת הבגדים (ויש לעיין בתוספתא חגיגה
פ&#8220;ג הל&#8221;ה וירוש' שם פ&#8220;ג עט ע&#8221;ד, שמפשטוּת הלשון יש לכאורה ללמוד
שהצדוקים הורו שאין כלי&#8211;קודש מקבלין טומאה). ברם, בראשונה יש לעמוד על
כך שאף&#8211;על&#8211;פי שאין הלכה זו אלא &#8220;מסורת זקנים&#8221;, מכל&#8211;מקום אין מן הנמנע
שאף הצדוקין הודו בה כשומרונים. ובשניה כבר העידו יוסיפוס (קדמוניות יח
א ד) והתנאים (תוספתא יום&#8211;הכיפורים פ&#8220;א ה&#8221;ח; יומא יט ב. ירושלמי שם פ&#8220;א
לט ע&#8221;א) שהצדוקים נוהגין בטובתם ושלא בטובתם כמנהג הפרושים. <a href="#fnref:41" title="return to body" class="reversefootnote">&#160;&#8617;</a></p>
</li>

<li id="fn:42">
<p>אף&#8211;על&#8211;פי שהתלמוד קובע (חגיגה י ב ובהקבלות) &#8220;דברי
תורה מדברי קבלה לא ילפינן&#8221;, מכל&#8211;מקום למדנו כמה הלכות קצובות מן הקבלה
שדינן כדין דבר תורה, והשוה חיות, תורת הנביאים ז–ח. <a href="#fnref:42" title="return to body" class="reversefootnote">&#160;&#8617;</a></p>
</li>

<li id="fn:43">
<p>השוה תוספתא זבים פ&#8220;ה ה&#8221;ה &#8220;הנוגע וכו' בבועל נידה  ובעבודה זרה מטמא אחד ופוסל אחד&#8221;. <a href="#fnref:43" title="return to body" class="reversefootnote">&#160;&#8617;</a></p>
</li>

<li id="fn:44">
<p>שיטת תלמודנו המחמירה בתקרובת עכו&#8220;ם יותר מבעבודה
זרה עצמה, מצויה אף במקום אחר, והוא במה שלמדנו (ע&quot;ז נ א) &#8221;אמר רבי
גידל אמר רבי חייא בר יוסף אמר רב מניין לתקרובת עכו&#8220;ם שאין לה בטילה
עולמית שנא' ויצמדו לבעל פעור ויאכלו זבחי מתים&#8221; וכו&#8216;. וכן מיחס התלמוד
לר&#8217; יוחנן הלכה שע&quot;ז קלה לענין ביטול טומאתה מתקרובתה (אמנם בירושלמי
(פ&#8220;ד מג ע&#8221;ד) אנו גורסין &#8220;רבי שמואל רבי אבהו בשם רב אבני מרקוליס
שנתפזרו אין להן ביטול לעולם משום עבודת ע&#8221;ז שמע רבי יוחנן ומר יפה
לימדנו רבי שכן המשתחוה לע&#8220;ז של אוכלים אין להן ביטול לעולם&#8221;, ופירש
בעל פ&#8220;מ כוונת הירושלמי כדעת הבבלי; ברם, בעל יפ&#8221;ע תופס הלשון של ר'
יוחנן &#8220;ע&#8221;ז של אוכלים&#8220; שמשמעותו שהאוכלין הן גופה של ע&#8221;ז, ושלא
כתלמודנו). <a href="#fnref:44" title="return to body" class="reversefootnote">&#160;&#8617;</a></p>
</li>

<li id="fn:45">
<p>ע&#8220;ז פ&#8221;ג מג ע&#8220;א; שבת פ&#8221;ט יא ע&#8220;ד &#8221;רבי זעורא רבי
יצחק בר נחמן רבי אלעזר רבי אבהו בשם רבי יוחנן ויצמדו לבעל פעור
ויאכלו זבחי מתים מה המת מטמא בכזית אף עבודה זרה תטמא בכזית&#8220;. מיהו
ההלכות שבתוספתא (ע&#8220;ז ו(ז) ב ה&#8221;ג; זבים פ&#8220;ה ה&#8221;ז) &#8221;המייחד ביתו לע&#8220;ז
כולו מטמא בביאה&#8221;, &#8220;המכניס ראשו ורובו לבית ע&#8221;ז טמא&quot; וכו', נראה שיש
לפרש טומאת אהלן מפני טומאת נגע (שבאוהל המת טמא אף במכניס ראשי
אצבעותיו). <a href="#fnref:45" title="return to body" class="reversefootnote">&#160;&#8617;</a></p>
</li>

<li id="fn:46">
<p>בירושלמי קידושין פ&#8220;ג סד ע&#8221;ד – &#8220;דתני בר קפרא גר
שמל ולא טבל הרי זה כשר שאין גר שלא טבל לקירויו וקשייא עלת לו טומאה
קלה מטומאה חמורה אמר רבי יוסי בי רבי בון כיוון שזו וזו לשום קדושת
ישראל עלת לו&#8221;. ויש להשוות הלשון למאמרו של רבי ירמיה בירוש' ע&#8220;ז פ&#8221;ה מה ע&#8220;ב, לענין טבילת כלים
חדשים של גויים – &#8221;לפי שיצאו מטומאת הגוי ונכנסו לקדושת ישראל&#8220;. ברם,
אין מוּכח בפירוש, שטומאה זו היא טומאה ממש ככל שאר הטומאות, שייתכן
לפרש אותה טבילה כמצוה מיוחדת של מעשה&#8211;שבסמל להכנסה &#8221;לקדושת
ישראל&quot;. <a href="#fnref:46" title="return to body" class="reversefootnote">&#160;&#8617;</a></p>
</li>

<li id="fn:47">
<p>ענין מילתן של ישראל עם כניסה לברית במדבר וטבילתן  אותה שעה נלמד בדוחק (כריתות ט א; יבמות מו ב). <a href="#fnref:47" title="return to body" class="reversefootnote">&#160;&#8617;</a></p>
</li>

<li id="fn:48">
<p>השוה לבירור טיבה של טבילת יוחנן Brandt,
Beihefte zur ZATW, XVIII, עמודים 77–85;  שטרק־בילרבק, I, עמוד 112. <a href="#fnref:48" title="return to body" class="reversefootnote">&#160;&#8617;</a></p>
</li>

<li id="fn:49">
<p>164, IV, הוצאת האקדמיה של  המלכות הפרוסית, כרך III, עמוד 184. כמה מן
החכמים נסתייעו באותו מקור כדי להביא הימנו ראָיה לקדמותה של טבילת
גרים; ברם, אין טבילה זו אלא טבילת תשובה, וכדעת ברנדט (שם,
70–87). <a href="#fnref:49" title="return to body" class="reversefootnote">&#160;&#8617;</a></p>
</li>

<li id="fn:50">
<p>צייטלין, HUCA, כרך  I, עמודים 357–363. <a href="#fnref:50" title="return to body" class="reversefootnote">&#160;&#8617;</a></p>
</li>

<li id="fn:51">
<p>לנוסח הברייתא שבבבלי (יבמות מו א) חולקין רבי
אליעזר ור&#8216; יהושע אף במילה, שלדעת רבי אליעזר דיה למילה אצל הגר ולר&#8217;
יהושע דיו בטבילה. ברם, קשה להניח שהיו מוַתרים על המילה אצל מי שבא
להתגייר, שבכמה מקומות למדנו מעדותו של יוסיפוס שהיתה ההתגיירוּת תלויה
במילה. ואף&#8211;על&#8211;פי שחנניה הורה לאיזטס מלך חדייב שלא ימול (קדמוניות <strong>כ
ב ד</strong>), הרי לא עשה כן אלא מפני הסכנה, שלא תתפרסם יהדותו אצל נתיניו
ויהרגוהו, וכמו שמפורש באותו מקום. לפיכך נראה להעדיף את נוסח הירושלמי
(קידושין פ&#8220;ג סד ע&#8221;ד) שלפיו רבי יהושע אומר &#8220;<strong>אף</strong> הטבילה מעכבת&#8221; (ואף
הנוסח שבמסכת גרים, פ&#8220;ב ה&#8221;ב מטה לגירסת הירושלמי).</p>

<p>אמנם לכאורה יש לסייע למסורת שבבבלי מן הברייתא האחרת
(שם מז ב), &#8220;הרי שבא ואמר מלתי ולא טבלתי מטבילין אותו ומה בכך&#8221; וכו&#8216;,
שהתלמוד מפרשה כאילו לדעת ר&#8217; יהודה אין המילה מעכבת. אבל בירושלמי
(קידושין פ&#8220;ד סו ע&#8221;א) נוסח הברייתא הנ&#8220;ל הוא &#8221;גר שמל ולא טבל והיו לו
בנים ואמר מלתי ולא טבלתי נאמן ומטבילין אותו בשבת&#8220; וכו&#8216;, וברור שלנוסח
זה מתיר רבי יהודה להטבילו בשבת משום שהוא נאמן שמל עצמו, וטבילה אינה
מעכבת, וכדעת ר&#8217; אליעזר (ובכמה ענינות תופס רבי יהודה משנתו של רבי
אליעזר) ור&#8216; יוסי סובר כר&#8217; יהושע שאף טבילה מעכבת. לפיכך אוסר להטבילו
בשבת (בהתאם לנוסח המסורת שבבבלי נתנסה בברייתא שם &#8220;לפיכך מטבילין גר
בשבת&#8221;, לומר שהסיפא מדברת בענין אחר, במי שראוהו שמל, ברם, בירושלמי
הגירסה &#8220;ומטבילין אותו בשבת&#8221;, לומר שהנושא אחד והענין אחד). הרי שיש
כאן ב&#8216; מסורות חלוקות, זו של ארץ&#8211;ישראל וזו של בבל (מכל&#8211;מקום רחוק לקשר
מחלוקת זו במה שחנניה, בן בבל, התיר לאיזטס שלא למול, ואלעזר <strong>בן
הגליל</strong> חייבו להימול). והנה לוי (61–59,REJ, LIII) מבקש להוכיח משתיקתה של הברייתא במשנת גרים (פ&#8220;א ה&#8221;א, היגר
סח–סט) אצל קבלת הגר מענין המילה. כמו שנתפרש במסורת המקבילה שביבמות
(מז א–ב), שלאותה הלכה אין המילה מעכבת. ברם, כבר עמד לוי עצמו על
ההלכה הקודמת שם שאינה מזכירה כלל את דעתו של ר&#8217; יהושע שאין המילה
מעכבת. וכשניה, כלום יש להניח שלדעת ר' יהושע אין המילה אצל הבא
להתגייר אפילו מצוה, אתמהא. ואם כן חזרה הקושיה למקומה. ונראה, שאותה
הלכה למן &#8221;הורידוהו&quot; וכו' באה לסדר סדר המעשים של הגר <strong>לאחר</strong> שמל
(ולא זכר למילה, מפני שאינה זוקקת תלמידי&#8211;חכמים והוראות דינים וכו').
ומאחר שמסורת ארץ&#8211;ישראל עדיפה, לפיכך הורע כוחם של דברי גוטמן, Das Judentum und seine Umwelt, 95&#8211;96. <a href="#fnref:51" title="return to body" class="reversefootnote">&#160;&#8617;</a></p>
</li>

<li id="fn:52">
<p>ואף־על־פי־כן אין להסיק שהטבילה היתה באלו הימים Conditio sine qua non (ברטולט 325;  שירר 185&#8211;183 ,III), שייתכן שלא היתה אלא
&#8220;מצוה&#8221;. מצד שני אף אילולא היתה טבילת הגר נוהגת בימים ראשונים,
מכל&#8211;מקום אין ללמוד מכאן על ביטולה של טומאת נכרים, שהרי לדעת ההלכה
הקצובה אין טומאה נוגעת אלא במקדש וקדשיו, ואם כן מה בכך שהוא עומד
בטומאתו, והרי כמה טמאים ישראל עומדין בטומאתם ואין חוששין. אלא לפי
שאותה טומאה של גר <strong>טומאת גויות</strong> היא, לפיכך נעשתה מצוה וחובה; ברם,
יחוד זה של טבילת גר למצוה ולעיכוב, אין מתחייב שיהא מצוי בתחילה. והנה
יש חכמים המביאים ראָיה משתיקתו של יוסיפוס מן הטבילה, שלא היתה זו
נוהגת בפני הבית. אולם כהוגן השיבום שאין מן השתיקה ראָיה, לפי שלא
נזדמן לו ליוסיפוס להעיד עליה. אלא שצייטלין מדמה שהיתה לו הזדמנות לכך
בסיפור מעשה איזטס, במקום שאינו מדבר אלא במילה בלבד (שם, 359). אולם
אף כאן אין מקום להזכרה זו; שבענין המילה האריך יוסיפוס, הואיל ואמו
וחנניה מנעוהו מכך, מפני הגויים תושבי הארץ, לפי שהמילה היתה עשויה
להתפרסם מה שאין כן הטבילה. ועוד שאין בטבילה מעשה רב ומיוחד (והרי כבר
קיים הלה את שאר המצוות לפני כן), מה שאין כן המילה שהיא קשה. <a href="#fnref:52" title="return to body" class="reversefootnote">&#160;&#8617;</a></p>
</li>

<li id="fn:53">
<p>[כל פיסקה זו ישנה רק ברבה נשא פי&#8220;ב טו ומדרש
הגדול &#8221;<strong>ואין שום ראָיה דהוא מן הספרי זוטא</strong>&#8220;, כדברי הורוביץ בעמוד
250, הערה 26. ובודאי שהכל מדרש <strong>מאוחר</strong>, וגם המדרש הזה לא כיון כלל
ל&#8221;הזיה&#8220; בתור כניסה לברית, שהרי אינו אומר &#8221;נתקדשו בהזייה&#8220; כמו שהוא
אומר אצל הלויים, ועי' מהרז&#8221;ו. – אפ']. <a href="#fnref:53" title="return to body" class="reversefootnote">&#160;&#8617;</a></p>
</li>

<li id="fn:54">
<p>וכן להלן, שם, עמודים 282–283 &#8220;מלמד שאינו רשאי
לאכול בזבחים עד שיביא לאשים קרבן&#8221;. ובשני מקומות אלה סתם המדרש כדעת
רבי אליעזר בן יעקב (השוה הורוביץ בפתיחה לספרי וספרי זוטא עמוד
XVII, הערה 29, ודברי מורי פרופ' אפשטיין, תרביץ שנה
א, עמוד 47 וש&quot;ג, עמוד 236). וייתכן שיש לפנינו עוד סתם הלכה כרבי
אליעזר בן יעקב בס&#8220;ז שם &#8221;וכי יגור גר וכו' זה גר שנתגייר אצל גויים
במדינת הים אמרת לא אמרתי אלא אתכם אין לי אלא שעלה עמכם ממצרים מניין
אפילו עמכם באותה השעה אמרת או אשר בתוככם לדורותיכם&#8220;. מלשונה של
הברייתא אנו למידין, שהמתגייר במדינת הים אינו גר, ובניגוד לברייתא
המקבילה שבתורת כהנים קדושים פרק ח וביבמות מו ב – מז א &#8221;אין לי אלא
בארץ בחוצה לארץ מניין תלמוד לומר אתכם בכל מקום שאתם אם כן למה נאמר
בארצכם אלא בארץ צריך להביא ראָיה ובחוצה&#8211;לארץ אין צריך להביא ראָיה&quot;.
ואם כך הוא פירושה של ההלכה בספרי זוטא, כמשמע הפשוט של הלשון, הרי יש
לכאורה להסבירה במה שקרבנו של גר מעכב. וכדעת רבי אליעזר בן יעקב במסכת
גרים (פ&#8220;ב ה&#8221;ד. מיהו ייתכן שטעמה מפני שהגר טעון הזיה). והדבר צריך
תלמוד. <a href="#fnref:54" title="return to body" class="reversefootnote">&#160;&#8617;</a></p>
</li>

<li id="fn:55">
<p>ראה הורוביץ, 251, הערה ז. <a href="#fnref:55" title="return to body" class="reversefootnote">&#160;&#8617;</a></p>
</li>

<li id="fn:56">
<p>בתוספתא שקלים פ&#8220;ג הכ&#8221;ב אין מפורש שרבן יוחנן בן  זכאי ביטלה. <a href="#fnref:56" title="return to body" class="reversefootnote">&#160;&#8617;</a></p>
</li>

<li id="fn:57">
<p>מיהו אין מכאן ראָיה גמורה; שייתכן לפרש שתיקתם במה
שהם דנין להלכה ולמעשה, והרי לאחר החורבן בטל קרבנו (ואין חכמים חולקין
אלא אם חייב בהפרשת רובע, ואף בזה העידו שריב&quot;ז ביטלה). ואשר לעיכוב
הקרבן, נראה שההלכה במסכת גרים אינה מדברת אלא בעיכוב גרות, ולא באכילת
קדשים, כמשנה. אמנם ראה תרביץ שנה ג, עמוד 236. <a href="#fnref:57" title="return to body" class="reversefootnote">&#160;&#8617;</a></p>
</li>

<li id="fn:58">
<p>בתוספתא פסחים פ&#8220;ז הי&#8221;ג (כנוסח כ&quot;י וינה) וירושלמי
שם פ&#8220;ח לו ע&#8221;ב אומר רבי אליעזר בן יעקב &#8220;איסטרטיוטות היו שומרי צירין
בירושלם וטבלו ואכלו פסחיהן לערב&#8221;, הרי שרבי אליעזר בן יעקב כבית שמאי
(השוה דברי מורי פרופ' אפשטיין, תרביץ שם). ברם, נראה, שאותו רבי
אליעזר בן יעקב שבתוספתא הוא הראשון, שחי בפני הבית ושמעיד על
בית&#8211;המקדש בשאר מקומות ושהתלמוד מיחס לו משנת מדות (יומא ט&quot;ז א) [זו
אינה ראָיה, הרי <strong>ר' יהודה</strong>, חברו של רבי אליעזר בן יעקב מעיד כמה
עדויות מזמן הבית, ואין לרחק את הקרובים בזרוע. – אפ'], אולם רבי
אליעזר בן יעקב שבפרשתנו הוא רבי אליעזר בן יעקב השני, מתלמידי רבי
עקיבא שכמה סתמות של ספרי זוטא כּמוֹתוֹ, ולפיכך אין להקשות מ&#8220;גברא
אגברא&#8221;. <a href="#fnref:58" title="return to body" class="reversefootnote">&#160;&#8617;</a></p>
</li>

<li id="fn:59">
<p>אמנם קשה לבאר מה שאין קרבנו של גר חציו חטאת, כשאר
כל הקנים. ברם, ייתכן שלרבי אליעזר בן יעקב קינו שוה לאחרים אף בכך.
ועוד, ממה שאמר ר&#8220;ש בברייתא (נידה ל&#8220;א, ב' והקבלות והשוה ב&#8221;ר פ&quot;כ)
לענין היולדת &#8221;בשעה שכורעת לילד קופצת ונשבעת שלא תיזקק לבעלה לפיכך
אמרה תורה תביא קרבן&#8220;, יש ללמוד שאף אצל שאר מחוסרי הכפרה ראו את קרבנם
כבא על החטא, והואיל והגר הוא כ&#8221;קטן שנולד&quot; (אמנם יש מחלוקת של תנאים
בדבר יבמות מח ב; גרים פ&#8220;ב ה&#8221;ה), לפיכך אין לו קרבן חטאת. <a href="#fnref:59" title="return to body" class="reversefootnote">&#160;&#8617;</a></p>
</li>

<li id="fn:60">
<p>השערה זו מיוסדת בעיקרה על העדר יסוד כולל אחר
שיספיק לביאור ההלכה. מיהו יש להשוות את ההלכה של הפלשים (תרביץ שנה ז,
עמוד 48) &#8220;מי שאכל בשוגג ממאכלי הנכרים טובל במים&#8221;, והרי זה ודאי מפני
טומאת אוכלין שלהן. ועוד יש לעיין במשנת ע&#8220;ז פ&#8221;ב מ&#8220;ז &#8221;אלו מוּתרין
באכילת וכו' והדבש והדבדבניות אף&#8211;על&#8211;פי שמנטפין אין בהם משום הכשר
משקה&#8220;, שהדובדבניות יש לפרשן ענבים רוויים שעסיסן נזלף מגופן, ובא
להשמיענו שאין בהן דין יין, ברם, הדבש מה ענינו לאיסור &#8221;הכשר משקה&#8220;, אם
לא שנאמר שהיינו אוסרין אותו מפני <strong>טומאת</strong> משקין על&#8211;ידי מגעו של גוי.
ולצד שני אין להוכיח מן ההלכה שבמשנת גרים (פ&#8220;ב ה&#8221;ב) &#8221;רוקו ומשכבו
ומושבו ומי רגליו (של גר תושב) טמאין פתו ושמנו ויינו טהורין&#8220;, וכן
מלשונו של יוסיפוס (חיים, פי&quot;ג) ἐπειδή οὐκ ἔχουσιν ἔλαιον τ
χρήσονται καθαρόν κτλ. (מכיון שאין בידם שמן טהור שבו
יוכלו להשתמש), שאיסור השמן מפני הטומאה, שיש &#8221;טמא&#8220; והוא
&#8221;אסור&quot;. <a href="#fnref:60" title="return to body" class="reversefootnote">&#160;&#8617;</a></p>
</li>

<li id="fn:61">
<p>סוטה יב ב. <a href="#fnref:61" title="return to body" class="reversefootnote">&#160;&#8617;</a></p>
</li>

<li id="fn:62">
<p>בספר הישר הוא מישב את הדבר בטעם אחר &#8220;כי מאת ה'  היה הדבר הזה אל הילד בעבור השיבו אל שדי אמו&#8221;. <a href="#fnref:62" title="return to body" class="reversefootnote">&#160;&#8617;</a></p>
</li>

<li id="fn:63">
<p>קדמוניות ב ט ה. <a href="#fnref:63" title="return to body" class="reversefootnote">&#160;&#8617;</a></p>
</li>

<li id="fn:64">
<p>השוה Revel, J.Q.R. n. s. XIV, עמוד 301, המדבר ביוסיפוס לענין הלכתנו ומעיר על הקראים
שאוסרין להיניק תינוק של ישראל משדי נכרית. <a href="#fnref:64" title="return to body" class="reversefootnote">&#160;&#8617;</a></p>
</li>

<li id="fn:65">
<p>בנוגע למשנתנו המתירה לינוק מן הנכרית ברשות בת
ישראל, יש לומר שלשיטתה חלב נכרית מותר לחלוטין (ושלא כתוספתא
והירושלמי שהועתקו למעלה בפנים), והשוה [רשב&#8220;א יבמות קיד א] ר&#8221;ן לפ&#8220;ב
דע&#8221;ז וריטב&quot;א כו א, מיהו יש לומר שלא התירו אלא לתינוק (ראה יבמות קיד
א) [אבל מה נעשה עם מחלוקת רבי מאיר וחכמים בברייתא שבבבלי כו א:
ונכרית לא תניק את בנה של ישראל <strong>מפני שחשודה על שפיכות דמים</strong> דברי
רבי מאיר וחכמים אומרים נכרית מניקה וכו&#8216;, ובירוש&#8217; שם: דכתיב והיו
מלכים אומנייך <strong>ושרותיהם מיניקותייך</strong>. &#8211; אפ']. <a href="#fnref:65" title="return to body" class="reversefootnote">&#160;&#8617;</a></p>
</li>

<li id="fn:66">
<p>השחר, כרך ז, 580. ברם, השוה תוס' מקואות פ&#8220;ז ה&#8221;ז  ובבלי כריתות יג א. <a href="#fnref:66" title="return to body" class="reversefootnote">&#160;&#8617;</a></p>
</li>

<li id="fn:67">
<p>מן הירושלמי (ב&#8220;ק פ&#8221;ד צ ע&quot;ב) יש ללמוד לכאורה, שאותה הלכה &#8220;אבל נכרית מניקה בת ישראל ברשותה&#8221; היתה מצויה כבר בימיו של 	רבן גמליאל. ברם, בנוסח אותה ברייתא שבבבלי לח א וספרי (דברים פי' שמד)
אין לאותה הלכה (אבל ישנה במדרש תנאים, 212). <a href="#fnref:67" title="return to body" class="reversefootnote">&#160;&#8617;</a></p>
</li>

<li id="fn:68">
<p>שבת יד ב; ירוש' פ&#8220;א ג ע&#8221;ג–ע&quot;ד. <a href="#fnref:68" title="return to body" class="reversefootnote">&#160;&#8617;</a></p>
</li>

<li id="fn:69">
<p>אהלות פ&#8220;ב מ&#8221;ב. <a href="#fnref:69" title="return to body" class="reversefootnote">&#160;&#8617;</a></p>
</li>

<li id="fn:70">
<p>שאם מפני מגעו של נושא (שהוא ספק טמא מת) הרי יכול  לשאת את עפרן שלא יגע בו, שאינו מטמא במשא. <a href="#fnref:70" title="return to body" class="reversefootnote">&#160;&#8617;</a></p>
</li>

<li id="fn:71">
<p>כפירוש הר&#8220;ש (ושלא כרמב&#8220;ם הל' טומאת מת פי&#8221;א ה&quot;ו).
ומן התוספתא מוכח שאין הלכה זו שנויה רק בסוריה, כמוֹת שהיה אפשר
לכאורה להסיק מן המשנה, פי&#8221;ח מ&quot;ז, אלא בארץ העמים כל שהיא. <a href="#fnref:71" title="return to body" class="reversefootnote">&#160;&#8617;</a></p>
</li>

<li id="fn:72">
<p>השוה כפתור ופרח, עדלמאן, עמוד 28. ואולם מדברי ריש
לקיש (חגיגה כה א) ורבי יהושע בן לוי בשם ר' פדייה (ירושלמי שם פ&#8220;ג עט
ע&#8221;ג) משמע לכאורה שהיתה מסורת חלוקה בעניין זה, והשוה תוספות, שם ד&quot;ה:
שרצועה. <a href="#fnref:72" title="return to body" class="reversefootnote">&#160;&#8617;</a></p>
</li>

<li id="fn:73">
<p>להוציא את הנהרות שהם בתוך הארץ (תוספתא אהילות  פי&#8220;ח ה&#8221;ה; נזיר נה ע&quot;א). <a href="#fnref:73" title="return to body" class="reversefootnote">&#160;&#8617;</a></p>
</li>

<li id="fn:74">
<p>השוה יהושע כב יט &#8220;ואך אם טמאה ארץ אחזתכם&#8221; ועמוס ד  יז &#8220;ואתה על אדמה טמאה תמות&#8221;. <a href="#fnref:74" title="return to body" class="reversefootnote">&#160;&#8617;</a></p>
</li>

<li id="fn:75">
<p>טומאת מדורות גויים היא מפני הנפלים, וכמו שמפורש
במשנה (אהלות פי&#8220;ח מ&#8221;ז–מ&quot;ח) ובתוספתא (שם פי&#8220;ח ה&#8221;ז–ה&quot;י). ומכל&#8211;מקום
ייתכן שאף כאן גרמה ה&#8220;גויות&#8221; לטומאה, שרק להנחה זו לא נהא אנוסין לומר
שלרבי שמעון המטהר מת נכרי מטומאת אוהל, אין דין טומאה למדורותיהן. ואף
יהא בידינו לפרש את ההלכה של רבן שמעון בן גמליאל (משנת אהלות פי&#8220;ח
מ&#8221;ט) &#8220;עיר עכו&#8221;ם שחרבה אין בה משום מדור עכו&#8220;ם&#8221; שאם מפני המתים, מה בכך
שחרבה – תיבדק! <a href="#fnref:75" title="return to body" class="reversefootnote">&#160;&#8617;</a></p>
</li>

<li id="fn:76">
<p>ואל נתמה מן ההלכה (גרים פ&#8220;ג ה&#8221;ב) על גר תושב
ש&#8220;רוקו ומושבו ומשכבו ומי רגליו טמאין&#8221;. שאף&#8211;על&#8211;פי שאין הוא עובד עבודה
זרה, מכל&#8211;מקום, מאחר שלא נכנס לברית אין מבדילין בינו לבין כל שאר
הנכרים. <a href="#fnref:76" title="return to body" class="reversefootnote">&#160;&#8617;</a></p>
</li>

<li id="fn:77">
<p>שטרק ובילרבק (IV, עמוד
353) סוברים שההלכות הנ&quot;ל נתחדשו בימי הורדוס, כאמצעי מלחמה בהתפשטות
הגויות הרומית. <a href="#fnref:77" title="return to body" class="reversefootnote">&#160;&#8617;</a></p>
</li>

<li id="fn:78">
<p>על עבודה זרה שהמקראות מטמאין אותה אין צריך לומר;
ואשר לנכרים יש להשוות ישעיה נב א; לה ה (וכוון לגוי); יואל ד יז;
זכריה יד כא (וכולן נעתקו אצל ביכלר, 21–22). <a href="#fnref:78" title="return to body" class="reversefootnote">&#160;&#8617;</a></p>
</li>

<li id="fn:79">
<p>שבת פג ב, שם ירושלמי פ&#8220;ט יא ע&#8221;ד (ברם, בירושלמי  האמוראים חלוקין). והשוה עוד ירושלמי ע&#8220;ז פ&#8221;ג מג ע&quot;ב. <a href="#fnref:79" title="return to body" class="reversefootnote">&#160;&#8617;</a></p>
</li>

<li id="fn:80">
<p>כשאנו מעיינים בהתפתחות עקירתן של ההלכות מדין
תורה (ומדברי סופרים), הרי אנו עומדים תחילה על עקירת טומאת גויות מארץ
העמים (בימיהם של תנאים) ואף מדברי סופרים, על&#8211;ידי נטילת יסוד מן
ההלכות שנשתיירו בגופן. לאחריה נתערערה טומאת נכרים, שנעקר הימנה דין
תורה, והתנאים העמידוה על דברי סופרים, אלא שהאמוראים הוסיפו לבטל יסוד
טומאת הגויות, על&#8211;ידי שפירשו את ההלכה כגזירה מפני חתנות ודבר עבירה.
במאוחר מכולן נתפקפקה טומאת עבודה זרה, שהתנאים מלמדין אותה כדבר תורה,
ורק האמוראים רואין אותה כמדרבנן. יחס זה של מוקדם ומאוחר בזמן עקירתן
של הטומאות הנ&#8220;ל מכוון לקרבתן לאבי הטומאות – עבודה זרה. שזיקת האב
לארץ העמים רחוקה מזו שלגויים, וקרובה לגוף העבודה הזרה מלעובדיה. וכאן
יש להעיר על מה שאומר הרמב&#8221;ם (פ&#8220;ו מהל' אבות הטומאות, ה&#8221;א; והעמידני
מורי פרופ' אפשטיין על הרמב&quot;ן ופסיקתא זוטרתי לבראשית לה ב) &#8220;טומאת
עבודה זרה מדברי סופרים <strong>ויש לה רמז בתורה</strong> הסירו את אלהי הנכר אשר
בתוככם והטהרו והחליפו שמלותיכם&#8221;. מיהו פשוטו של מקרא אינו מתפרש אלא
מפני טומאת החללים שהרגו בבני שכם (עי' רמב&quot;ן שם). <a href="#fnref:80" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/55428">https://benyehuda.org/read/55428</a></div></body></html>