<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>יגדל מספד וקינים</title>
	<meta name="author" content="יצחק בר שֵׁשֶׁת בֶּרְפֶת"/>
</head>
<body>

<p><a href="#fn:1" id="fnref:1" title="see footnote" class="footnote"><sup>1</sup></a></p>

<blockquote>
<p><strong>יִ</strong>גְדַּל מִסְפֵּד וְקִינִים, יְעֹעֵרוּ / זַעְקַת שֶׁבֶר נְשׁוּאֵי תְלָאוֹת,</p>

<p>יִתֵּנוּ קוֹל וּבִבְכִי יְמָרֵרוּ, / יֵשְׁבוּ אֶרֶץ וְיֵרְדוּ פְּלָאוֹת.</p>

<p>הֵן הִכָּה צוּר בְּחַרְבּוֹ בְּנֵי חֵילוֹ, / שׁוֹד וָשֶׁבֶר בְּאַרְצוֹ וּבִגְבוּלוֹ</p>

<p>וּבְהֵיכָלוֹ, / נָצוּר מִכָּל מִשְׁמָר.
<br></p>
</blockquote>

<blockquote>
<p><strong>צִ</strong>חֵה צָמָא הֲמוֹנַי וְכָל חֵילָם, / וּמְזֵי רָעָב וְקֶטֶב מְרִירִי, [5]</p>

<p>אָחֲזוּ שַׂעַר מְרוֹמִים לְקוֹל נִפְלָם, / הִגְלָה עַמִּי וְשָׁכַן חֲרֵירִי.</p>

<p>זוּלָתֶךָ אֲדוֹנִים בְּעָלוּהוּ, / אָכְלוּ אֶת יַעֲקֹב, וַיְכַלּוּהוּ</p>

<p>וַיְכַלּוּהוּ, / מֵחַרְבָּם לֹא נִשְׁמַר.
<br><br />
<strong>חֵ</strong>יל בַּת צִיּוֹן לְאֶרֶץ וְכִלָּיוֹן, / מִגְדַּל עוֹפֶל בְּתוֹכֵךְ לְמִשְׂגָּב,</p>

<p>בִּפְשָׁעַיִךְ וּמִרְדֵּךְ בְּאֵל עֶלְיוֹן, / בִּבְנוֹתַיִךְ בְּרֹאשׁ כָּל רְחוֹב גַּב. [10]</p>

<p>נִדָּחַיִךְ בְּאֵין אוֹן וּמָנוֹחַ / הָלְכוּ לִפְנֵי מְרַדֵּף בְּלִי כֹחַ,</p>

<p>וַתָּשׁוֹחַ / נַפְשֵׁךְ, שַׁדַּי הֵמַר.
<br></p>
</blockquote>

<blockquote>
<p><strong>קַ</strong>דְרוּת לָבְשׁוּ שְׁחָקִים, וְכוֹכָבִים / אָסְפוּ נָגְהָם, וְצָעֲקוּ בְּבִכְיָה</p>

<p>הֵן אֶרְאֶלָּם לְבָתִּים מְחֻטָּבִים / תַּבְנִית הֵיכָל, וְהֻוכַּת שְׁאִיָּה,</p>

<p>חֹרֶב בַּסַּף, שְׁמָמָה בְּהַר חָמַד / אֵל לְשִׁבְתּוֹ, וְטַעְמוֹ לֹא עָמַד, [15]</p>

<p>אַשּׁוּר כִּלְמַד / הִלְּכוּ בוֹ, וְרֵיחוֹ נָמַר.
<br><br />
<strong>בִּרְ</strong>בוֹת שׁוֹאָה שְׁלוֹמִים תְּיַחֵלוּ, / <strong>חִזְק</strong>וּ בָּנִים וְחַכּוּ יְשׁוּעָה,</p>

<p>כִּי עוֹד תִּירְשׁוּ שְׁלַל צַר וְתֹאכֵלוּ / בָּתִּים מָלְאוּ, וְאֶרֶץ זְרוּעָה.</p>

<p>צוּר מוֹשִׁיעַ יְחַכֶּה לַחֲנַנְכֶם, / כִּי עוֹד חָזוֹן וְיָרוּם לְרַחֶמְכֶם,</p>

<p>וֵאלֹהֵיכֶם / נַחֲמוּ עַמִּי יֹאמַר. [20]</p>
</blockquote>

<div class="footnotes">
<hr />
<ol>

<li id="fn:1">
<p>(ברצלונה, פ&#8220;ו [1326] – אלג'יר, קס&#8221;ח [1407]) <a href="#fnref:1" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/3287">https://benyehuda.org/read/3287</a></div></body></html>