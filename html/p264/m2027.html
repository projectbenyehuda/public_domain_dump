<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[איה חכמינו ומוכיחנו]</title>
	<meta name="author" content="יצחק בר שֵׁשֶׁת בֶּרְפֶת"/>
</head>
<body>

<p><a href="#fn:1" id="fnref:1" title="see footnote" class="footnote"><sup>1</sup></a></p>

<blockquote>
<p>אַיֵּה חֲכָמֵינוּ וּמוֹכִיחֵינוּ? / פַּסּוּ אֱמוּנֵינוּ וְגַם מוֹרֵינוּ</p>

<p>עִוְרִים נְמַשֵּׁשׁ בָּאֲפֵלָה מִבְּלִי / מוֹרֶה, וְהָיוּ עִוְרִים צוֹפֵינוּ</p>

<p>צוּר, מַה נְּיַחֵל אַחֲרֵי זֹאת, אוֹ לְמִי? / נִשְׁאַל לְרַצּוֹתָךְ וְתוֹשִׁיעֵנוּ</p>

<p>נַעְתִּיר וְתִתְרַצֶּה, וְתֵחָשֵׁב לְפָ- / נֶיךָ שְׂפָתֵנוּ כְּמוֹ פָרֵינוּ</p>

<p>5 אַנְשֵׁי אֱמוּנָה אָבָדוּ, לֹא שָׂרְדוּ / בָּאוּ בְכֹחַ מַעֲשִׂים אֵלֵינוּ</p>

<p>כָּל גּוֹדְרֵי גָדֵר וּפֶרֶץ צֻמְּתוּ / מֵרֹב עֲווֹנֵינוּ וְגַם מִרְיֵנוּ</p>

<p>הָיוּ כְּמוֹ חוֹמָה בְזַעַם, זוֹעֲכִים / הָאַף, וְחֵמָה עָצְרוּ בַעְדֵּנוּ</p>

<p>רֻבֵּי עֲווֹנֵינוּ, אֱמֶת, הֵם אִבְּדוּם, / גַּם נֶאְסְפוּ מֶנּוּ בְחַטֹּאתֵינוּ</p>

<p>חַלְנוּ וְחָלִינוּ – וְאֵין מָזוֹר, וְאֵין / רוֹפֵא לְחָלְיֵנוּ וְלִמְזוֹרֵנוּ</p>

<p>10 מִכַּף וְעַד קָדְקֹד חֳלִי, אֵין בּוֹ מְתֹם, / אַל יִקְרְכֶם מַכְאוֹב כְּמַכְאוֹבֵנוּ!</p>

<p>פֶּצַע וְחַבּוּרָה וּמַכָּה נַחֲלָה, / נוּדוּ לְחָלְיֵנוּ וּמַכּוֹתֵינוּ!</p>

<p>מַכָּה אֲנוּשָׁה, נוֹאֲשׁוּ הָרוֹפְאִים / מִתֵּת צְרִי מַרְפֵּא כְּפִי חָלְיֵנוּ</p>

<p>אֵיךְ תַּעֲלֶה לָנוּ אֲרוּכָה – אֵין צְרִי / גִלְעַד, וְרוֹפְאֵי הָאֱלִיל רוֹפְאֵינוּ</p>

<p>&#8216;שָׁלוֹם&#8217; וְאִין שָׁלוֹם, לְעוֹלָם יֹאמְרוּ / כִּי עַל נְקַלָּה רִפְּאוּ שִׁבְרֵנוּ</p>

<p>15 לוּ עַל צְחִיחֵי הַסְּלָעִים נֶהֱמֶה / נִבְכֶּה – אֲזַי דָּשְׁאוּ לְרֹב בִּכְיֵנוּ</p>

<p>אַל תִּתְמְהוּ אִם הַדְּמָעוֹת יֶאְדְּמוּ - / כִּי יִזְּלוּ בִּבְכִי דְמֵי לִבֵּנוּ</p>

<p>לִמְקוֹנְנוֹת קִרְאוּ וְתָבֹאנָה, וְלַחְ - / כָמוֹת – וְתִשֶּׁאנָה נְהִי עָלֵינוּ</p>

<p>מִסְפַּד הֲדַדְרִמּוֹן בְּבֵית מַלְכוּת לְמוּל / מִסְפֵּד אֲזַי סִפְדוּ לְזֶה, אַחֵינוּ</p>

<p>נֶהְפַּךְ לְקוֹל בּוֹכִים וְאֵל אֵבֶל נְעִים / הֶמְיַת נְבָלֵינוּ וְכִנּוֹרֵינוּ</p>

<p>20 תַּנִּים וֹבַת יַעְנָה וְהַכּוֹס יָדְעוּ / כִּי הֵם חֲבֵרֵינוּ וְאַלּוּפֵינוּ</p>

<p>לֹא אַב הֲמוֹן גּוֹיִים יְדָעָנוּ, וְלֹא / יַעְקֹב בְּנוֹ רָצָה לְהַכִּירֵנוּ</p>

<p>גַּם הַשְּׁבָטִים נוֹעֲדוּ יַחַד עֲשׂוֹת / מִסְפֵּד כְּעַל יָחִיד, לְגָלוּתֵנוּ</p>

<p>בָּכָה רְאוּבֵן עֵת רְאוֹת בָּנָיו בְּלִי / מוּסָר, וְשִׁמְעוֹן – מִשְּׁמוּעָתֵנוּ</p>

<p>וּנְעִים זְמִיר לֵוִי וְשִׁירוֹ נֶחֱשַׁב / קִינִים בְּמוֹ פּיו, לַאֲבֵלוּתֵנוּ</p>

<p>25 צִירִים כְּיוֹלֵדָה יְהוּדָה יֹאחֲזוּ / עֵת יֶחֱזוּ עֵינָיו לְתוֹלְדוֹתֵינוּ</p>

<p>אֶתְמַהּ לְיִשָּׂשכָר וּבָנָיו יוֹדְעִים / עִתִּים – וְאֵיךְ לֹא יָדְעוּ קִצֵּנוּ</p>

<p>בָּכָה זְבוּלוּן עַל זְבוּל אֵל, גַּם עֲלֵי / בָתֵּי זְבוּלֵינוּ וְחָרְבוֹתֵינוּ</p>

<p>לִבִּי לְבִנְיָמִין, וְדָן יַצְדִּיק לְדִין / צוּרוֹ, וְנָם: אֵל נָא רְפָא צִירֵינוּ</p>

<p>מַר לִי לְנַפְתָּלִי וְגָד, עֵת יִצְעֲקוּ: / אַיֵּה חֲמוּדֵינוּ וְאֵי בָנֵינוּ?</p>

<p>30 וַיַּעֲנֵם אָשֵׁר: אֲשׁוּרַי מָעֲדוּ, / וַיֵּבְךְּ יוֹסֵף מִמְּרוֹרוֹתֵינוּ</p>

<p>נָשָׁה מְנַשֶּׁה כָּל כְּבוֹד אָבִיו וְתִפְ - / אֶרֶת גְּדֻלָּתוֹ, לְעַנְיוּתֵנוּ</p>

<p>תַּחַת פְּאֵר אֵפֶר לְאֶפְרַיִם, וְשַׂק / יֻצַּע לְטַפֵּנוּ וְלִזְקֵנֵינוּ</p>

<p>שֶׁמַש וְיָרֵח וְגַלְגַּלֵּי זְבוּל / אָסְפוּ לְנָגְהָם, מֵאֲפֵלָתֵנוּ</p>

<p>כּוֹכָבִים וּמַזָּלוֹת יְנִיעוּן רֹאשׁ וְגַם / יִבְכּוּ וְיָנוּדוּ, לְנִידָתֵנוּ</p>

<p>35 טָלֶה – טְלָלִים יִזְּלוּ עֵינָיו, וְקוֹל / יִשָּׂא, וְשׁוֹר גָּעָה לְצַעְקָתֵנוּ</p>

<p>גַּם הַתְּאוֹמִים עַל יְדֵיהֶם סָפְקוּ, / כִּמְעַט וְנִפְרָדוּ לְפֵרוּדֵנוּ</p>

<p>סַרְטָן – דְּמָעָיו עַל לְחָיָיו יָרְדוּ, / אַרְיֵה בְמַר יִשְׁאַג לְשַׁאְגָּתֵנוּ</p>

<p>חָגְרָה בְּתוּלָה שַׂק עֲלֵי מָתְנָהּ, כְּעַל / בַּעַל נְעוּרֶיהָ, לְדַלּוּתֵנוּ</p>

<p>נִשְׁמַע לְמֹאזְנַיִם וְעַקְרָב קוֹל, בְּעֵת / נָהוּ נְהִי נִהְיָה לְקוֹל בִּכְיֵנוּ</p>

<p>40 קֶשֶׁת, גְּדִי עִם הַדְּלִי הִתְנַצְּלוּ / עֶדְיָם, וְצָרִים לָבְשׁוּ עֶדְיֵנוּ</p>

<p>דָּגִים בְּמֵימֵי הַדְּמָעוֹת יוֹם וְלֵיל / שׂוֹחִים וְנֶאְנָחִים לְאַנְחָתֵנוּ</p>

<p>גַּם מָאֲסוּ שָׁנִים חֳדָשִׁים, אָמְרוּ: / לֹא הֵם חֳדָשֵׁינוּ וְלֹא מוֹעָדֵינוּ</p>

<p>נִיסָן, בְּךָ מֵתוּ בְנֵי אַהְרֹן וְגַם / מִרְיָם, וְנִסְתַּלֵּק בְּאֵר מֵימֵינוּ</p>

<p>בִּן נוּן יְהוֹשֻׁעַ בְּךָ נֶאְסַף וְסָפְ - / דוּ בָךְ קְהָלֵנוּ בְנֵי עַמֵּנוּ</p>

<p>45 אִיָּר, בְּךָ עֵלִי וּבָנָיו נֶאְסְפוּ, / נִלְקַח אֲרוֹנֵנוּ וְלוּחוֹתֵינוּ</p>

<p>גַּם מֵת בְּנוֹ חַנָּה שְׁמוּאֵל בָּךְ, וְגַם / סָפְדָה לְמִיתָתוֹ קְהִלָּתֵנוּ</p>

<p>סִיוָן, בְּךָ מָלַךְ יְרוֹבְעָם בֶּן נְבָט, / מָנַע עֲלוֹת עַם אֵל לְבֵית קָדְשֵׁנוּ</p>

<p>נִשְׂרַף חֲנָנִי בֶּן תְּרַדְיוֹן בָּךְ, וְגַם / סֵפֶר אֱלֹהֵינוּ וְתוֹרָתֵנוּ</p>

<p>גַּם בָּךְ חֲנָנְיָה, הוּא סְגַן הַכֹּהֲנִים, / גַּם בֶּן אֱלִישַׁע נֶהֱרַג נֶגְדֶּנוּ</p>

<p>50 עוֹד בֵּן לְגַמְלִיאֵל בְּךָ נִשְׂרָף, שְׁמוֹ / שִׁמְעוֹן נְשִׂיאֵנוּ, נְגִיד דּוֹרֵנוּ</p>

<p>תַּמּוּז, בְּךָ נִשְׁתַּבְּרוּ לוּחוֹת בְּרִית, / בָּטְלוּ תְמִידֵנוּ וְגַם זִבְחֵנוּ</p>

<p>נִשְׂרַף בְּךָ סֵפֶר אֱלֹהֵינוּ וְגַם / הָעְמַד בְּךָ צֶלֶם בְּהֵיכָלֵנוּ</p>

<p>בָּךְ הָבְקְעָה הָעִיר וְחָרְבָה, שָׁמְמָה, / גַּם הַכְּלִמָּה כִסְּתָה פָנֵינוּ</p>

<p>אָב, אַתְּ בְּמִסְפַּר הַיְרָחִים אַל תְּהִי, / רָדוּ בְךָ רֹאשׁ אָב, לְאַנְחֹותֵינוּ</p>

<p>55 נִגְזַר עֲלֵי אָבוֹת לְבַל יִכָּנְסוּ / אֶרֶץ צְבִי, לֹא בָךְ תְּהִי מוֹתֵנוּ</p>

<p>נִסְתַּלְּקוּ בָךְ עַנְנֵי כָּבוֹד לְמוֹת / אַהְרֹן קְדוֹשֵׁנוּ וְרֹאשׁ כֹּהְנֵינוּ</p>

<p>נֶחְרַב דְּבִיר רִאשׁוֹן וְשֵׁנִי, נִלְכְּדָה / בִתֵּר, וְגָם בָּךְ נֶחְרְשָׁה עִירֵנוּ</p>

<p>כָּבָה בְּךָ נֵר מָעֲרָבִי, רַב לְךָ, / כָּבוּ מְאוֹרֵינוּ וּבָא שִׁמְשֵׁנוּ</p>

<p>חֹדֶשׁ אֱלוּל, מֵתוּ בְךָ כָּל חַי / אֲשֶׁרהוֹצִיא אֲזַי דִּבָּה עֲלֵי אַרְצֵנוּ</p>

<p>60 תִּשְׁרִי, בְּךָ נֶהְרַג גְּדַלְיָהוּ, וְגַם / גָּלְתָה וְאָבְדָה בָךְ שְׁאֵרִיתֵנוּ</p>

<p>רַבִּי עֲקִיבָא בֶן יְהוֹסֵף עוֹד בְּךָ / נִלְקַח וְנִמְסַר, בְּעֲווֹנוֹתֵינוּ</p>

<p>חֶרֶב וְרָעָב עוֹד, וְדֶבֶר, נִגְזְרוּ / בְךָ עַל אֲבוֹתֵינוּ וְקַדְמוֹנֵינוּ</p>

<p>מַר חֶשְׁוָן, אַתָּה כְשִׁמְךָ, כִּי בְךָ / מַר חָשׁ, וְנֶהְפַּךְ לַעֲנָה מָתְקֵנוּ</p>

<p>נִכְתַּב מְרוֹרוֹת עַל מְשִיחֵנוּ בְמַר / חֶשְׁוָן, וְגַם נִלְכַּד בְּפַח צָרֵינוּ</p>

<p>65 בָּךְ נִשְׁחֲטוּ בָנָיו, וְעֵינָיו עִוְּרוּ, / וַיִּשְׁחֲטוּ בָךְ כָּל בְּנֵי חוֹרֵינוּ</p>

<p>כִּסְלֵו, כְּסָלֵינוּ בְךָ נִקְלוּ, בְּעֵת / שָׂרַף יְהוֹיָקִים מְגִלָּתֵנוּ</p>

<p>מֵת בָּךְ נְחֶמְיָה בֶּן חֲכַלְיָהוּ, וְגַם 1 עֶזְרָא נְגִידֵנוּ, מְהִיר סוֹפְרֵינוּ</p>

<p>טֵבֵת, בְּךָ תוֹרָה יְוָנִית נִכְתְּבָה, / חָשְׁכוּ לְכָתְבָה כּוֹכְבֵי נִשְׁפֵּנוּ</p>

<p>סָמְכוּ בְךָ כַשְׂדִּים יְדֵיהֶם לַחֲרִיב / עָרֵי אֱלֹהֵינוּ וּמִקְדָּשֵׁנוּ</p>

<p>70 עַל אִישׁ וּפִילַגְשׁוֹ שְׁבָטִים נוֹעֲדוּ / בִשְׁבָט, וְכִלּוּ אֶת שְׁאָר שִׁבְטֵנוּ</p>

<p>גַּם בַּעֲווֹן פֶּסֶל לְמִיכָה נִקְבְּצוּ / לִלְחֹם בְּבִנְיָמִין שְׁאֵרִיתֵנוּ</p>

<p>אָדָר, בְּךָ נֶעְדַּר גְּבִיר נֶהְדָּר, שְׁמוֹ / משֶׁה, נְבִיאֵנוּ וְגַם רַבֵּנוּ</p>

<p>בָּךְ שֻּדְּדוּ יוֹם בָגְדוּ בָנוּ בְנֵי / יָמִים וְלָקְחוּ מַחֲמַד עֵינֵינוּ</p>

<p>צִיר נֶאֱמָן, מוֹפֵת זְמַן, עֵץ רַעֲנָן, / מָתַק מְאֹד פִּרְיוֹ אֱלֵי חִכֵּנוּ</p>

<p>75 חֶמְדַּת בְּרוּאֵי אֵל, יְקוּתִיאֵל שְׁמוֹ, / משֶׁה נְבִיאֵנוּ וּמוֹשִׁיעֵנוּ</p>

<p>עָלָה אֱלֵי הַר הָעֲבָרִים, הַר נְבוֹ, / אֵל אוֹהֲבוֹ, לַעֲשׁוֹת רְצוֹן יוֹצְרֵנוּ</p>

<p>יִתְרוֹן לְךָ עַל הַרְרֵי אֵל, כִּי בְךָ / חֶלְקַת מְחוֹקֵק, אַתְּ בְּחִיר הָרֵינוּ</p>

<p>נִרְצֶה אֲבָנֶיךָ, נְחוֹנֵן אֶת עֲפָר / מִדְרַךְ פְּעָמָיו, הוּא לְבַד מוֹרֵנוּ</p>

<p>שֶׁמֶש, הֲתִתְגָּאֶה? בְּגַלְגַּלָּךְ עֲמֹד, / משֶׁה כְבָר עָלָה אֱלֵי מַלְכֵּנוּ</p>

<p>80 יוּכַל אֱנוֹשׁ לַבִּיט לְאוֹרֶךָ – וְלֹא / יוּכַל לְהַבִּיט אֶל פְּנֵי דוֹדֵנוּ</p>

<p>עוֹד עֹז וְיִתְרוֹן לוֹ עֲלֵי אוֹרָךְ, וְאַתְּ / תַּקְדִּיר – וְיָאִיר תָּאֳרוֹ נִכְחֵנוּ</p>

<p>יוֹנַת רְחוֹקִים! כַּבְּרָקִים מַהֲרִי / אֵל דּוֹד אֲשֶׁר מִיַּם עֳנִי יַמְשֵׁנוּ</p>

<p>וּפְנִי סְעִי, אַל תִּרְגְּעִי, עַד תִּפְגְעִי / בִּבְחִיר מְשִׁיחֵנוּ, אֲהוּב נַפְשֵׁנוּ</p>

<p>אָז תֹּאמְרִי לוֹ כִּי בְּכָל שָׁעָה אֲנַחְ- / נוּ עוֹד מְחַכִּים בּוֹא יְשׁוּעָתֵנוּ</p>

<p>85 חַלּוּ פְנֵי הָאֵל וְאוּלַי יִשְלְחָה / לָנוּ מְבַשֵּׂר טוֹב וְיַשְׁמִיעֵנוּ</p>

<p>שָׁלוֹם וְנֶחָמוֹת אֲשֶׁר הֵמָּה כְתוּ- / בוֹת עַל יְדֵי חוֹזִים יְקַיֶּם לָנוּ</p>

<p>יָבוֹא מְשִׁיחֵנוּ בְּקָרוֹב הַזְּמַן,       נַעְלֶה לְבֵית קֹדֶשׁ וְאֶל אַרְצֵנוּ
<br></p>
</blockquote>

<div class="footnotes">
<hr />
<ol>

<li id="fn:1">
<p>(ברצלונה, פ&#8220;ו [1326] – אלג'יר, קס&#8221;ח [1407]) <a href="#fnref:1" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/2027">https://benyehuda.org/read/2027</a></div></body></html>