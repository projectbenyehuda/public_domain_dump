<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>נַעַל־יָד</title>
	<meta name="author" content="אשר למל לוי"/>
</head>
<body>

<blockquote>
<p>נֹכַח פְּנֵי שַׁעַר</p>

<p>גַּן חַיְתוֹ יַעַר,</p>

<p>יָשַׁב פְרַנְץ הַמֶּלֶךְ,</p>

<p>וְיַחַד בִּמְסִבָּתוֹ,</p>

<br />
</blockquote>

<blockquote>
<p>כָּל־הוֹרֵי מַלְכוּתוֹ</p>

<p>מִכָּל־נוֹף וָפֶלֶךְ,</p>

<p>וְעַל גַּפֵּי מְרוֹמֵי קָרֶת</p>

<p>הַנָּשִׁים צְבִי תִפְאָרֶת.</p>

<br />
</blockquote>

<blockquote>
<p>וְכַאֲשֶׁר אֶצְבָּעוֹ שׁוֹלֵחַ,</p>

<p>בֵּית הַסֹּהַר פִּיו פּוֹתֵחַ,</p>

<p>מִמֶּנּוּ בִּגְאוֹן צַעַד,</p>

<p>הָאַרְיֵה יָצָא בְרַעַד,</p>

<p>כֹּה וָכֹה נָשָׂא עֵינָיִם,</p>

<p>אֲבָל לֹא פָצָה אֶת־שְׂפָתָיִם,</p>

<p>הִתְנוֹדֵד בְּזַעַם,</p>

<p>בְּצַוָּארוֹ רַעַם,</p>

<p>וּמִנְּחִירָיו רוּחַ,</p>

<p>רָבַץ וַיָּנוּחַ.</p>

<br />
</blockquote>

<blockquote>
<p>וַיּוֹסֶף הַמֶּלֶךְ לְנוֹפֵף יָדֵהוּ,</p>

<p>וְהִנֵּה שַׁעַר אַחֶרֶת</p>

<p>לְהִפָּתֵחַ מְמַהֶרֶת,</p>

<p>וּכְמוֹ שֶׁטֶף נַחַל</p>

<p>מֶנּוּ רָץ הַשַּׁחַל,</p>

<p>דָּלַק בְּחָזָק,</p>

<p>כְּמַרְאֵה הַבָּזָק</p>

<p>בְּהַבִּיטוֹ הָאֲרִי,</p>

<p>שָׁאַג מַר בָּהֳרִי,</p>

<p>וּמִפְּנֵי עֲצָבוֹ</p>

<p>חָפַץ אֶת־זְנָבוֹ,</p>

<p>וַיַּקֶּף הַשּׁוֹבֵב</p>

<p>הָאֲרִי, סוֹבֵב סוֹבַב,</p>

<p>בִּלְבָבוֹ מוֹרֶךְ,</p>

<p>פּוֹשֵׂעַ וְדֹורֵךְ,</p>

<p>וַיֶּחֱרַץ בִּלְשׁוֹנוֹ,</p>

<p>וַיִּנְהַם בַּחֲרוֹנוֹ,</p>

<p>וַיִּכְרַע וַיִּשְׂתָּרֵעַ</p>

<p>וַיִּרְבַּץ אֵצֶל הָרֵעַ.</p>

<br />
</blockquote>

<blockquote>
<p>וַיּוֹסֶף הַמֶּלֶךְ לְנוֹפֵף יָדֵהוּ.</p>

<p>וְהַבַּיִת פָּתַח דְּלָתָיִם</p>

<p>וַיָּקֵא אֶת־נְמָרִים שְׂנָיִם,</p>

<p>הֵמָּה קְרָבוֹת יֶחְפָּצוּ</p>

<p>וּמוּל הַשַּׁחַל רָצוּ;</p>

<p>וְהוּא בְשַׁעֲטַת פַּרְסוֹתָיו אֲחָזָמוֹ</p>

<p>וְהָאַרְיֵה בְגֹבַהּ קוֹמָתוֹ</p>

<p>קָם מִן הָאָרֶץ בְּשַׁאֲגָתוֹ,</p>

<p>וַיֶּחְשׁוּ מֵהָרֵם קוֹלוֹתָמוֹ.</p>

<p>וּבְעַזֵּי מֶצַח,</p>

<p>בְּעַצְמוֹתָם רֶצַח,</p>

<p>הַצִיִּים שָׁכָנוּ</p>

<p>וּבִמְחוּגָה חָנוּ.</p>

<br />
</blockquote>

<blockquote>
<p>וְהִנֵּה מֵעַל־גַּפֵּי מְרוֹמֵי קָרֶת,</p>

<p>מִיַּד אֶשֶׁת חֵן וּמְאֹד נֶהֱדָרֶת</p>

<p>נַעַל־יָד נָפְלָה עַל הָאָרֶץ,</p>

<p>בֵּין טוֹרְפֵי טֶרֶף חַיְתוֹ פָרֶץ.</p>

<br />
</blockquote>

<blockquote>
<p>וְאֶל דֶלָרְגֶם אֶחָד מִן הַשָּׂרִים</p>

<p>אָמְרָה קוּנִיגוּנְדֶה, בְּלַעַג דְּבָרִים:</p>

<p>&quot;אִם עַזָּה אַהֲבָתְךָ לִי וּבְלִי מַַעַל,</p>

<p>&quot;כַּאֲשֶׁר יוֹם יוֹם הִשְׁבַּעְתָּ וְהִבְטַחְתַּנִּי,</p>

<p>&quot;מִן הָאָרֶץ הָרֵם נָא אֶת־הַנַּעַל,</p>

<p>&quot;וְאֵדַע כִּי אֱמֶת דְּבָרְךָ וְלֹא הֵתַלְתַּנִּי.</p>

<br />
</blockquote>

<blockquote>
<p>עַד זוּ מְדַבֶּרֶת, וְלֹא אֵחַר הַבֶּן־חָיִל,</p>

<p>וּבְקַל הַמֵּרוּץ רָץ כַַּצְבִי דָּלַג כָּאָיִל,</p>

<p>יָרַד וְדָרַךְ, וְלֹא מָעֲדָה הַפָּעַם,</p>

<p>תּוֹךְ עֲרִיצֵי הַחַיּוֹת מְלֵאוֹת זָעַם,</p>

<p>וּבֵינוֹתָן לָקַח הַנַּעַל מִתָּחַת.</p>

<p>וְכָל הַשָּׂרִים וְהַשָּׂרוֹת יַחַד</p>

<p>שָׁמְמוּ עָלָיו חָרְדוּ מִפַּחַד,</p>

<p>וְהוּא בְּשֶׁקֶט הֵשִׁיב הַנַַּעל הֵבִיאָהּ בְּנַחַת.</p>

<br />
</blockquote>

<blockquote>
<p>וְהִנֵּה כֻלָּם יַחַד לִקְרָאתוֹ הֵרִיעוּ,</p>

<p>וְכָל־לָשׁוֹן תְּרַנֵּן מִתְּהִלָתוֹ מְסַפֶּרֶת,</p>

<p>וּבִמְשַׂקְּרוֹת עֵינָיִם, אַהֲבָה יַבִּיעוּ,</p>

<p>הוֹדַתְהוּ גַם הִיא קוּנִיגוּנְדְ הַגֹּבֶרֶת,</p>

<p>וְהוּא, תַּחַת הֱיוֹת בְּאָשְׁרוֹ טוֹב לֵב וְשָׂמֵחַ,</p>

<p>זָרָק בַּחֲמַת רוּחַ הַנַּעַל לְפָנֶיהָ:</p>

<p>&#8220;לֹא חָפַצְתִּי בִּתְהִלָּתְךָ לְהִשְׁתָּבֵּחַ&#8221;,</p>

<p>וַיִפֶן עוֹרֶף וַיֵּלֶך וַיַּעַזְבֶהַ.</p>

<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/47106">https://benyehuda.org/read/47106</a></div></body></html>