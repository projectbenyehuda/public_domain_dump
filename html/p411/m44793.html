<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>רֹאשׁ הַגּוֹרְגוֹנָה</title>
	<meta name="author" content="נתניאל הות'ורן / משה בן־אליעזר"/>
</head>
<body>

<blockquote>
<br />
</blockquote>

<blockquote>
<p>פֶּרְסֵאוּס הָיָה בֵּן לְאִמּוֹ דַנָּאֵי, וְהִיא בַּת</p>
</blockquote>

<blockquote>
<p>מֶלֶךְ. וּבִהְיוֹת עוֹד פֶּרְסֵאוּס יֶלֶד קָטָן מְאֹד, שָׂמוּ אֲנָשִים</p>
</blockquote>

<blockquote>
<p>רָעִים אֶת אִמּוֹ וְאוֹתוֹ בְּתוֹךְ תֵּבַת-גֹמֶא וַיִּשְלְחוּ אוֹתָם עַל</p>
</blockquote>

<blockquote>
<p>פְּנֵי הַיָּם. רוּחַ עַזָּה נָשְבָה וַתִּשָּׂא אֶת הַתֵּבָה מִן הַחוֹף</p>
</blockquote>

<blockquote>
<p>וְהַגַּלִּים הַסּוֹעֲרִים דָחֲפוּ אוֹתָהּ מַעְלָה וּמַטָּה, וְדַנָאֵי</p>
</blockquote>

<blockquote>
<p>לָחֲצָה אֶת יַלְדָהּ אֶל לִבָּהּ הָרוֹעֵד, פֶּן יַעֲלֶה נַחְשוֹל</p>
</blockquote>

<blockquote>
<p>בְּקִצְפּוֹ וִיכַסֶּה שְנֵיהֶם. אוּלָם הַתֵּבָה שָטָה לָהּ הָלְאָה וְלֹא</p>
</blockquote>

<blockquote>
<p>שָקְעָה, אַף לֹא נֶהֶפְכָה, עַד אֲשֶר, בְּבוֹא הַלַּיְלָה, קָרְבָה אֶל</p>
</blockquote>

<blockquote>
<p>אִי אֶחָד וְנֶאֶחְזָה בְּרֶשֶת שֶל דַיָּג, וְעָלְתָה שְלֵמָה וַחֲרֵבָה</p>
</blockquote>

<blockquote>
<p>עַל הַחוֹף. שֵם הָאִי הָיָה סֵרִיפוּס וּבוֹ מָלַךְ הַמֶּלֶךְ</p>
</blockquote>

<blockquote>
<p>פּוֹלִידֶקְטֵס, אֲשֶר בְּמִקְרֶה הָיָה אֲחִי הַדַּיָּג.</p>

<p>יִשְׂמַח לִבִּי לְסַפֵּר לָכֶם, כִּי הַדַּיָּג הָיָה</p>
</blockquote>

<blockquote>
<p>אִיש תָּם וְיָשָר עַד מְאֹד. הוּא הֶרְאָה חִבָּה רַבָּה לְדַנָאֵי</p>
</blockquote>

<blockquote>
<p>וּלְיַלְדָהּ הַקָּטָן וְהִתְהַלֵּךְ עִמָּהֶם בִּידִידוּת, עַד אֲשֶר</p>
</blockquote>

<blockquote>
<p>גָדַל פֶּרְסֵאוּס וַיְהִי נַעַר יְפֵה-תֹאַר וִיפֵה-מַרְאֶה, גִבּוֹר</p>
</blockquote>

<blockquote>
<p>כֹּחַ וְחָרוּץ וּמָהִיר לֶאֱחֹז בִּכְלֵי נֶשֶק. יָמִים רַבִּים לִפְנֵי</p>
</blockquote>

<blockquote>
<p>כֵן רָאָה הַמֶּלֶךְ פּוֹלִידֶקְטֵס אֶת שְנֵי הַנָּכְרִים – אֶת הָאִשָּה</p>
</blockquote>

<blockquote>
<p>וְיַלְדָהּ – אֲשֶר בָּאוּ לְאַרְצוֹ בְּתֵבָה שָטָה עַל פְּנֵי הַמַּיִם.</p>
</blockquote>

<blockquote>
<p>וּבִהְיוֹתוֹ לֹא אִיש טוֹב וְחָבִיב כְּאָחִיו הַדַּיָּג, כִּי אִם אִיש</p>
</blockquote>

<blockquote>
<p>רַע מְאֹד, גָמַר בְּלִבּוֹ לִשְלֹחַ אֶת פֶּרְסֵאוּס בִּשְלִיחוּת שֶל</p>
</blockquote>

<blockquote>
<p>סַכָּנָה, אֲשֶר יוּמַת בָּהּ, וְאַחֲרֵי כֵן יַעֲשֶׂה רָעָה רַבָּה</p>
</blockquote>

<blockquote>
<p>לְאִמּוֹ דַנָאֵי. וּבְכֵן יָשַב הַמֶּלֶךְ רַע-הַלֵּב הַזֶּה זְמַן רָב</p>
</blockquote>

<blockquote>
<p>וְחָשַב, מָה הַדָּבָר שֶיֵּש בּוֹ סַכָּנָה גְדוֹלָה אֲשֶר נַעַר צָעִיר</p>
</blockquote>

<blockquote>
<p>יוּכַל לְקַבֵּל עַל עַצְמוֹ לַעֲשׂוֹתוֹ. לָאַחֲרוֹנָה, כַּאֲשֶר יָגַע</p>
</blockquote>

<blockquote>
<p>וּמָצָא דָבָר, שֶסּוֹפוֹ לְהָבִיא שוֹאָה כַּאֲשֶר רָצָה, שָלַח לְהָבִיא</p>
</blockquote>

<blockquote>
<p>אֵלָיו אֶת הַנַּעַר פֶּרְסֵאוּס.</p>

<p>הַנַּעַר בָּא אֶל הָאַרְמוֹן וַיִּמְצָא אֶת הַמֶּלֶךְ יוֹשֵב עַל כִּסְאוֹ.</p>

<p>– פֶּרְסֵאוּס – קָרָא הַמֶּלֶךְ פּוֹלִידֶקְטֵס</p>
</blockquote>

<blockquote>
<p>בְּחִיּוּךְ שֶל עָרְמָה עַל פָּנָיו – הִנֵּה גָדַלְתָּ וְהָיִיתָ לְנַעַר</p>
</blockquote>

<blockquote>
<p>גִּבּוֹר חַיִל; אַתָּה וְאִמְּךָ הַטּוֹבָה קִבַּלְתֶּם טוֹבָה רַבָּה</p>
</blockquote>

<blockquote>
<p>מִמֶּנִּי וְגַם מֵאָחִי הַדַּיָּג הַנִּכְבָּד, וּבְוַדַּאי לֹא תִמָּנַּע</p>
</blockquote>

<blockquote>
<p>מֵהָשִיב לָנוּ גְמוּל-מָה עַל טוּבֵנוּ.</p>

<p>– אָנָּא, אֲדוֹנִי הַמֶּלֶךְ – עָנָה פֶּרְסֵאוּס – נָכוֹן אֲנִי לְחָרֵף אֶת נַפְשִי לְמַעַנְךָ.</p>

<p>– אִם כֵּן, אֵפוֹא – הוֹסִיף הַמֶּלֶךְ לְדַבֵּר,</p>
</blockquote>

<blockquote>
<p>וְחִיּוּךְ הָעָרְמָה עוֹדֶנּוּ עַל שְׂפָתָיו – יֵש לִי שְלִיחוּת</p>
</blockquote>

<blockquote>
<p>קְטַנָּה לְהָטִיל עָלֶיךָ; וּבַאֲשֶר עֶלֶם בֶּן חַיִל אַתָּה וְאַמִּיץ</p>
</blockquote>

<blockquote>
<p>לֵב, תִּרְאֶה אֶת הַדָּבָר כְּאֹשֶר רַב, כִּי בָּאָה לְיָדְךָ</p>
</blockquote>

<blockquote>
<p>הִזְדַמְּנוּת יְקָרָה כָּל כַּךְ לְהִצְטַיֵּן. עָלֶיךָ לָדַעַת,</p>
</blockquote>

<blockquote>
<p>פֶּרְסֵאוּס חֲבִיבִי, כִּי אוֹמֵר אֲנִי לָקַחַת לְאִשָּה אֶת הַנְּסִיכָה</p>
</blockquote>

<blockquote>
<p>הַיָּפָה הִפּוֹדָמִיָּה, וּמִנְהָג מְקֻבָּל הוּא בְּמִקְרִים כָּאֵלֶּה</p>
</blockquote>

<blockquote>
<p>לִשְלֹחַ דוֹרוֹן לַכַּלָה מִן הַדְּבָרִים הַנָּאִים וְיִקְרֵי</p>
</blockquote>

<blockquote>
<p>הַמְּצִיאוּת, הַבָּאִים מִמֶּרְחַקִּים. עָלַי לְהוֹדוֹת בְּתָם-לֵב, כִּי</p>
</blockquote>

<blockquote>
<p>אוֹבֵד עֵצוֹת הָיִיתִי כִּמְעַט, מֵאַיִן אֶקַּח דָבָר כָּזֶה, אֲשֶר</p>
</blockquote>

<blockquote>
<p>יִמְצָא חֵן בְּעֵינֵי נְסִיכָה בַּעֲלַת טַעַם מְעֻדָּן כָּמוֹהָ, אוּלָם</p>
</blockquote>

<blockquote>
<p>הַבֹּקֶר, לְשִׂמְחַת לִבִּי, יָגַעְתִּי וּמָצָאתִי בְּדִיּוּק חֵפֶץ</p>
</blockquote>

<blockquote>
<p>אֲשֶר כָּזֶה.</p>

<p>– וּבְיָדִי יֵש לַעֲזוֹר לַאֲדוֹנִי הַמֶּלֶךְ לְהַשִּׂיגוֹ? – קָרָא פֶּרְסֵאוּס בְּהִתְלַהֲבוּת.</p>

<p>– יָכֹל תּוּכַל, אִם עֶלֶם גִבּוֹר חַיִל אַתָּה, כְּפִי</p>
</blockquote>

<blockquote>
<p>שֶאֲנִי רוֹאֶה אוֹתְךָ בְּדִמְיוֹנִי – עָנָה הַמֶּלֶךְ פּוֹלִידֶקְטֵס</p>
</blockquote>

<blockquote>
<p>מִתּוֹךְ קֶסֶם שֶל נִמּוּס. – הַדּוֹרוֹן שֶעָלָה בְּלִבִּי לָתֵת</p>
</blockquote>

<blockquote>
<p>לְהִפּוֹדָמִיָּה הַיְפֵהפִיָּה הוּא רֹאשָהּ שֶל הַגּוֹרְגוֹנָה מֵדוּזָה</p>
</blockquote>

<blockquote>
<p>עִם קְוֻצּוֹת הַנְּחָשִים, וַאֲנִי סוֹמֵךְ עָלֶיךָ, פֶּרְסֵאוּס</p>
</blockquote>

<blockquote>
<p>חֲבִיבִי, כִּי תָבִיא לִי אֶת הַדָּבָר הַזֶּה. וְיַעַן כִּי נִכְסְפָה</p>
</blockquote>

<blockquote>
<p>נַפְשִי לְכַַלּוֹת אֶת דְבָרִי עִם הַנְּסִיכָה, יִנְעַם לִי יוֹתֵר, אִם</p>
</blockquote>

<blockquote>
<p>תְּמַהֵר לָלֶכֶת וּלְחַפֵּשׂ אֶת הַגּוֹרְגוֹנָה.</p>

<p>– מָחָר בַּבֹּקֶר אֲנִי יוֹצֵא לַדֶּרֶךְ – עָנָה פֶּרְסֵאוּס.</p>

<p>– אָנָָּא, עֲשֵׂה זֹאת, נַעֲרִי הֶחָבִיב – הוֹסִיף</p>
</blockquote>

<blockquote>
<p>הַמֶּלֶךְ – וְאַתָּה, פֶּרְסֵאוּס, בְּכָרְתְךָ אֶת רֹאשָהּ שֶל</p>
</blockquote>

<blockquote>
<p>הַגּוֹרְגוֹנָה, תִּזָּהֵר לָתֵת מַהֲלֻמָּה תַמָּה, לְבַל תִּפְגַע</p>
</blockquote>

<blockquote>
<p>בְּצוּרָתוֹ. עָלֶיךָ לְהָבִיא אֵלַי אֶת הָרֹאש שָלֵם, כְּדֵי שֶיִּמְצָא</p>
</blockquote>

<blockquote>
<p>חֵן בְּעֵינֵי בַּעֲלַת טַעַם מְעֻדָּן כַּנְּסִיכָה הַיְפֵהפִיָּה</p>
</blockquote>

<blockquote>
<p>הִפּוֹדָמִיָּה.</p>

<p>פֶּרְסֵאוּס עָזַב אֶת הָאַרְמוֹן, עוֹד לֹא הִרְחִיק</p>
</blockquote>

<blockquote>
<p>לָלֶכֶת וּפוֹלִידֶקְטֵס פָּרַץ בִּצְחוֹק, כִּי עָלַץ לֵב הַמֶּלֶךְ הָרָע</p>
</blockquote>

<blockquote>
<p>הַזֶּה לִרְאוֹת, כִּי הָעֶלֶם נִלְכַּד עַל נְקַלָּה בַּפַּח. הַשְּמוּעָה</p>
</blockquote>

<blockquote>
<p>פָּשְטָה עַד מְהֵרָה בַּחוּץ, כִּי פֶּרְסֵאוּס קִבֵּל עַל עַצְמוֹ</p>
</blockquote>

<blockquote>
<p>לִכְרוֹת אֶת רֹאש מֵדוּזָה עִם קְוֻצּוֹת הַנְּחָשִים. כָּל אִיש שָׂמַח</p>
</blockquote>

<blockquote>
<p>עַל זֶה, כִּי רֹב תּוֹשָבֵי הָאִי הָיוּ אֲנָשִים רָעִים כְּמוֹשְלָם,</p>
</blockquote>

<blockquote>
<p>וְתַעֲנוּג הָיָה לָהֶם לִרְאוֹת בְּבוֹא אָסוֹן כַּבִּיר עַל דַנָאֵי</p>
</blockquote>

<blockquote>
<p>וּבְנָהּ. דוֹמֶה, כִּי הָאִיש הַטּוֹב הַיָּחִיד בָּאִי הָאֻמְלָל</p>
</blockquote>

<blockquote>
<p>סֵרִיפוּס הָיָה הַדַּיָּג. כַּאֲשֶר עָבַר אֵפוֹא פֶּרְסֵאוּס עַל פְּנֵי</p>
</blockquote>

<blockquote>
<p>הָרְחוֹב, שָלְחוּ הָאֲנָשִים אֶצְבַּע לְמוּלוֹ, עִוּוּ פְּנֵיהֶם,</p>
</blockquote>

<blockquote>
<p>קָרְצוּ בְּעֵינֵיהֶם אִיש אֶל אָחִיו וְצָחֲקוּ לוֹ בְּקוֹל כְּכָל אֲשֶר</p>
</blockquote>

<blockquote>
<p>הֵעֵזוּ.</p>

<p>– חָה, חָה! – קָרְאוּ – נַחֲשֵי מֵדוּזָה יַעַקְצוּ אוֹתוֹ יָפֶה יָפֶה!</p>

<p>וּבָעֵת הַהִיא הָיוּ שָלֹש גוֹרְגוֹנוֹת. אֵלּוּ הָיוּ</p>
</blockquote>

<blockquote>
<p>שָלֹש מִפְלָצוֹת מְשֻנּוֹת וַאֲיֻמּוֹת, אֲשֶר לֹא נִרְאָה כְּמוֹהֶן</p>
</blockquote>

<blockquote>
<p>מִיּוֹם בְּרִיאַת הָעוֹלָם וּבַיָּמִים שֶבָּאוּ אַחֲרֵי כֵן, וְקָרוֹב</p>
</blockquote>

<blockquote>
<p>לְהַאֲמִין, כִּי לֹא תִהְיֶינָה כְּמוֹהֶן בְּכָל הַזְּמַנִּים</p>
</blockquote>

<blockquote>
<p>שֶיָּבוֹאוּ. אֵינִי יוֹדֵעַ מַה שֵּם אֶקְרָא לַבְּרִיּוֹת אוֹ לַשֵּדוֹת</p>
</blockquote>

<blockquote>
<p>הָאֵלֶּה. הֵן הָיוּ שָלֹש אֲחָיוֹת, אַךְ לֹא דוֹמוֹת הָיוּ לְנָשִים,</p>
</blockquote>

<blockquote>
<p>כִּי אִם הָיוּ מִין מַבְהִיל שֶל דְרַקּוֹנִים. אָכֵן, קָשֶה לְתָאֵר,</p>
</blockquote>

<blockquote>
<p>אֵיזוֹ בְּרִיּוֹת נִתְעָבוֹת הָיוּ שְלֹש הָאֲחָיוֹת הָאֵלֶּה. הֲלֹא</p>
</blockquote>

<blockquote>
<p>תַאֲמִינוּ לִי, כִּי בִּמְקוֹם קְוֻצּוֹת שֵׂעָר גָּדְלוּ בְּרֹאש כָּל</p>
</blockquote>

<blockquote>
<p>אַחַת מֵהֶן מֵאָה נְחָשִים גְדוֹלִים, כֻּלָּם חַיִּים, מִתְפַּתְּלִים,</p>
</blockquote>

<blockquote>
<p>מִתְקַפְּלִים וְשוֹלְחִים אֶת לְשוֹנוֹתֵיהֶם הָאַרְסִיּוֹת עִם עֳקָצִים</p>
</blockquote>

<blockquote>
<p>כְּעֵין הַמַּזְלֵג בִּקְצֵיהֶן. שִנֵּי הַגּוֹרְגוֹנוֹת הָיוּ חָטִים</p>
</blockquote>

<blockquote>
<p>אֲיֻּמִים; יְדֵיהֶן הָיוּ עֲשׂוּיוֹת נְחֹשֶת קָלָל וְגוּפָן מְכֻסֶּה</p>
</blockquote>

<blockquote>
<p>קַשְׂקַשִּׂים, אֲשֶר אָמְנָם לֹא הָיוּ בַּרְזֶל אַךְ מַשֶּהוּ קָשֶה</p>
</blockquote>

<blockquote>
<p>לְלֹא חֲדִירָה. גַם כְּנָפַיִם הָיוּ לָהֶן וְהֵן מַזְהִירוֹת לְהַפְלִיא;</p>
</blockquote>

<blockquote>
<p>אוֹמֵר אֲנִי לָכֶם, כִּי כָּל נוֹצָה מֵהֶן הָיְתָה זָהָב טָהוֹר,</p>
</blockquote>

<blockquote>
<p>מַבְהִיק, מַבְרִיק, מְמֹרָט, וּמַרְאֵיהֶן, בְּעוּפָן הֵנָּה וָהֵנָּה</p>
</blockquote>

<blockquote>
<p>לְאוֹר הַשֶּמֶש, הִכָּה בְּסַנְוֵרִים.</p>

<p>אוּלָם כַּאֲשֶר הֵצִיץ אָדָם בְּמִקְרֶה אֶל זָהֳרָן</p>
</blockquote>

<blockquote>
<p>הַנּוֹצֵץ בִּמְרוֹם הָאֲוִיר, עַל פִּי רֹב לֹא עָמַד לְהַבִּיט, כִּי אִם</p>
</blockquote>

<blockquote>
<p>רָץ בְּכָל כֹּחַ רַגְלָיו לְהֵחָבֵא מִפְּנֵיהֶן. אוּלַי תֹּאמְרוּ</p>
</blockquote>

<blockquote>
<p>בְּלִבְּכֶם, כִּי הָאֲנָשִים פָּחֲדוּ מִפְּנֵי עֲקִיצַת הַנְּחָשִים</p>
</blockquote>

<blockquote>
<p>שֶהָיוּ לַגּוֹרְגוֹנוֹת בִּמְקוֹם שֵׂעָר, אוֹ מִפְּנֵי מַכָּה בְּרֹאשָם</p>
</blockquote>

<blockquote>
<p>עַל יְדֵי הֶחָטִים הַמְכֹעָרִים, אוֹ פֶּן יִדָּרְסוּ בְּצִפָּרְנֵי</p>
</blockquote>

<blockquote>
<p>הַנְּחֹשֶת אֲשֶר לָהֶן. אָמְנָם כֵּן, גַּם אֵלּוּ הֵן סַכָּנוֹת, אַךְ</p>
</blockquote>

<blockquote>
<p>בְּשוּם פָּנִים לֹא הַגְּדוֹלָה וְהַקָּשָה, שֶיֵּש לְהִמָּלֵט מִמֶּנָּה.</p>
</blockquote>

<blockquote>
<p>כִּי הַדָּבָר הָאָיֹם בְּיוֹתֵר בַּגּוֹרְגוֹנוֹת הַנִּתְעָבוֹת הָאֵלֶה</p>
</blockquote>

<blockquote>
<p>הָיָה זֶה, אֲשֶר אִם יַבִּיט יְלוּד-אִשָּה בְּעֵינָיו אֶל פְּנֵי אַחַת</p>
</blockquote>

<blockquote>
<p>מֵהֶן, מֻבְטָח הָיָה, כִּי בּוֹ בָּרֶגַע יֵהָפֵךְ מִבָּשָׂר וָדָם</p>
</blockquote>

<blockquote>
<p>לְאֶבֶן קָרָה בְּלִי רוּחַ-חַיִּים.</p>

<p>הִנֵּה כִּי כֵן תָּבִינוּ עַל נְקַלָּה, כִּי</p>
</blockquote>

<blockquote>
<p>הַרְפַּתְקָה מְסֻכָּנָה מְאֹד הֵטִיל הַמֶּלֶךְ הָרַע פּוֹלִידֶקְטֵס עַל</p>
</blockquote>

<blockquote>
<p>הָעֶלֶם הַתָּמִים. וּפֶרְסֵאוּס עַצְמוֹ, בְּחָשְבוֹ בַּדָּבָר הַזֶּה,</p>
</blockquote>

<blockquote>
<p>רָאָה בְּעַל-כָּרְחוֹ, כִּי תִקְוָה קְטַנָּה מְאֹד נִשְקֶפֶת לוֹ לַעֲבֹר</p>
</blockquote>

<blockquote>
<p>בְּשָלוֹם אֶת הַדֶּרֶךְ וְכִי צָפוּי הוּא הַרְבֵּה יוֹתֵר לֵהָפֵךְ</p>
</blockquote>

<blockquote>
<p>לִדְמוּת אֶבֶן מֵאֲשֶר לְהָבִיא אֶת רֹאש מֵדוּזָה עִם קְוֻצּוֹת</p>
</blockquote>

<blockquote>
<p>הַנְּחָשִים. כִּי, מִלְּבַד שְאָר הַקְּשָיִים, הָיָה שָם מִכְשוֹל אֶחָד,</p>
</blockquote>

<blockquote>
<p>שֶהָיָה מֵבִיא בִּמְוּכָה רַבָּה אִיש גָדוֹל בְּשָנִים מִפֶּרְסֵאוּס.</p>
</blockquote>

<blockquote>
<p>עָלָיו לֹא רַק לְהִלָּחֵם וְלַהֲרֹג אֶת הַמִּפְלֶצֶת בַּעֲלַת כַּנְפֵי</p>
</blockquote>

<blockquote>
<p>הַזָּהָב, קַשְׂקַשֵּׂי הַבַּרְזֶל, הֶחָטִים הָאֲרֻכִּים, צִפָּרְנֵי</p>
</blockquote>

<blockquote>
<p>הַנְּחֹשֶת, שַׂעֲרוֹת הַנְּחָשִים, כִּי עָלָיו לַעֲשׂוֹת כָּל זֶה</p>
</blockquote>

<blockquote>
<p>בְּעֵינַיִם עֲצוּמוֹת, אוֹ, לְכָל הַפָּחוֹת, בְּלִי הַבִּיט אֶל</p>
</blockquote>

<blockquote>
<p>הָאוֹיֵב, אֲשֶר בּוֹ הוּא נִלְחָם. אִם לֹא כֵן, בּוֹ בָּרֶגַע שֶיָּרִים</p>
</blockquote>

<blockquote>
<p>יָדוֹ לְהַכּוֹת, יֵהָפֵךְ וְהָיָה לְאֶבֶן וְיַעֲמֹד בִּזְרוֹעַ נְטוּיָה</p>
</blockquote>

<blockquote>
<p>מֵאוֹת בַּשָּנִים, עַד אֲשֶר הַזְּמַנִּים וְהָרוּחוֹת וְהַמַּיִם</p>
</blockquote>

<blockquote>
<p>יְפוֹרְרוּ אוֹתוֹ וִיכַלּוּהוּ. רַע מְאֹד יִהְיֶה הַדָּבָר הַזֶּה, אֲשֶר</p>
</blockquote>

<blockquote>
<p>יָבוֹא עַל אִיש צָעִיר, הָאוֹמֵר לְבַצַּע הַרְבֵּה מַעֲשֵׂי גְבוּרָה</p>
</blockquote>

<blockquote>
<p>וּלְהִתְעַנֵּג הַרְבֵּה עַל הָאֹשֶר בָּעוֹלָם הַמֵּאִיר וְהַנָּאֶה</p>
</blockquote>

<blockquote>
<p>הַזֶּה.</p>

<p>הַמַּחֲשָבוֹת הָאֵלֶּה כֹּה דִכְּאוּ אֶת לֵב</p>
</blockquote>

<blockquote>
<p>פֶּרְסֵאוּס, עַד כִּי לֹא הָיָה בּוֹ הָרוּח לְסַפֵּר לְאִמּוֹ אֶת אֲשֶר</p>
</blockquote>

<blockquote>
<p>קִּבֵּל עַל עַצְמוֹ לַעֲשׂוֹת. הוּא לָקַח אֵפוֹא אֶת צִנָּתוֹ, חָגַר אֶת</p>
</blockquote>

<blockquote>
<p>חַרְבּוֹ וְעָבַר מִן הָאִי אֶל הַיַּבֶּשֶת. שָם יָשַב בּוֹדֵד, וְקָשֶה</p>
</blockquote>

<blockquote>
<p>הָיָה לוֹ לְהִתְאַפֵּק מֵהוֹרִיד דְמָעוֹת.</p>

<p>אַךְ בְּעוֹדֶנּוּ שָרוּי בְּרוּחַ עַצְבוּת, שָמַע קוֹל קוֹרֵא אֵלָיו מִקָּרוֹב.</p>

<p>– פֶּרְסֵאוּס – קָרָא הַקּוֹל – לָמָּה אַתָּה שָרוּי בְּעַצְבוּת?</p>

<p>הוּא הֵרִים רֹאשוֹ מִתּוֹךְ יָדָיו, אֲשֶר הִסְתִּירוֹ</p>
</blockquote>

<blockquote>
<p>בָּהֶן, וְהִנֵּה אִיש זָר בַּמָּקוֹם הַבּוֹדֵד, וּפֶרְסֵאוּס חָשַב, כִּי</p>
</blockquote>

<blockquote>
<p>יְחִידִי הוּא פֹּה. הַזָּר הָיָה אִיש צָעִיר לְיָמִים, זָרִיז, נָבוֹן,</p>
</blockquote>

<blockquote>
<p>בַּעַל פָּנִים פִּקְחִים מְאֹד, עַל שִכְמוֹ אַדֶּרֶת. בְּרֹאשוֹ</p>
</blockquote>

<blockquote>
<p>מִצְנֶפֶת מוּזָרָה, מַטֶּה עָבֹת מְשֻנֶּה בְּיָדוֹ, וְחֶרֶב קְצָרָה</p>
</blockquote>

<blockquote>
<p>וַעֲקֻמָּה מְאֹד תְּלוּיָה עַל צִדּוֹ. הוּא הָיָה קַל תְּנוּעָה</p>
</blockquote>

<blockquote>
<p>לְמַרְאֶה, כְּאִיש הַמָּצוּי אֵצֶל תַּרְגִילֵי הִתְעַמְּלוּת וְיוֹדֵעַ</p>
</blockquote>

<blockquote>
<p>יָפֶה לִקְפֹּץ אוֹ לָרוּץ. וְעַל הַכֹּל הָיָה לָאִיש הַזָּר מַרְאֶה</p>
</blockquote>

<blockquote>
<p>עַלִּיז, מֵבִין, מֵיטִיב (אַף כִּי נוֹסָף עַל אֵלֶּה גַם מְעַט שוֹבָב),</p>
</blockquote>

<blockquote>
<p>עַד כִּי פֶּרְסֵאוּס הִרְגִיש בְּעַל-כָּרְחוֹ, כִּי רוּחוֹ נַעֲשֶָה</p>
</blockquote>

<blockquote>
<p>עַלִּיז יוֹתֵר בְּהַבִּיטוֹ אֵלָיו. וּבִהְיוֹתוֹ עֶלֶם אַמִּיץ בֶּאֱמֶת,</p>
</blockquote>

<blockquote>
<p>הִכָּהוּ לִבּוֹ מְעַט עַל כִּי נִמְצָא וּדְמָעוֹת בְּעֵינָיו.</p>

<p>וּבְכֵן מָחָה פֶּרְסֵאוּס אֶת עֵינָיו וְעָנָה לָאִיש</p>
</blockquote>

<blockquote>
<p>הַזָּר בִּזְרִיזוּת, בְּהַעֲמִידוֹ פָּנִים אַמִּיצִים כְּכָל אֲשֶר הָיָה</p>
</blockquote>

<blockquote>
<p>בְּכֹחוֹ.</p>

<p>– אֵין אֲנִי שָרוּי בְּעַצְבוּת כָּל עִקָּר – אָמַר –</p>
</blockquote>

<blockquote>
<p>כִּי אִם שָקוּעַ בְּמַחֲשָבָה עַל אֹדוֹת שְלִיחוּת שֶקִּבַּלְתִּי עַל</p>
</blockquote>

<blockquote>
<p>עַצְמִי.</p>

<p>– הֶאָח! – עָנָה הַזָּר – אִם כֵּן, סַפֵּר נָא לִי אֶת</p>
</blockquote>

<blockquote>
<p>הַדָּבָר, אוּלַי אוּכַל לִהְיוֹת לְעֵזֶר לְךָ. עָזֹר עָזַרְתִּי</p>
</blockquote>

<blockquote>
<p>לְבַחוּרִים רַבִּים בְּהַרְפַּתְקְאוֹתֵיהֶם, שֶנִּרְאוּ תְחִלָּה קָשוֹת</p>
</blockquote>

<blockquote>
<p>מְאֹד. אוּלַי שָמַעְתָּ עַל אֹדוֹתַי. יֵש לִי שֵמוֹת רַבִּים, אַךְ</p>
</blockquote>

<blockquote>
<p>הַשֵּם כַּסְפִּיאֵל נָאֶה וְיָאֶה לִי יוֹתֵר מֵאֲחֵרִים. סַפֵּר לִי</p>
</blockquote>

<blockquote>
<p>אֵפוֹא דַאֲגָתְךָ, נָדוּן בָּעִנְיָן וְנִרְאֶה מָה אֶפְשָר</p>
</blockquote>

<blockquote>
<p>לַעֲשׂוֹת.</p>

<p>דִבְרֵי הַזָּר וַהֲלִיכוֹתָיו הִשְרוּ עַל פֶּרְסֵאוּס</p>
</blockquote>

<blockquote>
<p>רוּחַ אַחֶרֶת. הוּא גָמַר בְּלִבּוֹ לְסַפֵּר לְכַסְפִּיאֵל אֶת כָּל</p>
</blockquote>

<blockquote>
<p>נִגְעֵי נַפְשוֹ, אַחֲרֵי אֲשֶר מַצָּבוֹ לֹא יוּכַל לִהְיוֹת גָרוּעַ</p>
</blockquote>

<blockquote>
<p>יוֹתֵר מִכְּפִי שֶהוּא, וְאֶפְשָר מְאֹד כִּי יְדִידוֹ הֶחָדָש יוּכַל</p>
</blockquote>

<blockquote>
<p>לָתֵת לוֹ עֵצָה טוֹבָה, אֲשֶר בְּסוֹפוֹ שֶל דָבָר תְּחַלֵּץ אוֹתוֹ</p>
</blockquote>

<blockquote>
<p>מִצָּרָה. וּבְכֵן סָח לַזָּר בְּמִלִּים מְעַטּוֹת וּבְדִיּוּק אֶת</p>
</blockquote>

<blockquote>
<p>עִנְיָנוֹ – כִּי הַמֶּלֶךְ פּוֹלִידֶקְטֵס רוֹצֶה לְקַבֵּל אֶת רֹאש</p>
</blockquote>

<blockquote>
<p>מֵדוּזָה עִם קְוֻצּוֹת הַנְּחָשִים כְּמַתְּנַת-אֵרוּסִין לַנְּסִיכָה</p>
</blockquote>

<blockquote>
<p>הַיְפֵהפִיָּה הִפּוֹדָמִיָּה, וְכִי הוּא נָטַל עָלָיו לְהָבִיא אֵלָיו</p>
</blockquote>

<blockquote>
<p>אֶת הָרֹאש, וְאוּלָם יָרֵא הוּא פֶּן יֵהָפֵךְ וְהָיָה לְאֶבֶן.</p>

<p>– וְצַר מְאֹד, אִם יִהְיֶה כַּדָּבָר הַזֶּה – קָרָא</p>
</blockquote>

<blockquote>
<p>כַּסְפִּיאֵל מִתּוֹךְ חִיּוּכוֹ הַשּוֹבָב – אָמְנָם הָיֹה תִהְיֶה נְצִיב</p>
</blockquote>

<blockquote>
<p>שַיִש יָפֶה לְהַלֵּל, וּמֵאוֹת בַּשָּנִים תַּחֲלֹּפְנָה עַד אֲשֶר</p>
</blockquote>

<blockquote>
<p>תִּתְפּוֹרֵר, אוּלָם בְּדֶרֶךְ כְּלָל מוּטָב לִהְיוֹת אִיש צָעִיר</p>
</blockquote>

<blockquote>
<p>בְּמֶשֶךְ שָנִים מוּעָטוֹת מֵאֲשֶר נְצִיב שַיִש יוֹבְלוֹת</p>
</blockquote>

<blockquote>
<p>הַרְבֵּה.</p>

<p>– הָהּ, אָמְנָם כֵּן! – קָרָא פֶּרְסֵאוּס, וְשוּב</p>
</blockquote>

<blockquote>
<p>עָמְדוּ דְמָעוֹת בְּעֵינָיו – וּמִלְּבַד זֹאת מַה תַּעֲשֶׂה אִמִּי</p>
</blockquote>

<blockquote>
<p>הַיְקָרָה, אִם בְּנָהּ הָאָהוּב יֵהָפֵךְ וִיהִי לְאֶבֶן?</p>

<p>– יָפֶה, יָפֶה! הָבָה נְקַוֶּה, כִּי הָעִנְיָן לֹא</p>
</blockquote>

<blockquote>
<p>יִגָּמֵר בְּרַע – עָנָה כַּסְפִּיאֵל בְּקוֹל מְעוֹדֵד – אֲנִי הָאִיש</p>
</blockquote>

<blockquote>
<p>שֶבְּיָדִי לַעֲזֹר לְךָ, אִם יֵש עוֹזֵר. אֲחוֹתִי וְאָנֹכִי עָשׂה</p>
</blockquote>

<blockquote>
<p>נַעֲשֶׂה כָּל מַה שֶבְּכֹחֵנוּ לְהַעֲבִיר אוֹתְךָ בְּשָלוֹם דֶרֶךְ</p>
</blockquote>

<blockquote>
<p>הַהַרְפַּתְקָה, אַף כִּי עַתָּה הִיא נִרְאֵית אֲיֻמָּה מְאֹד.</p>

<p>– אֲחוֹתְךָ? – חָזַר פֶּרְסֵאוּס.</p>

<p>– כֵּן, אֲחוֹתִי – קָרָא הַזָּר – הִיא חֲכָמָה מְאֹד,</p>
</blockquote>

<blockquote>
<p>הַאֲמִינָה לִי; וַאֲשֶר לִי, עֵינַי בְּרֹאשִי לִרְאוֹת וּלְהָבִין. אִם</p>
</blockquote>

<blockquote>
<p>תִּהְיֶה אַמִּיץ וְזָהִיר וְתִשְמַע לַעֲצָתֵנוּ, אַל לְךָ לְפַחֵד פֵּן</p>
</blockquote>

<blockquote>
<p>תִּהְיֶה לְאֶבֶן אַף לְרֶגַע. אוּלָם קֹדֶם כָּל עָלֶיךָ לְמָרֵק יָפֶה</p>
</blockquote>

<blockquote>
<p>אֶת הַצִּנָּה אֲשֶר לְךָ, עַד אֲשֶר תּוּכַל לִרְאוֹת בָּהּ אֶת</p>
</blockquote>

<blockquote>
<p>בְּבוּאָתְךָ בִּבְהִירוּת כְּמוֹ בִּרְאִי.</p>

<p>הַדָּבָר הַזֶּה נרְאָה לְפָּרְסֵאוּס פְּתִיחָה מוּזָרָה</p>
</blockquote>

<blockquote>
<p>לַהַרְפַּתְקָה, כִּי בְּשִׂכְלוֹ הַפָּשוּט חָשוֹב חָשַׁב שֶהַצִּנָּה</p>
</blockquote>

<blockquote>
<p>צְרִיכָה לִהְיוֹת חֲזָקָה מְאֹד, לְהָגֵן עָלָיו מִפְּנֵי צִפָּרְנֵי</p>
</blockquote>

<blockquote>
<p>הַנְּחֹשֶת שֶׂל הַגּוֹרְגוֹנָה, וְלֹא שֶתִּהְיֶה מְמֹרָקָה יָפֶה, כְּדֵי</p>
</blockquote>

<blockquote>
<p>לְהַרְאוֹת לוֹ אֶת בְּבוּאַת פָּנָיו. אוּלָם בְּהַעֲלוֹתוֹ עַל לִבּוֹ,</p>
</blockquote>

<blockquote>
<p>כִּי כַּסְפִּיאֵל יוֹדֵעַ יוֹתֵר מִמֶּנּוּ, נִגַּש מִיָּד אֶל הָעֲבוֹדָה</p>
</blockquote>

<blockquote>
<p>וּמֵרַק אֶת הַצִּנָּה בִּתְבוּנָה רַבָּה וּבְרָצוֹן רָב, עַד כִּי</p>
</blockquote>

<blockquote>
<p>מְהֵרָה זָרְחָה כַּלְּבָנָה בִּמְלוֹאָהּ. כַּסְפִּיאֵל הִבִּיט אֵלֶיהָ</p>
</blockquote>

<blockquote>
<p>בְּחִיּוּךְ וְנִעֲנַע בְּרֹאשוֹ לְאוֹת הַסְכָּמָה. אַחֲרֵי-כֵן לָקַח אֶת</p>
</blockquote>

<blockquote>
<p>חַרְבּוֹ הַקְּצָרָה וְהָעֲקֻמָּה וְחָגַר אוֹתָהּ עַל צִדּוֹ שֶל</p>
</blockquote>

<blockquote>
<p>פֶּרְסֵאוּס בִּמְקוֹם הַחֶרֶב, אֲשֶר נָשָׂא קֹדֶם.</p>

<p>– אֵין חֶרֶב אֲשֶר תִּסְכֹּן לְמַטְּרָתְךָ מִבַּלְעֲדֵי</p>
</blockquote>

<blockquote>
<p>חַרְבִּי – אָמַר הָאִיש – הַלַּהַב יֵש לוֹ תְכוּנָה מֻפְלָאָה וְיוּכַל</p>
</blockquote>

<blockquote>
<p>לַחְתֹּךְ בַּרְזֶל וּנְחֹשֶת בְּקַלּוּת, כִּכְרוֹת עָנָף דַק מִן הַדַּק.</p>
</blockquote>

<blockquote>
<p>וְעַתָּה קוּם וְנֵלֵכָה. הַדָּבָר הָרִאשוֹן הוּא לִמְצֹא אֶת שְלֹש</p>
</blockquote>

<blockquote>
<p>הַנָּשִים הַסָּבוֹת, וְהֵן תַּגֵּדְנָה לָנוּ אַיֵּה מְקוֹם</p>
</blockquote>

<blockquote>
<p>הַגּוֹרְגוֹנוֹת.</p>

<p>– שְלֹש הַנָּשִים הַסָּבוֹת! – קָרָא פֶּרְסֵאוּס, אֲשֶר</p>
</blockquote>

<blockquote>
<p>הַדָּבָר נִרְאָה לוֹ כְּמִכְשוֹל חָדָש בְּדֶרֶךְ שְלִיחוּתוֹ – אָנָּא,</p>
</blockquote>

<blockquote>
<p>מִי הֵן שְלֹש הַנָּשִים הַסָּבוֹת? מֵעוֹלָם לֹא שָמַעְתִּי עֲלֵיהֶן</p>
</blockquote>

<blockquote>
<p>דָבָר.</p>

<p>– אֵלּוּ הֵן שָלֹש נָשִים זְקֵנוֹת מְשֻנּוֹת – אָמַר</p>
</blockquote>

<blockquote>
<p>כַּסְפִּיאֵל בִּצְחוֹק – לִשְלָשְתָּן רַק עַיִן אַחַת, וְרַק שֵן אַחַת.</p>
</blockquote>

<blockquote>
<p>עוֹד זֹאת, עָלֶיךָ לִמְצֹא אוֹתָן לְאוֹר הַכּוֹכָבִים אוֹ עִם דִמְדוּמֵי</p>
</blockquote>

<blockquote>
<p>עֶרֶב, כִּי פְנֵיהֶן לֹא יֵרָאוּ לְעוֹלָם לֹא לְאוֹר הַשֶּמֶש וְלֹא</p>
</blockquote>

<blockquote>
<p>לְאוֹר הַיָּרֵחַ.</p>

<p>– אֲבָל – קָרָא פֶּרְסֵאוּס – לָמָּה לִי לְבַזְבֵּז</p>
</blockquote>

<blockquote>
<p>זְמַנִּי עַל שְלֹש הַנָּשִים הַסָּבוֹת? הֵאִם לֹא טוֹב לָנוּ לָצֵאת</p>
</blockquote>

<blockquote>
<p>מִיָּד לְחַפֵּשׂ אֶת הַגּוֹרְגוֹנוֹת הָאֲיֻמּוֹת?</p>

<p>– לֹא, לֹא – עָנָה יְדִידוֹ – עוֹד יֵש לַעֲשׂוֹת</p>
</blockquote>

<blockquote>
<p>מַעֲשִׂים אֲחֵרִים בְּטֶרֶם תִּמְצָא אֶת הַדֶּרֶךְ אֶל הַגּוֹרְגוֹנוֹת.</p>
</blockquote>

<blockquote>
<p>אֵין טוֹב לָנוּ מֵאֲשֶר לְחַפֵּשׂ אֶת שְלֹש הַנָּשִים הַזְּקֵנוֹת</p>
</blockquote>

<blockquote>
<p>הָאֵלֶּה, וְאַחֲרֵי אֲשֶר נִפָּגֵש עִמָּהֶן, יְהִי לִבְּךָ בָּטוּחַ,</p>
</blockquote>

<blockquote>
<p>כִּי הַגּוֹרְגוֹנוֹת לֹא רְחוֹקוֹת מֵאִתָּנוּ. הָבָה נִזְדָרֵז</p>
</blockquote>

<blockquote>
<p>לָלֶכֶת.</p>

<p>לִבּוֹ שֶל פֶּרְסֵאוּס הָיָה אוֹתָהּ שָעָה מָלֵא אֵמוּן</p>
</blockquote>

<blockquote>
<p>רַב בְּחָכְמָתוֹ וּבִתְבוּנָתוֹ שֶל חֲבֵרוֹ, עַד כִּי לֹא הוֹסִיף לָבוֹא</p>
</blockquote>

<blockquote>
<p>עוֹד בִּטְעָנוֹת וְהָיָה מוּכָן וּמְזֻמָּן לְהַתְחִיל תֵּכֶף וּמִיָּד</p>
</blockquote>

<blockquote>
<p>בַּהַרְפַּתְקָה. וּבְכֵן יָצְאוּ שְנֵיהֶם יַחְדָו וְהָלְכוּ בִּפְסִיעוֹת</p>
</blockquote>

<blockquote>
<p>זְרִיזוֹת מְאֹֹד – זְרִיזוֹת כָּל כָּךְ, עַד אֲשֶר מָצָא פֶּרְסֵאוּס,</p>
</blockquote>

<blockquote>
<p>כִּי קָשֶה לוֹ לָלֶכֶת צַעַד-בְּצַעַד עִם יְדִידוֹ כַּסְפִּיאֵל הַקַּל</p>
</blockquote>

<blockquote>
<p>בְּרַגְלָיו. אִם לְסַפֵּר אֶת הָאֱמֶת, עָלָה בְּלִבּוֹ רַעְיוֹן מוּזָר,</p>
</blockquote>

<blockquote>
<p>כִּי כַּסְפִּיאֵל נָעוּל נַעֲלַיִם עִם כְּנָפַיִם, שֶהֵן הָעוֹזְרוֹת לוֹ</p>
</blockquote>

<blockquote>
<p>בִּקְפִיצַת הַדֶּרֶךְ. וְאַף אָמְנָם, כַּאֲשֶר הִבִּיט אֵלָיו</p>
</blockquote>

<blockquote>
<p>פֶּרְסֵאוּס מִן הַצַּד, מִתּוֹךְ זָוִית עֵינוֹ, נִדְמָה לוֹ, כִּי רוֹאֶה</p>
</blockquote>

<blockquote>
<p>הוּא כְּנָפַיִם לְצַד רֹאשוֹ, אַף כִּי בְּהַפְנוֹתוֹ אֵלָיו מַבָּט</p>
</blockquote>

<blockquote>
<p>שָלֵם, לֹא נִרְאָה לוֹ שוּם דָבָר, רַק מִין מִצְנֶפֶת מְשֻנָּה. עַל כָּל</p>
</blockquote>

<blockquote>
<p>פָּנִים, בָּרוּר הָיָה, כִּי הַמַּטֶּה אֲשֶר בִּידֵי כַּסְפִּיאֵל הָיָה</p>
</blockquote>

<blockquote>
<p>לוֹ לְעֵזֶר רַב וְנָתַן לוֹ יְכֹלֶת לְהָחִיש צַעַד, עַד כִּי</p>
</blockquote>

<blockquote>
<p>פֶּרְסֵאוּס, אִיש צָעִיר מְלֵא אוֹנִים, הִתְחִיל נוֹשֵם</p>
</blockquote>

<blockquote>
<p>בִּכְבֵדוּת.</p>

<p>– הִנֵּה! – קָרָא כַּסְפִּיאֵל לָאַחֲרוֹנָה, כִּי יָדֹעַ</p>
</blockquote>

<blockquote>
<p>יָדַע יָפֶה הַשּוֹבָב הַזֶּה מַה קָּשֶה לוֹ לְפֶרְסֵאוּס לְהַדְבִּיקוֹ.</p>
</blockquote>

<blockquote>
<p>– קַח נָא מִיָּדִי אֶת הַמַּטֶּה, כִּי אַתָּה יֵש לְךָ בּוֹ צֹרֶךְ</p>
</blockquote>

<blockquote>
<p>יוֹתֵר מִמֶּנִּי. הַאֻמְנָם אֵין בָּאִי סֵרִיפוּס הַלְכָנִים טוֹבִים</p>
</blockquote>

<blockquote>
<p>מִמְּךָ?</p>

<p>– גַּם אֲנִי יָכֹלְתִּי לָלֶכֶת חִיש – קָרָא פֶּרְסֵאוּס</p>
</blockquote>

<blockquote>
<p>בְּהַבִּיטוֹ בְּעָרְמָה אֶל רַגְלֵי חֲבֵרוֹ – אִלּוּ הָיָה לִי זוּג</p>
</blockquote>

<blockquote>
<p>נַעֲלַיִם עִם כְּנָפַיִם.</p>

<p>– עָלֶיךָ אֵפוֹא לְהִתְאַמֵּץ וְלִרְכֹּש לְךָ זוּג נַעֲלַיִם כָּאֵלֶּה – עָנָה כַּסְפִּיאֵל.</p>

<p>הַמַּטֶּה הָיָה לְעֵזֶר רַב לְפֶרְסֵאוּס, עַד כִּי לֹא</p>
</blockquote>

<blockquote>
<p>הִרְגִיש עוֹד שוּם עֲיֵפוּת. וְאָמְנָם, הַמַּטֶּה נִרְאָה כְּחַי</p>
</blockquote>

<blockquote>
<p>בְּיָדוֹ וּכְאוֹצֵל חַיִּים וָכֹחַ לְפֶרְסֵאוּס. הוּא וְכַסְפִּיאֵל</p>
</blockquote>

<blockquote>
<p>הָלְכוּ אֵפוֹא יַחְדָו בְּנַחַת, הִרְבּוּ שִׂיחָה זֶה עִם זֶה</p>
</blockquote>

<blockquote>
<p>בִּידִידוּת רַבָּה, וְכַסְפִּיאֵל סִפֵּר הַרְבֵּה סִפּוּרִים מְבַדְּחִים</p>
</blockquote>

<blockquote>
<p>עַל הַרְפַּתְקְאוֹתָיו הַקּוֹדְמוֹת וְעַד כַּמָּה עָמְדָה לוֹ עָרְמָתוֹ</p>
</blockquote>

<blockquote>
<p>בְּמִקְרִים שוֹנִים, עַד כִּי פֶּרְסֵאוּס הִתְחִיל רוֹאֶה אוֹתוֹ</p>
</blockquote>

<blockquote>
<p>כְּאִיש-פְּלָאִים. בָּרוּר הַדָּבָר, כִּי הַזָּר רָאָה וְיָדַע אֶת</p>
</blockquote>

<blockquote>
<p>הָעוֹלָם, וְאֵין אִיש לוֹקֵחַ לֵב צָעִיר לְיָמִים כְּיָדִיד, שֶקָּנָה</p>
</blockquote>

<blockquote>
<p>לוֹ דַעַת מִמִּין זֶה.</p>

<p>פֶּרְסֵאוּס הִקְשִיב קֶשֶב רַב מִתּוֹךְ תִּקְוָה לְהַעֲמִיק אֶת תְּבוּנָתוֹ עַל יְדֵי הַדְּבָרִים שֶהוּא שוֹמֵעַ.</p>

<p>לָאַחֲרוֹנָה עָלָה בְּזִכְרוֹנוֹ, כִּי כַּסְפִּיאֵל</p>
</blockquote>

<blockquote>
<p>דִבֵּר עַל אָחוֹת, שֶתִּתֵּן לָהֶם עֶזְרָתָהּ בַּהַרְפַּתְקָה,</p>
</blockquote>

<blockquote>
<p>הָעוֹמֶדֶת לִפְנֵיהֶם.</p>

<p>– הֵיכָן הִיא? – שָאַל – הַאִם לֹא נִפְגֹש אוֹתָהּ בְּקָרוֹב?</p>

<p>– הַכֹּל יָבוֹא בִּזְמַנּוֹ – עָנָה בֶּן-לִוְיָתוֹ –</p>
</blockquote>

<blockquote>
<p>אוּלָם אֲחוֹתִי זוֹ, דַע לְךָ, הִיא בַּעֲלַת אֹפִי שוֹנֶה הַרְבֵּה</p>
</blockquote>

<blockquote>
<p>מִשֶּלִּי. הִיא רְצִינִית מְאֹד וּמְתוּנָה, מְחַיֶּכֶת לְעִתִּים</p>
</blockquote>

<blockquote>
<p>רְחוֹקוֹת וְצָחֹק לֹא תִצְחַק לְעוֹלָם, וּכְלָל גָדוֹל בְּיָדָהּ לִבְלִי</p>
</blockquote>

<blockquote>
<p>הוֹצִיא מִפִּיהָ דָבָר, אֶלָּא אִם כֵּן יֵש לָהּ לְהַגִּיד מַשֶּׁהוּ</p>
</blockquote>

<blockquote>
<p>עָמֹק בְּיוֹתֵר. גַם לֹא תַטֶּה אֹזֶן לִשְמֹעַ דָבָר, מִלְּבַד שִׂיחָה</p>
</blockquote>

<blockquote>
<p>בְּדִבְרֵי חָכְמָה.</p>

<p>– אוֹי וַאֲבוֹי לִי! – קָרָא פֶּרְסֵאוּס – אֲנִי אֲפַחֵד לִפְתֹּחַ פִּי וּלְהוֹצִיא דִבּוּר.</p>

<p>– הִיא אִשָּה מֻשְלֶמֶת מְאֹד, הַאֲמִינָה לִי –</p>
</blockquote>

<blockquote>
<p>הִמְשִיךְ כַּסְפִּיאֵל – וְרָכְשָה לָהּ עַל בָּרְיָם כָּל מִינֵי מַדָּע</p>
</blockquote>

<blockquote>
<p>וָאֳמָנוּת. בְּקִצּוּר, הִיא חֲכָמָה בְּמִדָּה גְדוּשָה כָּל כָּךְ, עַד</p>
</blockquote>

<blockquote>
<p>כִּי אֲנָשִים רַבִּים קוֹרְאִים לָהּ סֵמֶל הַחָכְמָה. אוּלָם אִם</p>
</blockquote>

<blockquote>
<p>לְהַגִּיד לְךָ אֶת הָאֶמֶת, יֵש בָּהּ עֲלִיצוּת הַחַיִּים בְּמִדָּה</p>
</blockquote>

<blockquote>
<p>מְעַטָּה, לְפִי טַעְמִי, וַאֲני סוֹבֵר, כִּי לֹא תִמְצָא אוֹתָהּ</p>
</blockquote>

<blockquote>
<p>בַּת-לְוָיָה לְהַנְעִים דַרְכְּךָ כָּמוֹנִי. וְאוּלָם יֵש לָהּ כַּמָּה</p>
</blockquote>

<blockquote>
<p>מַעֲלוֹת טוֹבוֹת, וּמָצֹא תִמְצָא בָּהֶן תּוֹעֶלֶת בִּפְגִישָתְךָ עִם</p>
</blockquote>

<blockquote>
<p>הַגּוֹרְגוֹנוֹת.</p>

<p>בֵּינָתַיִם רַד הַיּוֹם. הֵם הִגִּיעוּ אוֹתָהּ שָעָה אֶל</p>
</blockquote>

<blockquote>
<p>מְקוֹם מִדְבָּר שָמֵם, הַמְכֻסֶּה קוֹצִים סְבוּכִים, וְכֹה רַבָּה שָם</p>
</blockquote>

<blockquote>
<p>הַדְּמָמָה וְהַשְּמָמָה, עַד אֲשֶר נִדְמָה, כִּי אִיש לֹא יָשַב וְלֹא</p>
</blockquote>

<blockquote>
<p>עָבַר שָם. הַכֹּל הָיָה קוֹדֵר וְעָזוּב בְּתוֹךְ הַדִּמְדוּמִים</p>
</blockquote>

<blockquote>
<p>הָאֲפוֹרִים, אֲשֶר עִם כָּל רֶגַע הָלְכוּ וְקָדְרוּ יוֹתֵר. פֶּרְסֵאוּס</p>
</blockquote>

<blockquote>
<p>הִבִּיט סְבִיבוֹתָיו מִתּוֹךְ תּוּגָה רַבָּה וְשָאַל אֶת כַּסְפִּיאֵל,</p>
</blockquote>

<blockquote>
<p>אִם עוֹד רַבָּה לִפְנֵיהֶם הַדֶּרֶךְ.</p>

<p>– הַס, הַס! – לָחַש לוֹ בֶּן לִוְיָתוֹ – אֶל תַּשְמַע</p>
</blockquote>

<blockquote>
<p>קוֹלְךָ. זֶה הַמָּקוֹם וְזוֹ הַשָּעָה לִפְגִישַת שְלֹש הַנָּשִים</p>
</blockquote>

<blockquote>
<p>הַזְּקֵנוֹת. הִשָּמֶר לְךָ לְבַל תִּרְאֶינָה אוֹתְךָ בְּטֶרֶם תִּרְאֶה</p>
</blockquote>

<blockquote>
<p>אוֹתָן. כִּי אַף אִם רַק עַיִן אַחַת לִשְלָשְתָּן, הִנֵּה עַיִן זוֹ</p>
</blockquote>

<blockquote>
<p>חַדָּה שִבְעָתַיִם מֵעַיִן פְּשוּטָה שֶל אָדָם.</p>

<p>– אֲבָל מֶה עָלַי לַעֲשׂוֹת – שָאַל פֶּרְסֵאוּס – כַּאֲשֶר אֶפְגֹש אוֹתָן?</p>

<p>כַּסְפִּיאֵל בֵּאֵר לְפֶרְסֵאוּס, כִּי שְלֹש הַנָּשִים</p>
</blockquote>

<blockquote>
<p>הַזְּקֵנוֹת אֵין לָהֶן אֶלָּא עַיִן אַחַת. רְגִילוֹת הֵן, כַּנִּרְאֶה,</p>
</blockquote>

<blockquote>
<p>לְהַעֲבִיר אֶת הָעַיִן מִזּוֹ אֶל זוֹ, כְּאִלּוּ הָיָה זֶה זוּג</p>
</blockquote>

<blockquote>
<p>מִשְקָפַיִם, אוֹ – יוֹתֵר נָכוֹן – מִשְקֶפֶת קְטַנָּה. אַחֲרֵי אֲשֶר</p>
</blockquote>

<blockquote>
<p>אַחַת מִן הַשָּלֹש הֶחֱזִיקָה בָּעַיִן זְמַן-מָה, הִיא מוֹצִיאָה אוֹתָהּ</p>
</blockquote>

<blockquote>
<p>מִתּוֹךְ הַחוֹר בְּמִצְחָהּ וּמוֹסֶרֶת אוֹתָהּ לִידֵי אַחַת מִן</p>
</blockquote>

<blockquote>
<p>הָאֲחָיוֹת, שֶהִגִּיעַ תּוֹרָהּ, וְתֵכֶף הִיא קוֹבַעַת אֶת הָעַיִן</p>
</blockquote>

<blockquote>
<p>בְּרֹאשָהּ וּמִתְעַנֶּגֶת לְהָצִיץ וּלְהַבִּיט אֶל הָעוֹלָם וּמְלוֹאוֹ.</p>
</blockquote>

<blockquote>
<p>נָקֵל אֵפוֹא לְהָבִין, כִּי רַק הָאַחַת מִשְּלֹש הַנָּשִים הַזְּקֵנוֹת</p>
</blockquote>

<blockquote>
<p>יְכוֹלָה לִרְאוֹת, בְּעוֹד אֲשֶר הַשְּתַּיִם הָאֲחֵרוֹת שְרוּיוֹת</p>
</blockquote>

<blockquote>
<p>בַּחֹשֶךְ; וְעַל כֵּן, בְּאוֹתוֹ הָרֶגַע, שֶהָעַיִן עוֹבֶרֶת מִיָּד</p>
</blockquote>

<blockquote>
<p>לְיָד, אֵין אַף אַחַת מִשְּלֹש הַזְּקֵנוֹת הָעֲלוּבוֹת מְסֻגָּלָה</p>
</blockquote>

<blockquote>
<p>לִרְאוֹת נִצְנוּץ כָּל שֶהוּא. בִּימֵי חַיַּי שָמַעְתִּי הַרְבֵּה</p>
</blockquote>

<blockquote>
<p>דְבָרִים מוּזָרִים, אַף הָיִיתִי עֵד-רְאִיָּה לְרַבִּים מִדְּבָרִים</p>
</blockquote>

<blockquote>
<p>אֵלּוּ, אֲבָל, דוֹמָנִי, כִּי שוּם דָבָר לֹא יִדְמֶה וְלֹא יִשְוֶה</p>
</blockquote>

<blockquote>
<p>לַמַּעֲשֶׂה הַמְשֻנֶּה שֶל שְלֹש הַנָּשִים הַזְקֵנוֹת הָאֵלֶּה,</p>
</blockquote>

<blockquote>
<p>שֶכֻּלָּן מְצִיצוֹת בְּעַיִן אַחַת.</p>

<p>כַּךְ חָשַב גַם פֶּרְסֵאוּס, וְכֹה הִשְתּוֹמֵם לְמִשְמַע</p>
</blockquote>

<blockquote>
<p>אָזְנָיו, עַד כִּי עָלָה בְּדַעְתּוֹ, שֶבֶּן-לִוְיָתוֹ מְהַתֵּל בּוֹ</p>
</blockquote>

<blockquote>
<p>וְשֶאֵין כְּלָל בָּעוֹלָם נָשִים זְקֵנוֹת כָּאֵלֶּה.</p>

<p>– בְּקָרוֹב תִּרְאֶה, אִם אֱמֶת דִבַּרְתִּי אֵלֶיךָ אוֹ</p>
</blockquote>

<blockquote>
<p>לֹא – הֵעִיר כַַּסְפִּיאֵל – הַאֲזִינָה! הַס! הַס! הִנֵּה הֵן</p>
</blockquote>

<blockquote>
<p>בָּאוֹת!</p>

<p>פֶּרְסֵאוּס הִבִּיט בְּכֹבֶד-רֹאש בְּעַד דִמְדּוּמֵי</p>
</blockquote>

<blockquote>
<p>הָעֶרֶב, וְהִנֵּה כֵּן הַדָּבָר, בְּמֶרְחָק לֹא רָב הִרְגִיש בִּשְלֹש</p>
</blockquote>

<blockquote>
<p>הַנָּשִים הַזְּקֵנוֹת. הָאוֹר הָיָה קָלוּש כָּל כָּךְ, עַד כִּי לֹא</p>
</blockquote>

<blockquote>
<p>יָכֹל לְהַכִּיר יָפֶה, מַה טִּיבָן שֶל הַבְּרִיּוֹת הָאֵלֶּה, וְרַק זֹאת</p>
</blockquote>

<blockquote>
<p>גִלָּה, כִּי שַׂעֲרוֹת-שֵׂיבָה אֲרֻכּוֹת לָהֶן, וְכַאֲשֶר הָלְכוּ</p>
</blockquote>

<blockquote>
<p>וְקָרְבוּ, רָאָה כִּי שְתַּיִם מֵהֶן יֵש לָהֶן רַק חוֹר רֵיק מֵעַיִן</p>
</blockquote>

<blockquote>
<p>בְּאֶמְצָעוֹ שֶל מִצְחָן. אוּלָם בְּאֶמְצַע הַמֵּצַח שֶל הָאָחוֹת</p>
</blockquote>

<blockquote>
<p>הַשְּלִישִית הָיְתָה עַיִן גְדוֹלָה מְאֹד, מַזְהִירָה וְחוֹדֶרֶת,</p>
</blockquote>

<blockquote>
<p>שֶנּוֹצְצָה כְּיַהֲלֹם גָדוֹל בְּתוֹךְ טַבַּעַת; וְהָעַיִן הָיְתָה כֹּה</p>
</blockquote>

<blockquote>
<p>חוֹדֶרֶת, עַד אֲשֶר פֶּרְסֵאוּס לֹא יָכֹל לְהִמָּנַע מִמַּחֲשָבָה, כִּי</p>
</blockquote>

<blockquote>
<p>יֵש לָהּ לְעַיִן זוֹ סְגֻלָּה לִרְאוֹת בְּחֶשְכַת הַלַּיְלָה בְּדִיּוּק</p>
</blockquote>

<blockquote>
<p>כְּמוֹ בְּצָהֳרֵי יוֹם. כְּאִלּוּ כֹּחַ הָרְאִיָּה שֶל שְלֹשָה אֲנָשִים</p>
</blockquote>

<blockquote>
<p>נִתְכַּנֵּס בְּתוֹךְ הָעַיִן הָאַחַת הַזֹּאת.</p>

<p>וְכָךְ הִתְהַלְּכוּ שְלֹש הַנָּשִים הַזְּקֵנוֹת הֵנָּה</p>
</blockquote>

<blockquote>
<p>וָהֵנָּה בְּנַחַת, בְּיִשּׁוּב הַדַּעַת, כְּאִלּוּ יָכְלוּ כֻּלָּן</p>
</blockquote>

<blockquote>
<p>לִרְאוֹת בְּבַת אַחַת. זוֹ, שֶבְּמִקְרֶה הָיְתָה הָעַיִן קְבוּעָה</p>
</blockquote>

<blockquote>
<p>בְּמִצְחָהּ, נִהֲלָה אֶת הַשְּתַיִם בִּידֵיהֶן וְהֵצִיצָה בִּזְהִירוּת</p>
</blockquote>

<blockquote>
<p>סְבִיבוֹתֶיהָ בְּכָל רֶגַע, עַד כִּי פֶּרְסֵאוּס יָרֵא פֶּן תִּרְאֶה</p>
</blockquote>

<blockquote>
<p>דֶרֶךְ הַגּוּש הַגָּדוֹל שֶל הַשִּׂיחִים, שֶמֵּאֲחוֹרָיו הִתְחַבְּאוּ</p>
</blockquote>

<blockquote>
<p>הוּא וְכַסְפִּיאֵל. בְּחַיַּי! נוֹרָא וְאָיֹם הַדָּבָר לִהְיוֹת</p>
</blockquote>

<blockquote>
<p>בִּתְחוּם הָרְאִיָּה שֶל עַיִן חַדָּה כָּזֹאת!</p>

<p>אוּלָם בְּטֶרֶם הִגִּיעוּ אֶל גוּש הַשִּׂיחִים, וְאַחַת מִשְּלֹש הַנָּשִים הַזְּקֵנוֹת פָּתְחָה וְאָמְרָה:</p>

<p>– אָחוֹת! אָחוֹת דַחְלוּלָה! זֶה זְמַן רַב שֶהָעַיִן בִּרְשוּתֵךְ. עַתָּה הִגִּיעַ תּוֹרִי!</p>

<p>– תְּנִי לִי לְהַחֲזִיק בָּהּ עוֹד רֶגַע, אָחוֹת</p>
</blockquote>

<blockquote>
<p>פַּלָצוּת – עָנְתָה דַחְלוּלָה – נִדְמֶה לִי, כִּי הֵצַצְתִּי וְרָאִיתִי</p>
</blockquote>

<blockquote>
<p>דָבָר מֵאֲחוֹרֵי הַשִּׂיחִים הָאֵלֶּה.</p>

<p>– וּבְכֵן, מַה בְּכָךְ? – עָנְתָה פַּלָּצוּת</p>
</blockquote>

<blockquote>
<p>בִּמְרִירוּת – הַאִם לֹא אוּכַל לִרְאוֹת בְּנָקֵל דֶרֶךְ שִׂיחִים עָבִים</p>
</blockquote>

<blockquote>
<p>כָּמוֹךְ? הָעַיִן הִיא שֶלִּי בְּדִיּוּק כְּמוֹ שֶלָּךְ, וַאֲנִי</p>
</blockquote>

<blockquote>
<p>יוֹדַעַת לְהִשְתַּמֵּש בָּהּ יָפֶה כָּמוֹךְ, וְאוּלַי מְעַט יָפֶה</p>
</blockquote>

<blockquote>
<p>יוֹתֵר. אֲנִי דוֹרֶשֶת שֶתִּתְּנִי לִי מִיָּד לְהָצִיץ.</p>

<p>אוּלָם כָּאן עָמְדָה הָאָחוֹת הַשְּלִישִית,</p>
</blockquote>

<blockquote>
<p>קַשְׂקַשִּׂית שְמָהּ, וּפָתְחָה בִּתְלוּנָה וְאָמְרָה כִּי לָהּ הַתּוֹר</p>
</blockquote>

<blockquote>
<p>לְהַחֲזִיק בָּעַיִן, וְכִי דַחְלוּלָה וּפַלָּצוּת בִּרְצוֹנָן לְהַחֲזִיק</p>
</blockquote>

<blockquote>
<p>בָּעַיִן רַק לְעַצְמָן. כְּדֵי לָשִׂים קֵץ לָרִיב הַזֶּה, הוֹצִיאָה</p>
</blockquote>

<blockquote>
<p>הַזְּקֵנָה דַחְלוּלָה אֶת הָעַיִן מִתּוֹךְ מִצְחָהּ וְאָחֲזָה בָּהּ</p>
</blockquote>

<blockquote>
<p>בְּיָדָהּ.</p>

<p>– תִּקַּח נָא אַחַת מִכֶּן – קָרְאָה הַזְּקֵנָה –</p>
</blockquote>

<blockquote>
<p>וְיָבוֹא הַקֵּץ לָרִיב הַטִּפְּשִי. וַאֲשֶר לִי, אֶשְׂמַח לִהְיוֹת</p>
</blockquote>

<blockquote>
<p>שְרוּיָה קְצָת בַּחֲשֵכָה. אוּלָם קַחְנָה מַהֵר, אִם לֹא כֵן, עָלַי</p>
</blockquote>

<blockquote>
<p>לִקְבֹּעַ אוֹתָהּ שוּב בְּמִצְחִי.</p>

<p>וּבְכֵן פָּשְטוּ שְתֵּיהֶן, פַּלָּצוּת וְקַשְׂקַשִּׂית,</p>
</blockquote>

<blockquote>
<p>אֶת יְדֵיהֶן וּמִשְשוּ בְּהִתְלַהֲבוּת, כְּדֵי לִתְפֹּשׂ אֶת הָעַיִן</p>
</blockquote>

<blockquote>
<p>וּלְהוֹצִיאָהּ מִיָּדָהּ שֶל דַחְלוּלָה. אוּלָם בִּהְיוֹת שְתֵּיהֶן</p>
</blockquote>

<blockquote>
<p>יַחַד עִוְרוֹת לֹא יָכְלוּ עַל נְקַלָּה לִמְצֹא אֶת יָדָהּ שֶל</p>
</blockquote>

<blockquote>
<p>דַחְלוּלָה; וְדַחְלוּלָה אַף הִיא, בִּהְיוֹתָהּ עַתָּה שְרוּיָה</p>
</blockquote>

<blockquote>
<p>בַּאֲפֵלָה כְּמוֹ פַּלָּצוּת וְקַשְׂקַשִּׂית, לֹא יָכְלָה בְּבַת אַחַת</p>
</blockquote>

<blockquote>
<p>לִמְצֹא יָד מִידֵי הָאֲחָיוֹת לָשִׂים בְּתוֹכָהּ אֶת הָעַיִן. הִנֵּה</p>
</blockquote>

<blockquote>
<p>כִּי כֵּן בָּאוּ שְלֹש הַנָּשִים הַזְּקֵנוֹת בִּמְבוּכָה מְשֻנָּה. כִּי</p>
</blockquote>

<blockquote>
<p>אַף אִם הָעַיִן הִזְהִירָה וְנוֹצְצָה כְּכוֹכָב בְּשָעָה שֶדַּחְלוּלָה</p>
</blockquote>

<blockquote>
<p>הֶחֱזִיקָה בָּהּ, לֹא תָפְשׂוּ הַנָּשִים הַזְּקֵנוֹת אַף נִצְנוּץ קָטָן</p>
</blockquote>

<blockquote>
<p>שֶבִּקְטַנִּים מֵאוֹרָהּ, וְכָל שְלָשְתָּן הָיוּ שְרוּיוֹת בַּחֲשֵכָה</p>
</blockquote>

<blockquote>
<p>רַבָּה מִתּוֹךְ קֹצֶר-רוּחָן וְחִשְקָן לִרְאוֹת אוֹר.</p>

<p>כַּסְפִּיאֵל הָיָה מְבֻדָּח כָּל כָּךְ, בִּרְאוֹתוֹ אֶת</p>
</blockquote>

<blockquote>
<p>קַשְׂקַשִּׂית וּפַלָּצוּת שְתֵּיהֶן מְגַשְּשוֹת וּמְמַשְשוֹת בְּבַקְשָן</p>
</blockquote>

<blockquote>
<p>אֶת הָעַיִן, וְכָל אַחַת נִתְקֶלֶת בַּחֲבֶרְתָּה וְנִלְאֵית לִמְצֹא אֶת</p>
</blockquote>

<blockquote>
<p>דַחְלוּלָה, עַד אֲשֶר לֹא יָכֹל לְהִתְאַפֵּק מִצְּחוֹק בְּקוֹל</p>
</blockquote>

<blockquote>
<p>רָם.</p>

<p>– עַתָּה הִגִּיעָה שְעָתְךָ – לָחַש לוֹ לְפֶרְסֵאוּס –</p>
</blockquote>

<blockquote>
<p>מַהֵרף חִיש! בְּטֶרֶם תִּצְלַחְנָה לִקְבֹּעַ אֶת הָעַיִן בְּרֹאשָהּ שֶל</p>
</blockquote>

<blockquote>
<p>אַחַת מֵהֶן. הִשְׂתָּעֵר נָא עַל הַנָּשִים הַזְּקֵנוֹת וַחֲטֹף אֶת</p>
</blockquote>

<blockquote>
<p>הָעַיִן מִיָּדָהּ שֶל דַחְלוּלָה.</p>

<p>בְּרֶגַע אֶחָד, בְּעוֹד שְלֹש הַנָּשִים הַזְּקֵנוֹת</p>
</blockquote>

<blockquote>
<p>מִתְקוֹטְטוֹת זוֹ בְּזוֹ, קָפַץ פֶּרְסֵאוּס מֵאֲחוֹרֵי גוּש הַשִּׂיחִים</p>
</blockquote>

<blockquote>
<p>וְהִשִּׂיג אֶת הַשָּלָל. וְכַאֲשֶר הֶחֱזִיק בְּיָדוֹ אֶת עֵין</p>
</blockquote>

<blockquote>
<p>הַפְּלָאוֹת, הִזְהִירָה בְּאוֹר בָּהִיר, וְנִרְאֶה הָיָה כְּמַבִּיטָה</p>
</blockquote>

<blockquote>
<p>אֶל פָּנָיו בְּפִקְחוּת, כְּאִלּוּ הָיְתָה קוֹרֶצֶת אֵלָיו, אִלּוּ הָיוּ</p>
</blockquote>

<blockquote>
<p>לָהּ עַפְעַפַּיִם לְשֵם כָּךְ. אוּלָם הַנָּשִים הַזְּקֵנוֹת לֹא יָדְעוּ</p>
</blockquote>

<blockquote>
<p>מְאוּמָה מֵאֲשֶר קָרָה, וְכָל אַחַת מֵהֶן חָשְבָה, כִּי הָעַיִן הִיא</p>
</blockquote>

<blockquote>
<p>בִּידֵי אַחַת מֵאַחְיוֹתֶיהָ, וְלָכֵן הִתְחִילוּ שוּב לָרִיב בֵּינֵיהֶן.</p>
</blockquote>

<blockquote>
<p>לָאַחֲרוֹנָה, אַחֲרֵי אֲשֶר פֶּרְסֵאוּס לֹא אָבָה לִגְרוֹם לַנָּשִים</p>
</blockquote>

<blockquote>
<p>הַכְּבוּדוֹת הָאֵלֶּה תְּלָאָה רַבָּה מִכְּפִי הַצֹּרֶךְ לוֹ, חָשַב</p>
</blockquote>

<blockquote>
<p>בְּלִבּוֹ, כִּי מִן הַיֹּשֶר הוּא לְהַסְבִּיר לָהֶן אֶת</p>
</blockquote>

<blockquote>
<p>הָעִנְיָן.</p>
</blockquote>

<figure>
<img src="/rails/active_storage/blobs/redirect/eyJfcmFpbHMiOnsibWVzc2FnZSI6IkJBaHBBOTVkQWc9PSIsImV4cCI6bnVsbCwicHVyIjoiYmxvYl9pZCJ9fQ==--f37d7082b11876c89199196888e410743ac2d56b/%D7%A6%D7%99%D7%95%D7%A8%201.png" alt="ציור 1.png" />
<figcaption>ציור 1.png</figcaption>
</figure>

<blockquote>
<p>– נָשִים נִכְבָּדוֹת – אָמַר – אַל נָא יִהְיֶה רִיב</p>
</blockquote>

<blockquote>
<p>בֵּינֵיכֶן. אִם אָשֵם מִי, בִּי הָאָשָם, כִּי לִי הַכָּבוֹד לְהַחֲזִיק</p>
</blockquote>

<blockquote>
<p>בְּיָדִי אֶת הָעַיִן הַמַּזְהִירָה וְהַמֻּפְלָאָה שֶלָּכֶן.</p>

<p>– אַתָּה! בְּיָדְךָ הָעַיִן שֶלָּנוּ? וּמִי זֶה אַתָּה?</p>
</blockquote>

<blockquote>
<p>– צָרְחוּ שְלֹש הַנָּשִים הַזְּקֵנוֹת בִּנְשִימָה אַחַת, כִּי אֵימָה</p>
</blockquote>

<blockquote>
<p>גְדוֹלָה נָפְלָה עֲלֵיהֶן, בְּשָמְעָן קוֹל זָר וּבְהִוָּדַע לָהֶן, כִּי</p>
</blockquote>

<blockquote>
<p>הָעַיִן הָרוֹאָה בָּאָה לִידֵי אִיש שֶלֹּא יָכְלוּ לְנַחֵש מִי</p>
</blockquote>

<blockquote>
<p>הוּא.</p>

<p>– הָהּ, מַה לָּנוּ לַעֲשׂוֹת, אֲחָיוֹת? מַה לָּנוּ</p>
</blockquote>

<blockquote>
<p>לַעֲשׂוֹת? כֻּלָּנוּ שְרוּיוֹת בַּאֲפֵלָה! הָשִיבָה לָנוּ אֶת עֵינֵנוּ!</p>
</blockquote>

<blockquote>
<p>תֵּן לָנוּ אֶת עֵינֵנוּ הַיְקָרָה, הָעַיִן הַיְחִידָה! הֵן לְךָ שְתֵּי</p>
</blockquote>

<blockquote>
<p>עֵינַיִם שֶלְּךָ! הָשִיבָה לָנוּ אֶת עֵינֵנוּ!</p>

<p>– אֱמֹר לָהֶן – לָחַש כַּסְפִּיאֵל לְפֶרְסֵאוּס – כִּי</p>
</blockquote>

<blockquote>
<p>תְקַבֵּלְנָה מִיָּדְךָ אֶת הָעַיִן, אִם תַּרְאֶינָה לְךָ אֶת הַמָּקוֹם</p>
</blockquote>

<blockquote>
<p>שָם נִמְצָאוֹת הַנִּימְפוֹת, אֲשֶר לָהֶן הַסַּנְדַלִּים הַמְעוֹפְפִים,</p>
</blockquote>

<blockquote>
<p>יַלְקוּט הַקֶּסֶם וְכוֹבַע-הַחֹשֶךְ.</p>

<p>– גְבָרוֹת זְקֵנוֹת, חֲבִיבוֹת וְנִפְלָאוֹת – קָרָא</p>
</blockquote>

<blockquote>
<p>פֶּרְסֵאוּס, בִּפְנוֹתוֹ אֶל הַסָּבוֹת – אֵין לָכֶן כָּל סִבָּה לִשְקֹעַ</p>
</blockquote>

<blockquote>
<p>בְּפַחַד כָּזֶה. אֵין אֲנִי כְּלָל וּכְלָל עֶלֶם רַע-לֵבָב. הָשֵב אָשִיב</p>
</blockquote>

<blockquote>
<p>לָכֶן אֶת עֵינְכֶן, שְלֵמָה וּבְרִיאָה וּמַזְהִירָה כְּשֶהָיְתָה, בּוֹ</p>
</blockquote>

<blockquote>
<p>בָּרֶגַע אֲשֶר תַּגֵּדְנָה לִי, אֵיפֹה אֶמְצָא אֶת הַנִּימְפוֹת.</p>

<p>– הַנִּימְפוֹת! רִבּוֹנוֹ שֶל עוֹלָם! אֲחָיוֹת, מָה הֵן</p>
</blockquote>

<blockquote>
<p>הַנִּימְפוֹת שֶהוּא מְבַקֵּש? – צָרְחָה דַחְלוּלָה. – אוֹמְרִים, יֵש</p>
</blockquote>

<blockquote>
<p>בָּעוֹלָם הֲמוֹן נִימְפוֹת: הַהוֹלְכוֹת לָצוּד בַּיְּעָרִים,</p>
</blockquote>

<blockquote>
<p>הַיּוֹשְבוֹת בְּתוֹךְ הָאִילָנוֹת וְהַשּוֹכְנוֹת בְּמַעְיְנוֹת הַמַּיִם.</p>
</blockquote>

<blockquote>
<p>אֵין אָנוּ יוֹדְעוֹת מְאוּמָה עֲלֵיהֶן. אָנוּ שָלֹש נְפָשוֹת זְקֵנוֹת</p>
</blockquote>

<blockquote>
<p>וְאֻמְלָלוֹת, הַתּוֹעוֹת בָּעֲרָפֶל, וּמֵעוֹלָם לֹא הָיְתָה לָנוּ</p>
</blockquote>

<blockquote>
<p>בִּלְתִּי אִם עַיִן אַחַת, וְאֶת הָעַיִן הַיְחִידָה הַזֹּאת גָנַבְתָּ</p>
</blockquote>

<blockquote>
<p>מֵאִתָּנוּ. הָהּ, הָשִיבָה נָא אוֹתָהּ, נָכְרִי טוֹב! תִּהְיֶה מִי</p>
</blockquote>

<blockquote>
<p>שֶתִּהְיֶה, עֲשֵׂה עִמָּנוּ אֶת הַחֶסֶד הַזֶּה!</p>
</blockquote>

<blockquote>
<p><strong>קובץ 24 – ציור: פֶּרְסֵאוּס וּשְׁלֹש הַנָּשִׁים הַזְּקֵנוֹת</strong></p>
</blockquote>

<blockquote>
<p>כָּל אוֹתָהּ שָעָה מִשְּשוּ שְלֹש הַנָּשִים הַזְּקֵנוֹת</p>
</blockquote>

<blockquote>
<p>בִּידֵיהֶן הַשְּלוּחוֹת וְהִתְאַמְּצוּ בְּכָל כֹּחָן לִתְפֹּשׂ אֶת</p>
</blockquote>

<blockquote>
<p>פֶּרְסֵאוּס, אַךְ הוּא שָקַד לַעֲמֹד מִחוּץ לְהֶשֵּׂגָן.</p>

<p>– גְבִירוֹתַי הַכְּבוּדוֹת – קָרָא (כִּי אִמּוֹ לִמְּדָה</p>
</blockquote>

<blockquote>
<p>אוֹתוֹ לְדַבֵּר תָּמִיד בְּנִמּוּס רַב) – אֲנִי מַחֲזִיק בְּיָדִי אֶת</p>
</blockquote>

<blockquote>
<p>עֵינְכֶן וְאוֹסִיף לְהַחֲזִיק בָּהּ בִּשְבִילְכֶן, עַד אֲשֶר תּוֹאַלְנָה</p>
</blockquote>

<blockquote>
<p>לְהַגִּיד לִי אֵיפֹה אֶמְצָא אֶת הַנִּימְפוֹת הָאֵלֶּה – כַּוָּנָתִי</p>
</blockquote>

<blockquote>
<p>לְאֵלֶּה הַנִּימְפוֹת, שֶבְּיָדָן יַלְקוּט הַקֶּסֶם, הַסַּנְדַלִּים</p>
</blockquote>

<blockquote>
<p>הַמְעוֹפְפִים וְזֶה – מַה שְּמוֹ? הַכּוֹבַע שֶל הָרוֹאֶה וְאֵינוֹ</p>
</blockquote>

<blockquote>
<p>נִרְאֶה.</p>

<p>– אוֹי וַאֲבוֹי לָנוּ, אֲחָיוֹת! מָה הָעֶלֶם הַזֶּה</p>
</blockquote>

<blockquote>
<p>סָבוּר? – קָרְאוּ בְּקוֹל דַחְלוּלָה, פַּלָּצוּת וְקַשְׂקַשִּׂית אִשָּה</p>
</blockquote>

<blockquote>
<p>אֶל אֲחוֹתָהּ, מִתּוֹךְ אֲרֶשֶת שֶל הִשְתּוֹמְמוּת – זוּג סַנְדַלִּים</p>
</blockquote>

<blockquote>
<p>מְעוֹפְפִים, הוּא אוֹמֵר! עֲקֵבָיו יָעוּפוּ חִיש לְמַעְלָה מֵרֹאשוֹ, אִם</p>
</blockquote>

<blockquote>
<p>יַעֲשֶׂה שְטוּת לִנְעֹל אוֹתָם. וְכוֹבַע שֶל רוֹאֶה וְאֵינוֹ נִרְאֶה!</p>
</blockquote>

<blockquote>
<p>כֵּיצַד יָכוֹל כּוֹבַע לְהַעְלִים אוֹתוֹ מֵעֵין רוֹאֶה, אִם לֹא</p>
</blockquote>

<blockquote>
<p>שֶיִּהְיֶה רַב מִדּוֹת, כְּדֵי לְהַחְבִּיאוֹ תַחְתָּיו? וְיַלְקוּט</p>
</blockquote>

<blockquote>
<p>קֶסֶם?! מַה טִּיבוֹ שֶל מַעֲשֵׂה-נֵס זֶה?! לֹא, לֹא, נָכְרִי טוֹב, אֵין</p>
</blockquote>

<blockquote>
<p>בְּיָדֵנוּ לֵאמֹר לְךָ כְּלוּם עַל כָּל דִבְרֵי הַפְּלָאוֹת הָאֵלֶּה.</p>
</blockquote>

<blockquote>
<p>יֵש לְךָ שְתֵּי עֵינַיִם מִשֶּלְּךָ וְלָנוּ רַק עַיִן אַחַת</p>
</blockquote>

<blockquote>
<p>לִשְלָשְתֵּנוּ. יָכוֹל אַתָּה אֵפוֹא לְבַקֵּש וְלִמְצֹא פְּלָאוֹת</p>
</blockquote>

<blockquote>
<p>כָּאֵלֶּה יוֹתֵר מִשָּלֹש בְּרִיּוֹת זְקֵנוֹת וְעִוְרוֹת</p>
</blockquote>

<blockquote>
<p>כָּמוֹנוּ.</p>

<p>בִּשְמֹעַ פֶּרְסֵאוּס אוֹתָן מְדַבְּרוֹת כַּדְּבָרִים</p>
</blockquote>

<blockquote>
<p>הָאֵלֶּה עָלָה רַעְיוֹן בְּלִבּוֹ, כִּי אָמְנָם הַנָּשִים הַזְּקֵנוֹת</p>
</blockquote>

<blockquote>
<p>אֵינָן יוֹדְעוֹת מְאוּמָה עַל הָעִנְיָן הַזֶּה. וּכְאִלּוּ גָרַם לוֹ</p>
</blockquote>

<blockquote>
<p>הַדָּבָר צַעַר עַל אֲשֶר הִטְרִיד אוֹתָן כָּל כָּךְ, כְּבָר נָכוֹן הָיָה</p>
</blockquote>

<blockquote>
<p>לְהָשִיב לָהֶן אֶת עֵינָן וּלְבַקֵּש מֵהֶן סְלִיחָה עַל גַסּוּתוֹ,</p>
</blockquote>

<blockquote>
<p>בְּחָטְפוֹ אוֹתָהּ מִיָּדָן. אוּלָם כַּסְפִּיאֵל תְּפָסוֹ</p>
</blockquote>

<blockquote>
<p>בְּיָדוֹ.</p>

<p>– אַל נָא תִתֵּן לְשַטּוֹת בְּךָ – קָרָא – שְלֹש</p>
</blockquote>

<blockquote>
<p>הַנָּשִים הַזְּקֵנוֹת הָאֵלֶּה הֵן הַנְּפָשוֹת הַיְחִידוֹת בָּעוֹלָם,</p>
</blockquote>

<blockquote>
<p>שֶבְּכֹחָן לְהַגִּיד לְךָ, אֵיפֹה תִמְצָא אֶת הַנִּימְפוֹת, וְאִם לֹא</p>
</blockquote>

<blockquote>
<p>תְקַבֵּל אֶת הַיְדִיעָה הַזֹּאת, לֹא יַעֲלֶה בְּיָדְךָ לְעוֹלָם לִכְרוֹת</p>
</blockquote>

<blockquote>
<p>אֶת רֹאש הַגּוֹרְגוֹנָה עִם קְוֻצּוֹת הַנְּחָשִים. שְמֹר בְּיָדְךָ יָפֶה</p>
</blockquote>

<blockquote>
<p>אֶת הָעַיִן וְהַכֹּל יֵלֵךְ לְמֵישָרִים.</p>

<p>כַּאֲשֶר הִתְבָּרֵר, צָדַק כַּסְפִּיאֵל בִּדְבָרָיו. יֵש</p>
</blockquote>

<blockquote>
<p>רַק דְבָרִים מְעַטִּים מְאֹד, אֲשֶר יוֹקִירוּ בְּנֵי הָאָדָם כְּמוֹ אֶת</p>
</blockquote>

<blockquote>
<p>אוֹר עֵינֵיהֶם, וְהַנָּשִים הַזְּקֵנוֹת הֶעֱרִיכוּ אֶת עֵינָן הָאַחַת,</p>
</blockquote>

<blockquote>
<p>כְּאִלּוּ הָיְתָה זוֹ חֲצִי תְרֵיסַר עֵינַיִם, כַּמִסְפָּר אֲשֶר הָיָה</p>
</blockquote>

<blockquote>
<p>עֲלֵיהֶן לְקַבֵּל מֵאֵת הַבּוֹרֵא. אַחֲרֵי אֲשֶר מָצְאוּ, כִּי אֵין</p>
</blockquote>

<blockquote>
<p>דֶרֶךְ אַחֶרֶת לְהָשִיב אֶת עֵינָן, הִגִּידוּ סוֹף סוֹף לְפֶרְסֵאוּס אֶת</p>
</blockquote>

<blockquote>
<p>אֲשֶר בִּקֵּש לָדַעַת. אַךְ עָשׂוּ אֶת הַדָּבָר הַזֶּה וְהוּא מִהֵר</p>
</blockquote>

<blockquote>
<p>וְקָבַע בְּנִמּוּס רַב אֶת הָעַיִן בְּתוֹךְ הֶחָלָל הָרֵיק שֶל אֶחָד</p>
</blockquote>

<blockquote>
<p>מִמִּצְחֵיהֶן וְהִבִּיעַ לָהֶן תּוֹדָה עַל חַסְדָן וְאָמַר לָהֶן שָלוֹם.</p>
</blockquote>

<blockquote>
<p>אוּלָם עוֹד לֹא הִרְחִיק הָעֶלֶם מִמִּשְמַע אֹזֶן, וְהִנֵּה שוּב נָפְלָה</p>
</blockquote>

<blockquote>
<p>קְטָטָה חֲדָשָה בֵּינֵיהֶן, כִּי בְּמִקְרֶה נָתַן אֶת הָעַיִן</p>
</blockquote>

<blockquote>
<p>לְדַחְלוּלָה, לְזוֹ שֶכְּבָר נִגְמַר תּוֹרָהּ בְּשָעָה שֶהִתְחִיל</p>
</blockquote>

<blockquote>
<p>הָעִנְיָן שֶלָּהֶן עִם פֶּרְסֵאוּס.</p>

<p>יֵש לַחֲשוֹש מְאֹד מְאֹד, כִּי שְלֹש הַנָּשִים</p>
</blockquote>

<blockquote>
<p>הַזְּקֵנוֹת הָאֵלֶּה הָיוּ נוֹהֲגוֹת לְעִתִּים קְרוֹבוֹת לְהָפֵר אֶת</p>
</blockquote>

<blockquote>
<p>הַשָּלוֹם בֵּינֵיהֶן עַל יְדֵי מְרִיבוֹת בְּעִנְיָן זֶה, וַחֲבַל. כֵּן,</p>
</blockquote>

<blockquote>
<p>חֲבַל מְאֹד, אַחֲרֵי אֲשֶר לֹא יָכְלוּ לַעֲשׂוֹת דָבָר כָּרָאוּי זוֹ</p>
</blockquote>

<blockquote>
<p>בְּלִי זוֹ, וַעֲלֵיהֶן הָיָה אֵפוֹא לִהְיוֹת חֲבֵרוֹת לֹא נִפְרָדוֹת.</p>
</blockquote>

<blockquote>
<p>בְּדֶרֶךְ כְּלָל, הָיִיתִי מְיָעֵץ לְכָל בְּנֵי הָאָדָם, אִם אֲחָיוֹת</p>
</blockquote>

<blockquote>
<p>אוֹ אַחִים, אִם זְקֵנִים אוֹ צְעִירִים, שֶבְּמִקְרֶה יֵש לָהֶם רַק עַיִן</p>
</blockquote>

<blockquote>
<p>אַחַת מְשֻתֶּפֶת, לִקְנוֹת לָהֶם סַבְלָנוּת וְלֹא יִתְעַקְּשוּ לְהַבִּיט</p>
</blockquote>

<blockquote>
<p>בָּהּ כֻּלָּם בְּבַת אַחַת.</p>

<p>כַּסְפִּיאֵל וּפֶרְסֵאוּס הִתְאַמְּצוּ בֵּינָתַיִם</p>
</blockquote>

<blockquote>
<p>לַעֲשׂוֹת כָּל מַה שֶּבְּיָדָם לְבַקֵּש וְלִמְצֹא אֶת הַנִּימְפוֹת.</p>
</blockquote>

<blockquote>
<p>הַנָּשִים הַזְּקֵנוֹת נָתְנוּ לָהֶם סִימָנִים כָּאֵלֶּה, עַד כִּי לֹא</p>
</blockquote>

<blockquote>
<p>אָרַךְ לָהֶם הַזְּמַן לִמְצֹא אוֹתָן. וְאָמְנָם אֵלֶּה הָיוּ נָשִים,</p>
</blockquote>

<blockquote>
<p>אֲשֶר נִבְדְלוּ מְאֹד מִפַּלָּצוּת, קַשְׂקַשִּׂית וְדַחְלוּלָה,</p>
</blockquote>

<blockquote>
<p>וּבִמְקוֹם עַיִן אַחַת לְשָלֹש אֲחָיוֹת, הָיוּ לְכָל אַחַת מִן</p>
</blockquote>

<blockquote>
<p>הַנִּימְפוֹת שְתֵּי עֵינַיִם מַזְהִירוֹת לְהַפְלִיא, שֶבָּהֶן הִבִּיטוּ</p>
</blockquote>

<blockquote>
<p>בְּחִבָּה רַבָּה אֶל פֶּרְסֵאוּס. נִרְאֶה הָיָה, כִּי הֵן הָיוּ</p>
</blockquote>

<blockquote>
<p>מוּדָעוֹת לְכַסְפִּיאֵל, וְכַאֲשֶר סִפֵּר לָהֶן אֶת הַהַרְפַּתְקָה,</p>
</blockquote>

<blockquote>
<p>אֲשֶר נָטַל פֶּרְסֵאוּס עַל עַצְמוֹ, לֹא מָנְעוּ אַף מְנִיעָה קַלָּה</p>
</blockquote>

<blockquote>
<p>מִתֵּת לוֹ אֶת הַחֲפָצִים הַיְקָרִים, אֲשֶר הָיוּ בִּרְשוּתָן. קֹדֶם</p>
</blockquote>

<blockquote>
<p>כֹּל הוֹצִיאוּ אֵלָיו דָבָר, שֶנִרְאָה כְּאַרְנָק קָטָן עָשׂוּי עוֹר</p>
</blockquote>

<blockquote>
<p>צְבִי וְרָקוּם רִקְמָה מוּזָרָה, וְהֵן צִוּוּ עָלָיו לִהְיוֹת נֶאֱמָן</p>
</blockquote>

<blockquote>
<p>וְלִשְמֹר עָלָיו מִכָּל מִשְמָר. זֶה הָיָה יַלְקוּט הַקֶּסֶם. אַחֲרֵי</p>
</blockquote>

<blockquote>
<p>כֵן הֵבִיאוּ לוֹ הַנִּימְפוֹת זוּג נַעֲלַיִם אוֹ סַנְדַלִּים עִם שְתֵּי</p>
</blockquote>

<blockquote>
<p>כְּנָפַיִם נָאוֹת בַּעֲקֵב כָּל אֶחָד.</p>

<p>– הֲלֹא תִנְעַל אוֹתָם, פֶּרְסֵאוּס – אָמַר כַּסְפִּיאֵל</p>
</blockquote>

<blockquote>
<p>– אָז תִּרְאֶה עַצְמְךָ קַל רַגְלַיִם כְּאַוַּת נַפְשְךָ לִשְאֵרִית</p>
</blockquote>

<blockquote>
<p>דַרְכֵּנוּ.</p>

<p>פֶּרְסֵאוּס נִּגַש לָשִׂים בְּרַגְלוֹ אַחַד</p>
</blockquote>

<blockquote>
<p>הַסַּנְדַלִּים, בְּעוֹד אֲשֶר אֶת הַשֵּנִי הִנִּיחַ עַל הָאָרֶץ</p>
</blockquote>

<blockquote>
<p>לְצִדּוֹ. אוּלָם לְפֶתַע פִּתְאֹם פָּרַשׂ זֶה הַסַּנְדָל הַשֵּנִי אֶת</p>
</blockquote>

<blockquote>
<p>כְּנָפָיו וְהִתְרוֹמֵם מֵעַל הָאָרֶץ וּבְוַדַּאי הָיָה עָף לוֹ, לוּלֵא</p>
</blockquote>

<blockquote>
<p>קָפַץ כַּסְפִּיאֵל קְפִיצָה וְהִצְלִיחַ לִתְפֹּס אוֹתוֹ</p>
</blockquote>

<blockquote>
<p>בָּאֲוִיר.</p>

<p>– שִׂים עֵינְךָ יוֹתֵר – אָמַר כַּסְפִּיאֵל, בַּהֲשִיבוֹ</p>
</blockquote>

<blockquote>
<p>אֶת הַסַּנְדָל לְפֶּרְסֵאוּס – הֲלֹא תִהְיֶה בֶּהָלָה בֵּין הַצִּפֳּרִים</p>
</blockquote>

<blockquote>
<p>בַּשָּמַיִם, אִם תִּרְאֶינָה סַנְדָל מְעוֹפֵף בֵּינֵיהֶן.</p>

<p>כַּאֲשֶר נָעַל פֶּרְסֵאוּס אֶת שְנֵי הַסַּנְדַלִּים</p>
</blockquote>

<blockquote>
<p>הַנִּפְלָאִים הָאֵלֶּה, הָיָה בִּכְלָל צָף לְמַעְלָה וְלֹא יָכֹל</p>
</blockquote>

<blockquote>
<p>לִדְרֹךְ עַל פְּנֵי הָאֲדָמָה. בְּפָסְעוֹ פְּסִיעָה אַחַת אוֹ שְתַּיִם –</p>
</blockquote>

<blockquote>
<p>וְהִנֵּה הִתְרוֹמֵם וְעָלָה לְמַעְלָה, מֵעַל לְכַסְפִּיאֵל</p>
</blockquote>

<blockquote>
<p>וְהַנִּימְפוֹת, וְקָשֶה הָיָה לוֹ מְאֹד לָשוּב וְלָרֶדֶת לְמַטָּה.</p>
</blockquote>

<blockquote>
<p>כַּסְפִּיאֵל לִגְלֵג עַל מַעֲשֵׂי בֶּן-לִוְיָתוֹ וְאָמַר לוֹ, כִּי אֵין</p>
</blockquote>

<blockquote>
<p>עָלָיו לִהְיוֹת נֶחְפָּז כָּל כָּךְ, עָלָיו לְחַכּוֹת לְכוֹבַע שֶל</p>
</blockquote>

<blockquote>
<p>רוֹאֶה-וְאֵינוֹ-נִרְאֶה.</p>

<p>בִּידֵי הַנִּימְפוֹת הַטוֹבוֹת הָיָה הַכּוֹבַע עִם</p>
</blockquote>

<blockquote>
<p>אֲגֻדַּת הַנּוֹצוֹת הַמְנַפְנְפוֹת מוּכָן וּמְזֻמָּן לָשִׂים אוֹתוֹ עַל</p>
</blockquote>

<blockquote>
<p>רֹאשוֹ. וְהִנֵּה קָרָה מִקְרֶה רַב-פֶּלֶא כְּכָל הַדְּבָרִים אֲשֶר</p>
</blockquote>

<blockquote>
<p>כְּבָר סִפַּרְתִּי לָכֶם. רֶגַע אֶחָד, קֹדֶם שֶשָּׂמוּ אֶת הַכּוֹבַע,</p>
</blockquote>

<blockquote>
<p>עָמַד פֶּרְסֵאוּס, עֶלֶם יְפֵה-תֹאַר וִיפֵה-מַרְאֶה, בַּעַל תַּלְתַּלֵּי</p>
</blockquote>

<blockquote>
<p>זָהָב וּלְחָיַיִם וְרֻדּוֹת, חַרְבּוֹ הָעֲקֻמָּה עַל יְרֵכוֹ</p>
</blockquote>

<blockquote>
<p>וְהַצִּּנָּה הַמְּרוּטָה לְזֹהַר עַל זְרוֹעוֹ – וּמַרְאֵה הָאִיש כֻּלּוֹ</p>
</blockquote>

<blockquote>
<p>עֹז, זְרִיזוּת וְקַלּוּת לְתִפְאֶרֶת, אוּלָם אַךְ יָרַד הַכּוֹבַע עַל</p>
</blockquote>

<blockquote>
<p>גַבּוֹתָיו הַלְּבָנוֹת וְהִנֵּה לֹא נִרְאָה עוֹד פֶּרְסֵאוּס לָעַיִן!</p>
</blockquote>

<blockquote>
<p>אֵין דָבָר בִּלְתִּי אִם חֲלַל אֲוִיר! גַם הַכּוֹבַע, אֲשֶר כִּסָּה</p>
</blockquote>

<blockquote>
<p>אוֹתוֹ לִהְיוֹת בִּלְתִּי נִרְאֶה, נֶעְלַם וְאֵינֶנּוּ!</p>

<p>– אַיֶּכָּה, פֶּרְסֵאוּס? – שָאַל כַּסְפִּיאֵל.</p>

<p>– לָמָּה תִשְאַל? פֹּה הִנֵּנִי! – עָנָה פֶּרְסֵאוּס</p>
</blockquote>

<blockquote>
<p>חִיש, אַף כִּי נִדְמָה, כִּי קוֹלוֹ יוֹצֵא מֵחֲלַל הָאֲוִיר הַשָּקוּף –</p>
</blockquote>

<blockquote>
<p>בַּמָּקוֹם אֲשֶר הָיִיתִי לִפְנֵי רֶגַע. הַאִם אֵינְךָ רוֹאֶה אֶת</p>
</blockquote>

<blockquote>
<p>פָּנַי?</p>

<p>– וַדַּאי שֶלֹּא! – עָנָה יְדִידוֹ – אַתָּה חָבוּי</p>
</blockquote>

<blockquote>
<p>תַּחַת הַכּוֹבַע. אוּלָם אִם אָנֹכִי לֹא אוּכַל לִרְאוֹתְךָ, גַּם</p>
</blockquote>

<blockquote>
<p>הַגּוֹרְגוֹנוֹת לֹא תוּכַלְנָה. לֵךְ אֵפוֹא אַחֲרַי וְאָנוּ נְנַסֶּה אֶת</p>
</blockquote>

<blockquote>
<p>חֲרִיצוּתְךָ בְּשִמּוּש הַסַּנְדַלִּים הַמְעוֹפְפִים.</p>

<p>עִם הַדְּבָרִים הָאֵלֶּה פָּרְשָׂה הַמִּצְנֶפֶת שֶל</p>
</blockquote>

<blockquote>
<p>כַּסְפִּיאֵל אֶת כְּנָפֶיהָ, כְּאִלּוּ רֹאשוֹ אָמַר לָעוּף מֵעַל</p>
</blockquote>

<blockquote>
<p>כְּתֵפָיו; אוּלָם כָּל גוּפוֹ הִתְרוֹמֵם בְּקַלּוּת בְּתוֹךְ הָאֲוִיר,</p>
</blockquote>

<blockquote>
<p>וּפֶרְסֵאוּס עָף אַחֲרָיו. בֵּין כֹּה וָכֹה עָלוּ לְמַעְלָה כַּמָּה</p>
</blockquote>

<blockquote>
<p>מֵאוֹת רֶגֶל וְהָעֶלֶם הִתְחִיל לְהַרְגִּיש, מָה רַב הַתַּעֲנוּג לַעֲזֹב</p>
</blockquote>

<blockquote>
<p>אֶת הָאֲדָמָה הַמְשַעְמֶמֶת הַרְחֵק מִתַּחְתָּיו וְלִהְיוֹת מְסֻגָּל</p>
</blockquote>

<blockquote>
<p>לָעוּף הֵנָּה וָהֵנָּה כְּצִפּוֹר.</p>

<p>עַתָּה בָּא הַלַּיְלָה. פֶּרְסֵאוּס הִבִּיט לְמַעְלָה</p>
</blockquote>

<blockquote>
<p>וַיַּרְא אֶת הָאָרֶץ עִם יַמֶּיהָ וַאֲגַמֶּיהָ, וְאֶת זִרְמֵי</p>
</blockquote>

<blockquote>
<p>נַהֲרוֹתֶיהָ כְּעֵין הַכֶּסֶף, וְאֶת רָאשֵי הָרֶיהָ הַמְכֻסִּים שֶלֶג,</p>
</blockquote>

<blockquote>
<p>וְאֶת מֶרְחַב שְׂדוֹתֶיהָ וְאֶת הַסְּבַךְ הַקּוֹדֵר שֶל יְעָרֶיהָ, וְאֶת</p>
</blockquote>

<blockquote>
<p>עָרֶיהָ הָעֲשׂוּיוֹת שַיִש לָבָן; וְעִם זֹהַר הַיָּרֵחַ הַחוֹפֵף עַל</p>
</blockquote>

<blockquote>
<p>כָּל הַמַּרְאֶה, הָיָה הַכֹּל כֹּה נֶהְדָר, כַּאֲשֶר יוּכַל לִהְיוֹת</p>
</blockquote>

<blockquote>
<p>הַיָּרֵחַ אוֹ כּוֹכָב אַחֵר. וּבֵין יֶתֶר הַדְּבָרִים רָאָה גַם אֶת</p>
</blockquote>

<blockquote>
<p>סֵרִיפוּס, אֲשֶר שָם יוֹשֶבֶת אִמּוֹ הָאֲהוּבָה. יֵש אֲשֶר הוּא</p>
</blockquote>

<blockquote>
<p>וְכַסְפִּיאֵל קָרְבוּ אֶל הֶעָנָן, שֶמֵּרָחוֹק הָיָה מַרְאֵהוּ כְּכֶסֶף</p>
</blockquote>

<blockquote>
<p>צָמִיר, אַף כִּי בְּשָעָה שֶהִשְקִיעוּ עַצְמָם בְּתוֹכוֹ הִרְגִישוּ</p>
</blockquote>

<blockquote>
<p>קְרִירוּת וּרְטִיבוּת שֶל עֲרָפֶל אָפוֹר. אוּלָם מְעוּפָם הָיָה כֹּה</p>
</blockquote>

<blockquote>
<p>מָהִיר, עַד כִּי בְּרֶגַע אֶחָד יָצְאוּ מִן הֶעָנָן וְשָבוּ אֶל אוֹר</p>
</blockquote>

<blockquote>
<p>הַיָּרֵחַ. פַּעַם טָס נֶשֶר הָעָף בַּמְּרוֹמִים יָשָר לְמוּל פֶּרְסֵאוּס</p>
</blockquote>

<blockquote>
<p>הָרוֹאֶה וְאֵינוֹ נִרְאֶה. הַמַּרְאוֹת הַנִּפְלָאִים בְּיוֹתֵר הָיוּ</p>
</blockquote>

<blockquote>
<p>הַזִּקִּים<a href="#fn:1" id="fnref:1" title="see footnote" class="footnote"><sup>1</sup></a> אֲשֶר הִבְהִיקוּ וְהִבְרִיקוּ</p>
</blockquote>

<blockquote>
<p>פִּתְאֹם, כְּאִלּוּ מְדוּרָה הֶעֱלוּ בַּשָּמַיִם, וְהֵם הֶחֱוִירוּ אֶת</p>
</blockquote>

<blockquote>
<p>אוֹר הַיָּרֵחַ בְּמֶרְחַק מֵאָה פַּרְסָאוֹת מִסְּבִיבָם.</p>

<p>כַּאֲשֶר עָפוּ שְנֵי הַחֲבֵרִים הָלְאָה, נִדְמָה לוֹ</p>
</blockquote>

<blockquote>
<p>לְפֶרְסֵאוּס, כִּי אָזְנוֹ שוֹמַעַת רִשְרוּש שֶל שִׂמְלָה עַל יָדוֹ,</p>
</blockquote>

<blockquote>
<p>מִצַּד שֶכְּנֶגֶד זֶה, שֶבּוֹ רָאָה אֶת כַּסְפִּיאֵל, וְרַק כַּסְפִּיאֵל</p>
</blockquote>

<blockquote>
<p>עוֹד הָיָה נִרְאֶה.</p>

<p>– שֶל מִי הַשִּׂמְלָה הַזֹּאת – שָאַל פֶּרְסֵאוּס – הַמַּשְמִיעָה רִשְרוּש קָרוֹב אֵלַי בָּרוּחַ הַחֲרִישִית?</p>

<p>– הָהּ, שֶל אֲחוֹתִי הִיא – עָנָה כַּסְפִּיאֵל – הִיא</p>
</blockquote>

<blockquote>
<p>בָּאָה לָלֶכֶת עִמָּנוּ, כַּאֲשֶר אָמַרְתִּי לְךָ, כִּי תַעֲשֶׂה זֹאת.</p>
</blockquote>

<blockquote>
<p>לֹא נוכַל לַעֲשׂוֹת מְאוּמָה בְּלִי עֶזְרַת אֲחוֹתִי. אֵין לְךָ מֻשָּׂג,</p>
</blockquote>

<blockquote>
<p>עַד מָה חֲכָמָה הִיא. וְעֵינֶיהָ מָה חַדּוֹת הֵן! הִנֵּה יֵש בְּכֹחָהּ</p>
</blockquote>

<blockquote>
<p>לִרְאוֹת אוֹתְךָ בְּרֶגַע זֶה בְּבֵרוּר כָּל כָּךְ, כְּאִלּוּ אֵינְךָ</p>
</blockquote>

<blockquote>
<p>בִּלְתִּי נִרְאֶה, וְלִבִּי אוֹמֵר לִי, כִּי הִיא תִהְיֶה רִאשוֹנָה</p>
</blockquote>

<blockquote>
<p>לְגַלּוֹת אֶת הַגּוֹרְגוֹנוֹת.</p>

<p>בֵּין כֹּה וָכֹה, וּבְמַסַּע הַחִפָּזוֹן שֶלָּהֶם</p>
</blockquote>

<blockquote>
<p>דֶּרֶךְ הָאֲוִיר נִגְלָה לְעֵינֵיהֶם הָאוֹקְיָנוֹס הַגָּדוֹל, וְעַד</p>
</blockquote>

<blockquote>
<p>מְהֵרָה עָפוּ עַל פָּנָיו. הַרְחֵק מִתַּחְתֵּיהֶם הָמוּ וְסָעֲרוּ</p>
</blockquote>

<blockquote>
<p>הַגַּלִּים בְּרַעַש גָדוֹל בְּלֵב יָם אוֹ גִלְגְלוּ דֳכִי לָבָן עַל</p>
</blockquote>

<blockquote>
<p>הַחוֹפִים הָאֲרֻכִּים, אוֹ הֶעֱלוּ קֶצֶף אֶל מוּל הַשּוּנִיּוֹת</p>
</blockquote>

<blockquote>
<p>הַסַּלְעִיּוֹת בִּשְאָגָה גְדוֹלָה, אֲשֶר הָיְתָה כְּקוֹל רַעַם</p>
</blockquote>

<blockquote>
<p>בָּעוֹלָם מִתַּחַת, אַף כִּי הָפַךְ לְרִטּוּן עָדִין, כְּקוֹל תִּינוֹק</p>
</blockquote>

<blockquote>
<p>יָשֵן לְמֶחֱצָה, עַד אֲשֶר הִגִּיעַ לְאָזְנָיו שֶל פֶּרְסֵאוּס.</p>
</blockquote>

<blockquote>
<p>וּבְרֶגַע זֶה קָרָא קוֹל בָּאֲוִיר סָמוּךְ אֵלָיו. נִדְמָה לוֹ, כִּי</p>
</blockquote>

<blockquote>
<p>הַקּוֹל קוֹל אִשָּה, אַף כִּי לֹא הָיָה מַה שֶּמְכַנִּים עָרֵב, הִנֵּה</p>
</blockquote>

<blockquote>
<p>הָיָה מָתוּן וְעָדִין.</p>

<p>– פֶּרְסֵאוּס – קָרָא הַקּוֹל – הִנֵּה הַגּוֹרְגוֹנוֹת!</p>

<p>– אַיֵּה? – צָעַק פֶּרְסֵאוּס – אֵינֶנִּי רוֹאֶה אוֹתָן.</p>

<p>– עַל חוֹף הָאִי הַהוּא מִתַּחְתֶּיךָ – עָנָה הַקּוֹל – אֶבֶן קְטַנָּה כִּי תִפֹּל מִיָּדְךָ וּפָגְעָה בָּהֶן בְּאֶמְצַע.</p>

<p>– הֲלֹא אָמַרְתִּי לְךָ, כִּי הִיא תִהְיֶה הָרִאשוֹנָה לְגַלּוֹת אוֹתָן – קָרָא כַּסְפִּיאֵל – וְהִנֵּה הִנָּן!</p>

<p>יָשָר לְצַד מַטָּה, בְּמֶרְחַק שְנַיִם אוֹ שְלֹשֶת</p>
</blockquote>

<blockquote>
<p>אֲלָפִים רֶגֶל מִתַּחְתָּיו, רָאָה פֶּרְסֵאוּס אִי קָטָן, אֲשֶר הַיָּם</p>
</blockquote>

<blockquote>
<p>מִתְפָּרֵץ בְּקֶצֶף לָבָן מִסָּבִיב לְכֵפָיו חוּץ מִצַּד אֶחָד, אֲשֶר</p>
</blockquote>

<blockquote>
<p>שָם הָיָה חוֹף שֶל חוֹל לָבָן כַּשֶּלֶג. הוּא יָרַד לִקְרַאת הַמָּקוֹם</p>
</blockquote>

<blockquote>
<p>הַהוּא, וּבְהַבִּיטוֹ בְּכֹבֶד-רֹאש בְּעַד עֲרֵמָה שֶל אוֹר, לְרַגְלֵי</p>
</blockquote>

<blockquote>
<p>צוּק סְלָעִים שְחוֹרִים, וְהֵנֵּה – פֹּה הֵן הַגּוֹרְגוֹנוֹת</p>
</blockquote>

<blockquote>
<p>הַנּוֹרָאוֹת! הֵן שָכְבוּ בְּתַרְדֵמָה, מָרְדָמוֹת עַל יְדֵי רַעַם</p>
</blockquote>

<blockquote>
<p>הַיָּם, כִּי דָרוּש הָיָה קוֹל רַעַש, הַמַּחֲרִיש אָזְנֵי כָּל אִיש,</p>
</blockquote>

<blockquote>
<p>כְּדֵי לְהַשְקִיעַ בְּשֵנָה יְצוּרִים אֲיֻמִּים כַּאֵלֶּה. אוֹר</p>
</blockquote>

<blockquote>
<p>הַיָּרֵחַ זָרַח עַל קַשְׂקַשֵּׂי הַפְּלָדָה וְעַל כַּנְפֵיהֶן זָהָב,</p>
</blockquote>

<blockquote>
<p>שֶנָּפְלוּ בְּרִפְיוֹן עַל הַחוֹל. צִפָּרְנֵי הַנְּחֹשֶת, נוֹרָאוֹת</p>
</blockquote>

<blockquote>
<p>לְמַרְאֶה, הָיוּ שְלוּחוֹת וְתָפְשׂוּ רְסִיסֵי סֶלַע שֶנֻּפַּץ עַל יְדֵי</p>
</blockquote>

<blockquote>
<p>גַל, וּבַחֲלוֹמָן רָאוּ הַגּוֹרְגוֹנוֹת הַנִּרְדָמוֹת, כִּי הֵן</p>
</blockquote>

<blockquote>
<p>קוֹרְעוֹת אֲבָרִים מִבַּעֲלֵי-חַיִּים עֲלוּבִים. הַנְּחָשִים,</p>
</blockquote>

<blockquote>
<p>שֶשִּמְּשוּ לָהֶן בִּמְקוֹם שְׂעָרוֹת לְרֹאשָן, יָשְנוּ, כַּנִּרְאֶה,</p>
</blockquote>

<blockquote>
<p>אַף הֵם, אַף כִּי מִזְּמַן לִזְמַן הָיָה אֶחָד מִתְפַּתֵּל וּמֵרִים</p>
</blockquote>

<blockquote>
<p>רֹאשוֹ וְשוֹלֵחַ לְשוֹנוֹ כְּעֵין הַמַּזְלֵג, בְּהוֹצִיאוֹ לְחִישָה</p>
</blockquote>

<blockquote>
<p>מִתּוֹךְ שֵנָה, וְאַחֲרֵי-כֵן הָיָה מִתְחַבֵּר שוּב אֶל אֶחָיו</p>
</blockquote>

<blockquote>
<p>הַנְּחָשִים.</p>

<p>הַגּוֹרְגוֹנוֹת הָיוּ דוֹמוֹת יוֹתֵר לְמִין רֶמֶשׂ אָיֹם</p>
</blockquote>

<blockquote>
<p>וַעֲנָקִי – חִפּוּשִיּוֹת גְדוֹלוֹת בַּעֲלוֹת כַּנְפֵי-זָהָב, אוֹ</p>
</blockquote>

<blockquote>
<p>יְלָקִים, אוֹ בְּרִיּוֹת מִסּוּג זֶה, מְכֹעָרוֹת וְיָפוֹת כְּאַחַת –</p>
</blockquote>

<blockquote>
<p>מֵאֲשֶר לִיצוּרִים אֲחֵרִים, וְרַק כִּי גְדוֹלוֹת הָיוּ בְּמִדָּתָן פִּי</p>
</blockquote>

<blockquote>
<p>אֶלֶף וּרְבָבָה. וְעִם כָּל זֹאת הָיָה בָּהֶן גַם מַשֶּהוּ מִן</p>
</blockquote>

<blockquote>
<p>הָאֱנוֹשִי. לְאָשְרוֹ שֶל פֶּרְסֵאוּס, הָיוּ פְּנֵיהֶן מְסֻתָּרִים</p>
</blockquote>

<blockquote>
<p>בְּשָכְבָּן. כִּי לוּ הִבִּיט רֶגַע אֶחָד בָּהֶן הָיָה נוֹפֵל בִּדְמוּת</p>
</blockquote>

<blockquote>
<p>אֶבֶן שֶאֵין בָּהּ רוּחַ חַיִּים.</p>

<p>– עַתָּה – לָחַש כַּסְפִּיאֵל, בְּטוּסוֹ לְצִדּוֹ שֶל</p>
</blockquote>

<blockquote>
<p>פֶּרְסֵאוּס – עַתָּה הִגִּיעָה לְךָ הַשָּעָה לַעֲשׂוֹת אֶת הַמַּעֲשֶׂה!</p>
</blockquote>

<blockquote>
<p>חוּשָה, כִּי אִם תָּקִיץ אַחַת הַגּוֹרְגוֹנוֹת מִשְּנָתָהּ, וְאֵחַרְתָּ</p>
</blockquote>

<blockquote>
<p>אֶת הַמּוֹעֵד.</p>

<p>– בְּאֵיזוֹ מֵהֶן עָלַי לִפְגֹעַ? – שָאַל פֶּרְסֵאוּס,</p>
</blockquote>

<blockquote>
<p>בְּשָלְפוֹ אֶת חַרְבּוֹ וּבְרִדְתּוֹ קְצָת לְמַטָּה – שְלָשְתָּן יֵש</p>
</blockquote>

<blockquote>
<p>לָהֶן תַּלְתַּלִּים נְחָשִים. מִי מִן הַשָּלֹש הִיא מֵדוּזָה?</p>

<p>וְיֵש לְהָבִין, כִּי מֵדוּזָה הָיְתָה רַק אַחַת מִשְּלֹש</p>
</blockquote>

<blockquote>
<p>הַמִּפְלָצוֹת, אֲשֶר אֶת רֹאשָהּ אוּלַי יַעֲלֶה בִּידֵי פֶּרְסֵאוּס</p>
</blockquote>

<blockquote>
<p>לִכְרוֹת. וַאֲשֶר לְיֶתֶר הַשְּתַיִם, לוּ הָיְתָה בְּיָדוֹ אַף הַחֶרֶב</p>
</blockquote>

<blockquote>
<p>הַחַדָּה מִן הַחַדּוֹת, שֶחֻשְּלָה בִּזְמַן מִן הַזְּמַנִּים, הָיָה</p>
</blockquote>

<blockquote>
<p>יָכוֹל לְקַצֵּץ רֹאשָן בְּשָעָה אַחַת יַחַד בְּלִי גְרֹם לָהֶן שוּם</p>
</blockquote>

<blockquote>
<p>רָעָה.</p>

<p>– זָהִיר תִּהְיֶה – קָרָא הַקּוֹל הַשָּקֵט, אֲשֶר דִבֵּר</p>
</blockquote>

<blockquote>
<p>קֹדֶם – אַחַת מִן הַגּוֹרְגוֹנוֹת מִתְעוֹרֶרֶת מִשְּנָתָהּ וְעוֹמֶדֶת</p>
</blockquote>

<blockquote>
<p>לַהֲפֹךְ פָּנֶיהָ. זוֹ הִיא מֵדוּזָה. אַל תַּבִּיט אֵלֶיהָ. מַרְאֶהָ</p>
</blockquote>

<blockquote>
<p>יַהֲפֹךְ אוֹתְךָ לְאֶבֶן. הַבֵּט אֶל הַבְּבוּאוֹת שֶל פָּנֶיהָ וְגוּפָהּ</p>
</blockquote>

<blockquote>
<p>בָּרְאִי הַבָּהִיר שֶל הַצִּנָּה אֲשֶר לְךָ.</p>

<p>עַתָּה הֵבִין פֶּרְסֵאוּס, מִפְּנֵי מָה יָעַץ לוֹ</p>
</blockquote>

<blockquote>
<p>כַּסְפִּיאֵל בְּכֹבֶד-רֹאש לִלְטֹש וּלְמָרֵט אֶת הַצִּנָּה. בְּשִטְחָהּ</p>
</blockquote>

<blockquote>
<p>יָכֹל לְהִסְתַּכֵּל לָבֶטַח וּלְהַבִּיט אֶל בְּבוּאַת פָּנֶיהָ שֶל</p>
</blockquote>

<blockquote>
<p>הַגּוֹרְגוֹנָה. עֵינָיו רָאוּ אֶת הַפַּרְצוּף הַנּוֹרָא הַנִּשְקָף</p>
</blockquote>

<blockquote>
<p>בְּזֹהַר הַצִּנָּה, אֲשֶר אוֹר הַיָּרֵחַ נָפַל עָלָיו, וְגִלָּה אֶת כָּל</p>
</blockquote>

<blockquote>
<p>אֵימָתוֹ. הַנְּחָשִים, אֲשֶר נַפְשָם הָאַרְסִית אֵינָהּ יְכוֹלָה</p>
</blockquote>

<blockquote>
<p>לְהֵרָדֵם בִּכְלָל, הִמְשִיכוּ לְהִתְפַּתֵּל מֵעַל לְמִצְחָהּ. אֵלֶּה</p>
</blockquote>

<blockquote>
<p>הָיוּ הַפָּנִים הָאַכְזָרִיּים וְהַנּוֹרָאִים מִכָּל אֲשֶר רָאָה אָדָם</p>
</blockquote>

<blockquote>
<p>בְּעֵינָיו אוֹ בְּדִמְיוֹנוֹ, וּבְכָל זֹאת הָיָה בָּהֶם מִין יֹפִי</p>
</blockquote>

<blockquote>
<p>מוּזָר, אָיֹם וּפִרְאִי. הָעֵינַיִם הָיוּ עֲצוּמוֹת וְהַגּוֹרְגוֹנָה</p>
</blockquote>

<blockquote>
<p>עוֹד הָיְתָה שְקוּעָה בְּתַרְדֵמָה עֲמֻקָּה, אוּלָם מַבָּע שֶל חֲרָדָה</p>
</blockquote>

<blockquote>
<p>זִעֲזַע אֶת פַּרְצוּפָהּ, כְּאִלּוּ הִטְרִיד אֶת הַמִּפְלֶצֶת</p>
</blockquote>

<blockquote>
<p>חֲלוֹם-בַּלָּהוֹת. הִיא חָרְקָה בְּחָטֶיהָ הַלְּבָנִים וְחִטְטָה בְּעֹז</p>
</blockquote>

<blockquote>
<p>בְּצִפָּרְנֶיהָ נְחֹשֶת.</p>

<p>גַם הַנְּחָשִים, כַּנִּרְאֶה, הִרְגִישוּ בַּחֲלוֹמָהּ</p>
</blockquote>

<blockquote>
<p>שֶל מֵדוּזָה וְנַעֲשׂוּ נִרְגָזִים יוֹתֵר. הֵם הִתְפַּתְּלוּ וְהָיוּ</p>
</blockquote>

<blockquote>
<p>לַאֲגֻדּוֹת רוֹגְשוֹת, הִתְעַוְּתוּ נוֹרָאוֹת וְהֵרִימוּ מֵאָה רָאשִים</p>
</blockquote>

<blockquote>
<p>מִתּוֹךְ לְחִישָה בְּלִי לִפְקֹחַ עֵינֵיהֶם.</p>

<p>– עַתָּה, עַתָּה! – לָחַש כַּסְפִּיאֵל, אֲשֶר קָצְרָה רוּחוֹ – תֵּן מַהֲלֻמָּה לַמִּפְלֶצֶת!</p>

<p>– אוּלָם בְּשֶקֶט – קָרָא הַקּוֹל הַמָּתוּן וְהַנָּעִים</p>
</blockquote>

<blockquote>
<p>לְצַד הָעֶלֶם – הַבֵּט אֶל הַצִּנָּה בְּעוּפְךָ לְמַטָּה וְשִׂים לִבְּךָ</p>
</blockquote>

<blockquote>
<p>לְבַל תַּחֲטִיא אֶת מַכָּתְךָ הָרִאשוֹנָה.</p>

<p>פֶּרְסֵאוּס עָף בִּזְהִירוּת לְצַד מַטָּה, עַד אֲשֶר</p>
</blockquote>

<blockquote>
<p>פָּגְעוּ עֵינָיו בְּפָנֶיהָ שֶל מֵדוּזָה, אֲשֶר נִשְקְפוּ בַּצִּנָּה.</p>
</blockquote>

<blockquote>
<p>כְּכָל אֲשֶר קָרַב וּבָא, כֵּן נַעֲשָׂה נוֹרָא יוֹתֵר מַרְאֵה</p>
</blockquote>

<blockquote>
<p>הַנְּחָשִים; וְגוּף הַמַּתֶּכֶת שֶל הַמִּפְלֶצֶת הָלַךְ וְגָדַל.</p>
</blockquote>

<blockquote>
<p>לָאַחֲרוֹנָה, כַּאֲשֶר רָאָה אֶת עַצְמוֹ מְרַחֵף עָלֶיהָ בְּמֶרְחַק</p>
</blockquote>

<blockquote>
<p>אַמָּה, הֵרִים פֶּרְסֵאוּס אֶת חַרְבּוֹ, וּבוֹ בָּרֶגַע וְכָל אֶחָד מִן</p>
</blockquote>

<blockquote>
<p>הַנְּחָשִים עַל רֹאשָהּ שֶל מֵדוּזָה הִתְמַתַּח מַעְלָה בְּאִיּוּם,</p>
</blockquote>

<blockquote>
<p>וּמֵדוּזָה פָּקְחָה אֶת עֵינֶיהָ. אַךְ אֵחֲרָה אֶת הַמּוֹעֵד לְהָקִיץ.</p>
</blockquote>

<blockquote>
<p>הַחֶרֶב הָיְתָה חַדָּה, הַמַּהֲלֻמָּה יָרְדָה כְּבָרָק, וְרֹאשָהּ שֶל</p>
</blockquote>

<blockquote>
<p>מֵדוּזָה הַמִּרְשַעַת נָפַל מֵעַל גוּפָהּ.</p>

<p>– מְלָאכָה נִפְלָאָה – קָרָא כַּסְפִּיאֵל – חוּשָה וְשִׂים אֶת הָרֹאש בְּתוֹךְ יַלְקוּט הַקֶּסֶם אֲשֶר לְךָ.</p>

<p>לְהִשְתּוֹמְמוּתוֹ שֶל פֶּרְסֵאוּס, הִנֵּה הַיַּלְקוּט</p>
</blockquote>

<blockquote>
<p>הַקָּטָן הָרָקוּם, אֲשֶר הָיָה תָלוּי בְּצַוָּארוֹ וַאֲשֶר הָיָה עַד</p>
</blockquote>

<blockquote>
<p>כֹּה לֹא גָדוֹל מֵאַרְנָק, הִתְרַחֵב פִּתְאֹם בְּמִדָּה רַבָּה, כְּדֵי</p>
</blockquote>

<blockquote>
<p>לְהָכִיל בְּתוֹכוֹ אֶת רֹאשָהּ שֶל מֵדוּזָה. חִיש מַהֵר אָחַז בָּרֹאש,</p>
</blockquote>

<blockquote>
<p>וְהַנְּחָשִים עוֹדָם מִתְפַּתְּלִים עָלָיו, וְתָחַב אוֹתוֹ לְתוֹךְ</p>
</blockquote>

<blockquote>
<p>הַיַּלְקוּט.</p>

<p>– מְלַאכְתְּךָ עֲשׂוּיָה – קָרָא הַקּוֹל הַשָּקֵט –</p>
</blockquote>

<blockquote>
<p>וְעַתָּה עוּף מִזֶּה, כִּי יֶתֶר הַגּוֹרְגוֹנוֹת תַּעֲשֶׂינָה כָּל מַה</p>
</blockquote>

<blockquote>
<p>שֶּבְּכֹחָן לִנְקֹם נִקְמַת מוֹת מֵדוּזָה.</p>

<p>וְאָמְנָם נָחוּץ הָיָה לְהִמָּלֵט מִיָּד, כִּי עִם כָּל</p>
</blockquote>

<blockquote>
<p>הַשֶּקֶט, שֶבּוֹ עָשָׂה פֶּרְסֵאוּס אֶת מַעֲשֵׂהוּ, הִנֵּה פְּגִיעַת</p>
</blockquote>

<blockquote>
<p>חַרְבּוֹ וּלְחִישַת הַנְּחָשִים וַחֲבִיטַת רֹאשָהּ שֶל מֵדוּזָה,</p>
</blockquote>

<blockquote>
<p>בְּנָפְלוֹ עַל גַבֵּי הַחוֹל, הֵעִירוּ אֶת שְתֵּי הַגּוֹרְגוֹנוֹת</p>
</blockquote>

<blockquote>
<p>הַנּוֹתָרוֹת. הֵן יָשְבוּ רֶגַע אֶחָד וּמָחוּ עֵינֵיהֶן הַנָּמוֹת</p>
</blockquote>

<blockquote>
<p>בְּאֶצְבְּעוֹתֵיהֶן נְחֹשֶת, בְּעוֹד אֲשֶר כָּל הַנְּחָשִים אֲשֶר</p>
</blockquote>

<blockquote>
<p>בְּרָאשֵיהֶן הִתְרוֹמְמוּ מִתּוֹךְ תִּמָּהוֹן וּמִתּוֹךְ זַעַם אַרְסִי</p>
</blockquote>

<blockquote>
<p>כְּנֶגֶד דָבָר שֶלֹּא יָדְעוּ מַהוּ. אוּלָם כַּאֲשֶר רָאוּ</p>
</blockquote>

<blockquote>
<p>הַגּוֹרְגוֹנוֹת אֶת הַפֶּגֶר הַקַּשְׂקַשִּׂי שֶל מֵדוּזָה לְלֹא רֹאש</p>
</blockquote>

<blockquote>
<p>וְאֶת כְּנָפֶיהָ זָהָב פְּרוּעוֹת וּפְרוּשׂוֹת לְמֶחֱצָה עַל גַבֵּי</p>
</blockquote>

<blockquote>
<p>הַחוֹל, נוֹרָא וְאָיֹם הָיָה לִשְמֹעַ, מָה רַבָּה הָיְתָה הַיְלָלָה</p>
</blockquote>

<blockquote>
<p>וְהַצְּעָקָה אֲשֶר הֵרִימוּ. וְאַחֲרֵי-כֵן הַנְּחָשִים! הֵם הוֹצִיאוּ</p>
</blockquote>

<blockquote>
<p>לְחִישָה כְּפוּלַת מֵאָה פֶּה אֶחָד, וְהַנְּחָשִים שֶל מֵדוּזָה עָנוּ</p>
</blockquote>

<blockquote>
<p>לְעֻמָּתָם מִתּוֹךְ יַלְקוּט הַקֶּסֶם.</p>

<p>אַךְ הֵקִיצוּ הַגּוֹרְגוֹנוֹת, וְהֵן טֻלְטְלוּ לְמַעְלָה</p>
</blockquote>

<blockquote>
<p>בָּאֲוִיר, נוֹפְפוּ אֶת צִפָּרְנֵיהֶם נְחֹשֶת, חָרְקוּ בְּחָטֵיהֶן</p>
</blockquote>

<blockquote>
<p>הָאֲיֻמִּים וְנִפְנְפוּ בְּכַנְפֵיהֶן הַכַּבִּירוֹת בְּשֶצֶף-קֶצֶף</p>
</blockquote>

<blockquote>
<p>כָּזֶה, עַד כִּי כַּמָּה מִנּוֹצוֹת-הַזָּהָב נָשְרוּ וְצָפוּ עַל הַחוֹף.</p>
</blockquote>

<blockquote>
<p>וְהַנוֹצוֹת הָאֵלֶּה אוּלַי מִתְגַלְגְלוֹת שָם עַד הַיּוֹם הַזֶּה.</p>
</blockquote>

<blockquote>
<p>הַגּוֹרְגוֹנוֹת, כַּאֲשֶר אָמַרְתִּי לָכֶם, עָלוּ לְמַעְלָה וְהִבִּיטו</p>
</blockquote>

<blockquote>
<p>נוֹרָאוֹת מִסָּבִיב מִתּוֹךְ תִּקְוָה לַהֲפֹךְ מִי שֶהוּא לְאֶבֶן.</p>
</blockquote>

<blockquote>
<p>אִלּוּ הִבִּיט פֶּרְסֵאוּס אֶל פְּנֵיהֶן, אוֹ אִלּוּ נָפַל לְתוֹךְ</p>
</blockquote>

<blockquote>
<p>צִפָּרְנֵיהֶן, כִּי אָז לֹא הָיְתָה זוֹכָה עוֹד לְעוֹלָם אִמּוֹ</p>
</blockquote>

<blockquote>
<p>הָעֲלוּבָה לְחַבֵּק וּלְנַשֵּק אֶת בְּנָהּ. אוּלָם הוּא שָקַד עַל כָּךְ</p>
</blockquote>

<blockquote>
<p>לְהָסֵב אֶת עֵינָיו לְצַד אַחֵר, וּבִהְיוֹת עַל רֹאשוֹ הַכּוֹבַע שֶל</p>
</blockquote>

<blockquote>
<p>רוֹאֶה וְאֵינוֹ נִרְאֶה, לֹא יָדְעוּ הַגּוֹרְגוֹנוֹת בְּאֵיזֶה צַד</p>
</blockquote>

<blockquote>
<p>לִרְדֹף אַחֲרָיו; אַף לֹא נִמְנַע מִלְּהִשְתַּמֵּש שִמּוּש רַב</p>
</blockquote>

<blockquote>
<p>בַּסַּנְדַלִּים בַּעֲלֵי הַכְּנָפַיִם, בְּהַמְרִיאוֹ לַמָּרוֹם בְּקַו</p>
</blockquote>

<blockquote>
<p>זָקוּף בְּמֶרְחַק פַּרְסָה אוֹ יוֹתֵר. הוּא הִמְרִיא לְגֹבַהּ כָּזֶה,</p>
</blockquote>

<blockquote>
<p>אֲשֶר הַצְּרִיחוֹת שֶל הַיְצוּרִים הַנִּתְעָבִים הָאֵלֶּה נִשְמְעוּ</p>
</blockquote>

<blockquote>
<p>מִתַּחְתָּיו בְּקוֹל רָפֶה. הוּא עָשָׂה דַרְכּוֹ יָשָר אֶל הָאִי</p>
</blockquote>

<blockquote>
<p>סֵרִיפוּס, כְּדֵי לְהָבִיא אֶת רֹאשָהּ שֶל מֵדוּזָה אֶל הַמֶּלֶךְ</p>
</blockquote>

<blockquote>
<p>פּוֹלִידֶקְטֵס.</p>

<p>אֵין לִי פְּנַאי לְסַפֵּר לָכֶם עַל כַּמָּה מַעֲשִׂים</p>
</blockquote>

<blockquote>
<p>נִפְלָאִים, אֲשֶר קָרוּ אֶת פֶּרְסֵאוּס בְּדַרְכּוֹ אֶל מְקוֹם</p>
</blockquote>

<blockquote>
<p>מוֹלַדְתּוֹ; לְמָשָל: עַל זֶה שֶהָרַג מִפְלֶצֶת-יָם נוֹרָאָה, בּוֹ</p>
</blockquote>

<blockquote>
<p>בָּרֶגַע שֶעָמְדָה לִבְלֹעַ עַלְמָה יָפָה. אַף לֹא אֶת זֶה, אֵיךְ הָפַךְ</p>
</blockquote>

<blockquote>
<p>עֲנָק כַּבִּיר לְהַר אֶבֶן רַק בְּהַרְאוֹתוֹ לוֹ אֶת רֹאשָהּ שֶל</p>
</blockquote>

<blockquote>
<p>מֵדוּזָה. אִם אַתֶּם מְטִילִים סָפֵק בְּסִפּוּר זֶה הָאַחֲרוֹן,</p>
</blockquote>

<blockquote>
<p>תּוּכְלוּ בְּיוֹם מִן הַיָּמִים לִנְסֹעַ לְאַפְרִיקָה וְלִרְאוֹת</p>
</blockquote>

<blockquote>
<p>בְּעֵינֵיכֶם אֶת הָהָר הַזֶּה, הַנּוֹדָע עַד הַיּוֹם בְּשֵם הָעֲנָק</p>
</blockquote>

<blockquote>
<p>הַקַּדְמוֹן הַזֶּה.</p>

<p>סוֹף סוֹף הִגִּיעַ פֶּרְסֵאוּס הָאַמִּיץ אֶל הָאִי,</p>
</blockquote>

<blockquote>
<p>אֲשֶר שָם צִפָּה לִרְאוֹת אֶת אִמּוֹ הָאֲהוּבָה. אוּלָם בְּמֶשֶךְ</p>
</blockquote>

<blockquote>
<p>הַיָּמִים שֶלֹּא הָיָה שָם הִתְהַלֵּךְ הַמֶּלֶךְ הֶאַכְזָר עִם דַנָאֵי</p>
</blockquote>

<blockquote>
<p>בְּרָע, עַד כִּי נֶאֶלְצָה לִבְרֹחַ. וְהִיא מָצְאָה מִקְלָט בָּהֵיכָל,</p>
</blockquote>

<blockquote>
<p>אֲשֶר שָם קִבְּלוּ אוֹתָהּ כַּמָּה כֹּהֲנִים זְקֵנִים בְּסֵבֶר פָּנִים</p>
</blockquote>

<blockquote>
<p>יָפוֹת מְאֹד. הַכֹּהֲנִים הָאֵלֶּה, הָרְאוּיִים לִתְהִלָּה, וְהַדַּיָּג</p>
</blockquote>

<blockquote>
<p>בַּעַל הַלֵּב הַטּוֹב, אֲשֶר קִיֵּם מִצְוַת הַכְנָסַת אוֹרְחִים</p>
</blockquote>

<blockquote>
<p>בְּדַנָאֵי עִם פֶּרְסֵאוּס בְּנָהּ הַקָּטָן, בְּעֵת אֲשֶר מָצָא אוֹתָם</p>
</blockquote>

<blockquote>
<p>שָטִים בַּתֵּבָה, הֵם הֵם הָיוּ, כַּנִּרְאֶה, הָאֲנָשִים הַיְחִידִים</p>
</blockquote>

<blockquote>
<p>בָּאִי, אֲשֶר שָקְדוּ לַעֲשׂוֹת מַעֲשֵׂי חֶסֶד. כָּל שְאָר יוֹשְבֵי</p>
</blockquote>

<blockquote>
<p>הָָאִי, כְּמוֹ הַמֶּלֶךְ פּוֹלִידֶקְטֵס בִּכְבוֹדוֹ וּבְעַצְמוֹ, הָיוּ</p>
</blockquote>

<blockquote>
<p>רָעִים וְחַטָּאִים וְלֹא זָכוּ לְגוֹרָל טוֹב מִזֶּה, שֶעָמַד לָבוֹא</p>
</blockquote>

<blockquote>
<p>עֲלֵיהֶם.</p>

<p>אַחֲַרֵי אֲשֶר לֹא מָצָא אֶת אִמּוֹ בַּבַּיִת, הָלַךְ</p>
</blockquote>

<blockquote>
<p>פֶּרְסֵאוּס יָשָר אֶל הָאַרְמוֹן וּמִיָּד בִּשְּׂרוּ לַמֶּלֶךְ אֶת דְבַר</p>
</blockquote>

<blockquote>
<p>בּוֹאוֹ. פּוֹלִידֶקְטֵס לֹא שָׂמַח כְּלָל לִרְאוֹת פָּנָיו, כִּי תָמִיד</p>
</blockquote>

<blockquote>
<p>הֶאֱמִין בְּכָל לִבּוֹ הָרָע, שֶהַגּוֹרְגוֹנוֹת יִקְרְעוּ אֶת הָעֶלֶם</p>
</blockquote>

<blockquote>
<p>הַמִּסְכֵּן לִקְרָעִים וְיַעֲשׂוּ בּוֹ כָּלָה. אוּלָם בִּרְאוֹתוֹ</p>
</blockquote>

<blockquote>
<p>אוֹתוֹ, כִּי שָב בָּרִיא וְשָלֵם, הֶעֱמִיד פָּנִים שְׂמֵחִים, עַד</p>
</blockquote>

<blockquote>
<p>כַּמָּה שֶיָּכוֹל, וְשָאַל אֶת פֶּרְסֵאוּס, אִם הִצְלִיחַ</p>
</blockquote>

<blockquote>
<p>בְּדַרְכּוֹ.</p>

<p>– הֲקִיַּמְתָּ אֶת הַבְטָחָתְךָ? – שָאַל – הַאִם הֵבֵאתָ</p>
</blockquote>

<blockquote>
<p>לִי אֶת רֹאשָהּ שֶל מֵדוּזָה עִם תַּלְתַּלֵּי הַנְּחָשִים? אִם לֹא,</p>
</blockquote>

<blockquote>
<p>עֶלֶם, דָמְךָ בְּרֹאשְךָ, כִּי עָלַי לִרְכֹּש דוֹרוֹן-כַּלָּה</p>
</blockquote>

<blockquote>
<p>לַנְּסִיכָה הַיְפֵהפִיָּה הִפּוֹדָמִיָּה, וְאֵין דָבָר אַחֵר בָּעוֹלָם,</p>
</blockquote>

<blockquote>
<p>אֲשֶר יַפְלִיא כָּל-כָּךְ אֶת לִבָּהּ.</p>

<p>– כֵּן, כִּדְבַר הַמֶּלֶךְ – עָנָה פֶּרְסֵאוּס בְּנַחַת,</p>
</blockquote>

<blockquote>
<p>כְּאִלּוּ הָיָה זֶה מַעֲשֶׂה קַל-עֶרֶךְ אֲשֶר עָשָׂה – הִנֵּה הֵבֵאתִי</p>
</blockquote>

<blockquote>
<p>אֶת רֹאשָהּ שֶל גוֹרְגוֹנָה, תַּלְתַּלֵּי-הַנְּחָשִים, וְהַכֹּל.</p>

<p>– הַאֻמְנָם?! אָנָּא, הַרְאֵנִי – קָרָא הַמֶּלֶךְ</p>
</blockquote>

<blockquote>
<p>פּוֹלִידֶקְטֵס – אָכֵן, רַב-פְּלָאִים הַמַּרְאֶה, אִם כָּל מַה</p>
</blockquote>

<blockquote>
<p>שֶּמְסַפְּרִים הַנּוֹסְעִים עָלָיו אֱמֶת הוּא.</p>

<p>– כֵּן דִבַּרְתָּ, אֲדוֹנִי הַמֶּלֶךְ – עָנָה</p>
</blockquote>

<blockquote>
<p>פֶּרְסֵאוּס – אָמְנָם זֶה הוּא דָבָר, אֲשֶר וַדַּאי יְרַתֵּק אֵלָיו אֶת</p>
</blockquote>

<blockquote>
<p>עֵינֵי כָּל הָאֲנָשִים, אֲשֶר יַבִּיטוּ אֵלָיו. וְאִם טוֹב בְּעֵינֵי</p>
</blockquote>

<blockquote>
<p>הַמֶּלֶךְ, עֲצָתִי הִיא, כִּי יַכְרִיזוּ יוֹם חַג וְכִי כָּל נְתִינֵי</p>
</blockquote>

<blockquote>
<p>הַמֶּלֶךְ יֻזְמְנוּ לָבוֹא וְלִרְאוֹת בְּמַחֲזֵה-הַפֶּלֶא. מְעַטִּים</p>
</blockquote>

<blockquote>
<p>מֵהֶם, דוֹמֵנִי, רָאוּ לְפָנִים רֹאש שֶל גוֹרְגוֹנָה, וְאוּלַי לְעוֹלָם</p>
</blockquote>

<blockquote>
<p>לֹא יִרְאוּהוּ עוֹד.</p>

<p>הַמֶּלֶךְ יָדַע יָפֶה, כִּי נְתִינָיו הֵם עֲדַת רֵיקִים</p>
</blockquote>

<blockquote>
<p>וּפוֹחֲזִים וְאוֹהֲבִים מְאֹד לִרְאוֹת כָּל מִינֵי מַחֲזוֹת, כְּדֶרֶךְ</p>
</blockquote>

<blockquote>
<p>אֲנָשִים הוֹלְכֵי-בָּטֵל. וּבְכֵן קִבֵּל אֶת עֲצַת הָעֶלֶם וַיִּשְלַח</p>
</blockquote>

<blockquote>
<p>שְלִיחִים וּכְרוּזִים אֶל כָּל עֵבֶר לִתְקֹעַ בַּשּוֹפָר בְּפִנּוֹת</p>
</blockquote>

<blockquote>
<p>הָרְחוֹבוֹת וּבְכִכְּרֵי-הַשּוּק וּבְכָל פָּרָשַת דְרָכִים, וּלְהַזְמִין</p>
</blockquote>

<blockquote>
<p>כָּל אִיש אֶל חֲצַר הַמֶּלֶךְ. שָמָּה בָּא אֵפוֹא הָמוֹן רַב שֶל</p>
</blockquote>

<blockquote>
<p>אוֹרְחִים-פּוֹרְחִים. וְכֻלָּם, מִתּוֹךְ אַהֲבָה לָרֶשַע, הָיוּ</p>
</blockquote>

<blockquote>
<p>שְׂמֵחִים, אִלּוּ קָרָה אָסוֹן אֶת פֶּרְסֵאוּס בְּדַרְכּוֹ אֶל</p>
</blockquote>

<blockquote>
<p>הַגּוֹרְגוֹנוֹת. אִם הָיוּ אֲנָשִים טוֹבִים מְעַט יוֹתֵר בָּאִי הַזֶּה</p>
</blockquote>

<blockquote>
<p>(רוֹצֶה אֲנִי בֶּאֱמֶת לְהַאֲמין, כִּי אָמְנָם הָיוּ, אַף כִּי</p>
</blockquote>

<blockquote>
<p>הַהִיסְטוֹרְיָה אֵינָה מְסַפֶּרֶת כְּלוּם עַל אֲנָשִים כַּאֵלֶּה),</p>
</blockquote>

<blockquote>
<p>יָשְבוּ כֻּלָּם בִּמְנוּחָה אִיש אִיש בְּבֵיתוֹ וְעָסְקוּ בַּעֲבוֹדָתָם</p>
</blockquote>

<blockquote>
<p>וְהִשְגִיחוּ עַל יַלְדֵיהֶם הַקְּטַנִּים. עַל כָּל פָּנִים, רֹב</p>
</blockquote>

<blockquote>
<p>הַתּוֹשָבִים אָצוּ בְּכָל כֹּחַ רַגְלֵיהֶם אֶל הָאַרְמוֹן, איש אֶת</p>
</blockquote>

<blockquote>
<p>רֵעֵהוּ הָדַף וְדָחַף בִּזְרוֹעַ, מִתּוֹךְ תְּשוּקָה לִהְיוֹת קָרוֹב אֶל</p>
</blockquote>

<blockquote>
<p>הַמִּרְפֶּסֶת אֲשֶר שָם נִרְאָה פֶּרְסֵאוּס הָאוֹחֵז בְּיָדוֹ אֶת</p>
</blockquote>

<blockquote>
<p>הַיַּלְקוּט הָרָקוּם.</p>

<p>עַל בָּמָה הַפּוֹנָה כֻּלָּהּ לְעֵבֶר הַמִּרְפֶּסֶת</p>
</blockquote>

<blockquote>
<p>יָשַב הַמֶּלֶךְ הָאַדִּיר פּוֹלִידֶקְטֵס בְּתוֹךְ יוֹעֲצָיו הָרָעִים,</p>
</blockquote>

<blockquote>
<p>וְאַנְשֵי הֶחָצֵר הַמַחֲנִיפִים לוֹ יוֹשְבִים סְבִיבוֹ בַּחֲצִי-עִגּוּל.</p>
</blockquote>

<blockquote>
<p>הַמֶּלֶךְ, יוֹעֲצָיו, מְשָרְתָיו וּנְתִינָיו – כֻּלָּם הִבִּיטוּ</p>
</blockquote>

<blockquote>
<p>בִּתְשוּקָה לְנֹכַח פֶּרְסֵאוּס.</p>

<p>– הַרְאֵנוּ אֶת הָרֹאש! הַרְאֵנוּ אֶת הָרֹאש! – הֵרִיעַ</p>
</blockquote>

<blockquote>
<p>הָעָם, וּבְקוֹלָם נִשְמַע אִיּוּם, כְּאִלּוּ אָמְרוּ לִקְרֹעַ אֶת</p>
</blockquote>

<blockquote>
<p>פֶּרְסֵאוּס לִגְזָרִים, אִם לֹא יְמַהֵר לְשַעֲשֵעַ אֶת עֵינֵיהֶם</p>
</blockquote>

<blockquote>
<p>בַּדָּבָר שֶעָלָיו לְהַרְאוֹתוֹ – הַרְאֵנוּ אֶת רֹאשָהּ שֶל מֵדוּזָה עִם</p>
</blockquote>

<blockquote>
<p>תַּלְתַּלֵּי הַנְּחָשִים!</p>

<p>רֶגֶש שֶל צַעַר וְרַחֲמִים חָלַף בְּלִבּוֹ שֶל הָעֶלֶם פֶּרְסֵאוּס.</p>

<p>– הָהּ, אֲדוֹנִי הַמֶּלֶךְ – קָרָא – וְאַתֶּם בְּנֵי</p>
</blockquote>

<blockquote>
<p>עַמִּי, נַפְשִי תְמָאֵן לְהַרְאוֹת לָכֶם אֶת רֹאשָהּ שֶל</p>
</blockquote>

<blockquote>
<p>הַגּוֹרְגוֹנָה.</p>

<p>– הוֹי, הַנָּבָל וְהַפַּחְדָן! – צָעַק הֶהָמוֹן בְּיֶתֶר</p>
</blockquote>

<blockquote>
<p>אִיּוּם מֵאֲשֶר קֹדֶם – הוּא מְשַטֶּה בָּנוּ! אֵין לוֹ כְּלָל רֹאש</p>
</blockquote>

<blockquote>
<p>הַגוֹרְגוֹנָה! הַרְאֵנוּ אֶת הָרֹאש, אִם יֵש לְךָ, וְאִם לֹא – נָסִיר</p>
</blockquote>

<blockquote>
<p>אֶת רֹאשְךָ מֵעָלֶיךָ לַעֲשׂוֹת מִמֶּנּוּ כַּדּוּר-רֶגֶל!</p>

<p>הַיוֹעֲצִים הָרָעִים לָחֲשוּ עֵצָה רָעָה בְּאֹזֶן</p>
</blockquote>

<blockquote>
<p>הַמֶּלֶךְ; אַנְשֵי הֶחָצֵר רָגְנוּ פֶּה אֶחָד, כִּי פֶּרְסֵאוּס זִלְזֵל</p>
</blockquote>

<blockquote>
<p>בְּמַלְכָּם וַאֲדוֹנָם; וְהַמֶּלֶךְ הַגָּדוֹל פּוֹלִידֶקְטֵס בִּכְבוֹדוֹ</p>
</blockquote>

<blockquote>
<p>וּבְעַצְמוֹ נִפְנֵף בְּיָדוֹ וְצִוָּה עָלָיו בְּקוֹל חָמוּר וְעָמֹק שֶל</p>
</blockquote>

<blockquote>
<p>שַלִּיט לְהוֹצִיא אֶת הָרֹאש עַל אַחֲרָיוּתוֹ.</p>

<p>– הַרְאֵנִי אֶת הָרֹאש, וְאִם לֹא – אֶכְרֹת אֶת רֹאשְךָ מֵעָלֶיךָ.</p>

<p>וּפֶרְסֵאוּס נֶאֱנַח.</p>

<p>– כָּרֶגַע – חָזַר פּוֹלִידֶקְטֵס – אוֹ מוֹת תָּמוּת!</p>

<p>– אִם כֵּן אֵפוֹא, שוּר! – קָרָא פֶּרְסֵאוּס בְּקוֹל דוֹמֶה לִתְקִיעַת חֲצֹצְרָה.</p>

<p>וּפִתְאֹם, בְּאָחֲזוֹ אֶת הָרֹאש, לֹא עָבַר רֶגַע</p>
</blockquote>

<blockquote>
<p>כְּהֶרֶף עַיִן, וְהִנֵּה הַמֶּלֶךְ הָרָשָע פּוֹלִידֶקְטֵס, יוֹעֲצָיו</p>
</blockquote>

<blockquote>
<p>הָרָעִים וְכָל נְתִינָיו הַגֵּאִים חָדְלוּ לִהְיוֹת אֲנָשִים, לֹא נוֹתַר</p>
</blockquote>

<blockquote>
<p>מֵהֶם בִּלְתִּי אִם תַּבְנִיּוֹת שֶל מֶלֶךְ וְעַמוֹ. כֻּלָּם קָפְאוּ</p>
</blockquote>

<blockquote>
<p>לְעוֹלָם בַּמַּרְאֶה וּבַמַּצָּב שֶל הָרֶגַע הַזֶּה, עִם הֲצָצָה</p>
</blockquote>

<blockquote>
<p>רִאשוֹנָה אֶל הָרֹאש הַנּוֹרָא שֶל מֵדוּזָה הֶחֱוִירוּ וַיִּהְיוּ</p>
</blockquote>

<blockquote>
<p>לְשַיִש. וּפֶרְסֵאוּס שָב וְתָחַב אֶת הָרֹאש לְתוֹךְ הַיַּלְקוּט</p>
</blockquote>

<blockquote>
<p>וַיֵּלֶךְ לְסַפֵּר לְאִמּוֹ הַחֲבִיבָה, כִּי אֵין לָהּ עוֹד לְפַחֵד</p>
</blockquote>

<blockquote>
<p>מִפְּנֵי הַמֶּלֶךְ הָרָשָע פּוֹלִידֶקְטֵס.</p>

<br />
</blockquote>

<figure>
<img src="/rails/active_storage/blobs/redirect/eyJfcmFpbHMiOnsibWVzc2FnZSI6IkJBaHBBOTlkQWc9PSIsImV4cCI6bnVsbCwicHVyIjoiYmxvYl9pZCJ9fQ==--38334a2d6f06bacfb0cf6c33d061dc8dcd3cdd17/%D7%A6%D7%99%D7%95%D7%A8%202.png" alt="ציור 2.png" />
<figcaption>ציור 2.png</figcaption>
</figure>

<blockquote>
<br />
</blockquote>

<div class="footnotes">
<hr />
<ol>

<li id="fn:1">
<p>זִקִּים – מֵטֵאוֹרִים <a href="#fnref:1" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/44793">https://benyehuda.org/read/44793</a></div></body></html>