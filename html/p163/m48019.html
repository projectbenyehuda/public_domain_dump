<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>לֵב אֶבֶן: אגדה לילדים</title>
	<meta name="author" content="יהודה לודוויג פיליפסון / פסח קפלן"/>
</head>
<body>

<blockquote>
<br />
</blockquote>

<h2 id="א.">א.</h2>

<blockquote>
<p>וַיְהִי אִישׁ וּשְׁמוֹ אַיְזִיק. וְהָיָה הָאִישׁ הַזֶּה
עָנִי וַחֲסַר־לֶחֶם מִנֹּעַר. אָבִיו וְאִמּוֹ מֵתוּ עָלָיו בְּשַׁחַר
יַלְדוּתוֹ<a href="#fn:1" id="fnref:1" title="see footnote" class="footnote"><sup>1</sup></a>. אָח וְאָחוֹת, גּוֹאֵל וּמוֹדַע לֹא הָיוּ לוֹ מֵעוֹדוֹ. כָּל נַחֲלָתוֹ אֲשֶׁר נָחַל מֵאֲבוֹתָיו הָיָה
סִדּוּר תְּפִילָּה קָרוּעַ, טַלִּית נוֹשָׁנָה
וּמְגֹאָלָה<a href="#fn:2" id="fnref:2" title="see footnote" class="footnote"><sup>2</sup></a>, תְּפִילִין בָּלִים אֲשֶׁר הָפַךְ
כְּבַר מַרְאֵיהֶם לָבָן. וַיֵּלֶךְ אַיְזִיק מִבַּיִת לְבַיִת לְבַקֵּשׁ
נִדְבַת כֶּסֶף אוֹ פַת לֶחֶם מֵאֵת כָּל אִישׁ אֲשֶׁר יִדְבֶנּוּ לִבּוֹ;
וּבַלֵּילוֹת הָיָה יָשֵׁן בְּבֵית הַמִּדְרָשׁ לְיַד הַתַּנּוּר, אוֹ
בְאַחַת הַפִּנּוֹת בָּרְחוֹב. וְכֹה גָּדַל הַנַּעַר לְלֹא תוֹרָה וּלְלֹא
מוּסָר, בְּעֵרוֹם וּבְחֹסֶר כֹּל, וַיְהִי דַל בָּשָׂר, רְפֵה כֹחַ
וּנְכֵה־רוּחַ<a href="#fn:3" id="fnref:3" title="see footnote" class="footnote"><sup>3</sup></a> מְאֹד.</p>
</blockquote>

<blockquote>
<p>וְאוּלָם עָנְיוֹ וְלַחְצוֹ לִמְדוּהוּ לָדַעַת אָרְחוֹת
חַיִּים, וַיְבִינוּהוּ לְהַכִּיר אֶת עֵרֶך הַכֶּסֶף. וְכַאֲשֶׁר גָּדַל
וַיָּבֹא בַיָמִים הִתְבּוֹנֵן אֶל מַעֲשֵׂי הַסּוֹחֲרִים
וְהָרוֹכְלִים<a href="#fn:4" id="fnref:4" title="see footnote" class="footnote"><sup>4</sup></a> וַיִּלְמַד גַּם הוּא לַעֲשׂוֹת כְּמֹהֶם. וַיִּמְצָא לוֹ מָקוֹם לְהִשְׂתַּכֵּר שְׁתַּיִם, שָׁלֹש
פְּרוּטוֹת, וַיִּתְּנֵן בִּמְחִיר סְחוֹרָה טוֹבָה הַקְּרוֹבָה
לְשָׂכָר<a href="#fn:5" id="fnref:5" title="see footnote" class="footnote"><sup>5</sup></a>, וַיִּמְכּוֹר אֶת הַסְּחוֹרָה
בְּשָׂכָר לֹא מִצְעָר, וַיְּקֶן סְחוֹרָה אַחֶרֶת וַיִּמְכּוֹר גַּם
אוֹתָהּ. וּבְכָל מִמְכָּר וְקִנְיָן הִתְאַמֵּץ לְהַרְוִיחַ כֶּסֶף, אִם
מְעַט וְאִם הַרְבֵּה; וּבִמְרוּצַת הַיָּמִים הֵחֵל גַּם
לְחַסֵּר<a href="#fn:6" id="fnref:6" title="see footnote" class="footnote"><sup>6</sup></a> אֶת נַפְשׁוֹ מִמַּאֲכָל וּמַשְׁקֶה, וַיְצָרֵף<a href="#fn:7" id="fnref:7" title="see footnote" class="footnote"><sup>7</sup></a> פְּרוּטָה לִפְרוּטָה לְמַעַן אָסוֹף כֶּסֶף רַב. וּמְעַט מְעַט צָלְחָה בְיָדוֹ לִצְבּוֹר סְכוּם כֶּסֶף רָב,
וַיְהִי לְעֶלֶם עָשְׁיר, וְאִישׁ לֹא יָדָע.</p>
</blockquote>

<blockquote>
<p>כִּי זֶה הָאִישׁ אַיְזִיק לֹא אָהַב רֵעִים לְהִתְרוֹעֵעַ
עִמָּהֶם וְלֹא גִלָּה אֶת לִבּוֹ לְאִישׁ, בְּאָמְרוֹ עִם לְבָבוֹ כָּכָה:
&#8220;הֵן כַּאֲשֶׁר סָבַלְתִּי רָעָב וּמַחְסוֹר לֹא מָצָאתִי לִי אָח
לְצָרָתִי, לֹא אֲבַקֵּשׁ לִי גַם עַתָּה יְדִיד וָרֵעַ בַּטּוֹב לִי&#8221;.
מִכָּל אִישׁ עָנִי וְאֶבְיוֹן הִקְשִׁיחַ<a href="#fn:8" id="fnref:8" title="see footnote" class="footnote"><sup>8</sup></a> אֶת לִבּוֹ, וְזֵכֶר יְמֵי עָנְיוֹ וּמְרוֹרָיו<a href="#fn:9" id="fnref:9" title="see footnote" class="footnote"><sup>9</sup></a> לֹא הִטָּהוּ לְהֵיטִיב לַעֲמִיתוֹ הַדָּל, בְּחָשְׁבוֹ: &#8220;הֵן לֹא עֲזְרַנִי
אִישׁ, בְּעֵת צַר לִי&#8221;&#8230; וְכֹה סָגַר תָּמִיד אֶת לִבּוֹ וַיִּקְפּוֹץ
אֶת יָדוֹ: כִּי יָבֹא לְפָנָיו אִישׁ עָנִי לְהִשְׁתַּחֲוֹת לוֹ בְּעַד
אֲגוֹרַת כֶּסֶף לֹא יִשְׁמַע לוֹ, וְכִי יִגְוַע לְעֵינָיו בְּרָעָב – לֹא
יִשַׁע<a href="#fn:10" id="fnref:10" title="see footnote" class="footnote"><sup>10</sup></a> אֵלָיו.</p>
</blockquote>

<blockquote>
<p>הֵן אָמְנָם יָדְעָה נַפְשׁוֹ מְאֹד אֶת פִּתְגּם<a href="#fn:11" id="fnref:11" title="see footnote" class="footnote"><sup>11</sup></a> הֶחָכָם: &#8220;וּצְדָקָה תַּצִּיל מִמָּוֶת&#8221;. אַךְ פַּחַד הַמָּוֶת עוֹד טֶרֶם יְבַעֲתֵהוּ<a href="#fn:12" id="fnref:12" title="see footnote" class="footnote"><sup>12</sup></a>, כִּי עוֹדֶנּוּ צָעִיר לְיָמִים; שָׁמֹעַ שָׁמַע כִּי &#8220;הַצְדָקָה מְכַפֶּרֶת עַל הַחֲטָאִים&#8221;; אַךְ הוּא לֹא מָצָא בְנַפְשׁוֹ
כָּל עָוֹן אֲשֶׁר חֵּטְא, אַחֲרֵי אֲשֶׁר שָׁמַר אֶת כָּל חֻקֵּי
&#8220;הַשֻׁלְחַן הֶעָרוּךְ&#8221;, וַיְהִי יְהוּדִי תָמִים לְכָל מִשְׁפָּטָיו
וְהִלְכוֹתָיו; לֹא זָרוּ לוֹ גַם הַהַבְטָחוֹת הַטוֹבוֹת אֲשֶׁר
יַבְטִיחוּ חַכְמֵי יִשְׂרָאֵל אֶת אִישׁ נְדִיב לֵב הַחוֹמֵל עַל דָּל,
כְּמוֹ &#8220;עַשֵּׂר בִּשְׁבִיל שֶׁתִּתְעַשֵּׁר&#8221;<a href="#fn:13" id="fnref:13" title="see footnote" class="footnote"><sup>13</sup></a>, אוֹ &#8220;מַלְוֶה יְיָ חוֹנֵן דָּל&#8221;<a href="#fn:14" id="fnref:14" title="see footnote" class="footnote"><sup>14</sup></a> וְגַם הֵבִין כִּי הַקָּדוֹשׁ בָּרוּךְ הוּא הוּא לֹוֶה נֶאֱמָן הַמְשַלֵּם אֶת הַקֶּרֶן
בֱּמִלּוּאָה<a href="#fn:15" id="fnref:15" title="see footnote" class="footnote"><sup>15</sup></a> וּמוֹסִיף גַּם מַרְבִּית הֲגוּנָה<a href="#fn:16" id="fnref:16" title="see footnote" class="footnote"><sup>16</sup></a>. כָּל זֹאת שָׁמַע וְגַם הֵבִין. אַךְ לְמַעַן הִוָּכַח אֶל נָכוֹן כִּי נֶאֶמְנוּ כָּל הַדְּבָרִים
הָאֵלֶּה, – הֲלֹא דָרוּשׁ לְנַסּוֹת בַּתְּחִלָּה פַּעַם אַחַת,
וּלְמַטָּרָה זֹאת עָלָיו לָתֵת, – וְהַדָּבָר הַזֶּה
נִשְׂגָּב<a href="#fn:17" id="fnref:17" title="see footnote" class="footnote"><sup>17</sup></a> מִמֶּנּוּ, תֵּת לֹא יוּכָל!</p>
</blockquote>

<blockquote>
<p>וְכֹה עָבְרוּ יְרָחִים, שָׁנִים נָקָפוּ<a href="#fn:18" id="fnref:18" title="see footnote" class="footnote"><sup>18</sup></a>, וַיִּגְדַּל הָעֶלֶם וַיֶּחְכַּם מְאֹד; וּכְכֹל אֲשֶׁר גָּדַל בְּקוֹמָתוֹ לְעֵין כֹל, כֵּן פָּרַץ עָֹשְרוֹ בַּמִּסְתָּרִים, וְכֵן
הִשְׁפִּיל לְהִתְרוֹשֵׁשׁ<a href="#fn:19" id="fnref:19" title="see footnote" class="footnote"><sup>19</sup></a> לְעֵינֵי יוֹדְעָיו, מִדְּאָגָה מִדָּבָר<a href="#fn:20" id="fnref:20" title="see footnote" class="footnote"><sup>20</sup></a> פֶּן יָסֹבּוּ עָלָיו רַבִּים וְיַלְאוּהוּ בְּבַקָּשׁוֹתֵיהֶם.</p>
</blockquote>

<blockquote>
<p>אַךְ הָעֲנִיִּים וְהָאֶבְיוֹנִים לֹא הוֹסִיפוּ עוֹד
לָבֹא לְפָנָיו לְבַקֵּשׁ מִמֶּנּוּ דָּבָר, כִּי יָדְעוּ אֶת לִבּוֹ
הַקָּשֶׁה. וּמִדֵּי לֶכְתָּם לִדְפֹּק עַל פִּתְחֵי נְדִיבִים לְבַקֵּשׁ
מֵהֶם מַתְּנַת יָד, וּפָסְחוּ עַל בֵּית אַיְזִיק, בְּאָמְרָם: &#8220;פֹּה לֹא
יִתְּנוּ צְדָקָה, פֹּה מִשְׁכַּן הַכֵּלַי&#8221;.</p>

<br />
</blockquote>

<h2 id="ב.">ב.</h2>

<blockquote>
<p>וַיְהִי הַיוֹם וַיָּשָׁב אַיְזִיק מֵאַחַד הַכְּפָרִים
אֶל עִיר מְגוּרָיו, אַחֲרֵי אֲשֶׁר הֵרִיק בַּכְּפָר אֶת כָּל אַמְתַּחַת
מַרְכֻּלְתּוֹ<a href="#fn:21" id="fnref:21" title="see footnote" class="footnote"><sup>21</sup></a> וַיְמַלֵּא אֶת צַלַּחְתּוֹ<a href="#fn:22" id="fnref:22" title="see footnote" class="footnote"><sup>22</sup></a> כֶּסֶף. הַיּוֹם נָטָה לַעֲרוֹב, עַל פְּנֵי הַדֶּרֶךְ הָיְתָה נְטוּיָה חֶשְׁכַת בֵּין הָעַרְבָּיִם,
וְהוּא הוֹלֵךְ וְשׁוֹרֵק בִּשְׂפָתָיו אֵיזֶה נִגּוּן מִזִּמְרוֹת הַחַזָן
בְּבֵית הַכְּנֶסֶת. יָדוֹ נְתוּנָה בְכִיסוֹ, הַמָּלֵא מִפֶּה לָפֶה
שְׁקָלִים וַאֲגוֹרוֹת, וַיְהִי נִזְהָר<a href="#fn:23" id="fnref:23" title="see footnote" class="footnote"><sup>23</sup></a> מְאֹד
לִבְלִי תְצַלְצֵלְנָה הַמַּטְבֵּעוֹת אַחַת בְּאֶחָת, וְלָכֵן הִתְנַהֵל
לְאִטּוֹ וַיִּצְעַד צְעָדִים מְדוּדִים וְּכְבֵדִים.</p>
</blockquote>

<blockquote>
<p>וְקַוֵּי הַשֶּׁמֶשׁ הָאַחֲרוֹנִים הוֹלְכִים הָלֹךְ וְהֵעָלֵם בִּפְאַת<a href="#fn:24" id="fnref:24" title="see footnote" class="footnote"><sup>24</sup></a> מַעֲרָב, וְהַחֲשֵׁכָה הַפְּרוּשָׂה עַל פְּנֵי הַכִּכָּר הוֹלֶכֶת הָלֹךְ וָעָב, הָלֹךְ
וְשָׁחֹר.</p>
</blockquote>

<blockquote>
<p>וַיְהִי כְּבֹא אַיְזִיק אֶל פָּרָשַׁת הַדְּרָכִים<a href="#fn:25" id="fnref:25" title="see footnote" class="footnote"><sup>25</sup></a>, וְהִנֵּה לְנֶגְדּוֹ אִישׁ קְטַן הַקּוֹמָה, אָרְכּוֹ רֶגֶל אוֹ רֶגֶל וָחֵצִי; אַךְ מִבְנֵה
גְוִיָּתוֹ<a href="#fn:26" id="fnref:26" title="see footnote" class="footnote"><sup>26</sup></a> אֵיתָן, וְהוּא מְיַשֵׁר לָלֶכֶת
כְּאַחַד הַגִּבּוֹרִים. וּמְעִיל תְּכֵלֶת לוֹ מִמַּעַל לִכְתֵפָיו עַד
קַרְסֻלָּיו, וּמִצְנֶפֶת רְחָבָה חֲבוּשָׁה לְרֹאשׁוֹ וּנְטוּיָה עַל
מִצְחוֹ, אֲשֶׁר מִתַּחְתָּיו הִבְרִיקוּ<a href="#fn:27" id="fnref:27" title="see footnote" class="footnote"><sup>27</sup></a> עֵינַיִם שְׁחוֹרוֹת וּגְדוֹלוֹת. וַיִּגַּשׁ הָאִישׁ הַגַּמָּד
אֶל אַיְזִיק וַיַּעֲמֹד לִקְרָאתוֹ וַיְבָרְכֵהוּ וַיֹּאמַר:</p>
</blockquote>

<blockquote>
<p>– שָׁלוֹם עָלֶיךָ, אִישׁ נָדִיב! חֲמָל נָא עַל אִישׁ
זָקֵן עָנִי, וְנָתַתָּ לִּי מַתְּנַת כֶּסֶף כַּאֲשֶׁר יִדָּבְךָ לִבֶּךָ! –</p>
</blockquote>

<blockquote>
<p>וַיַּעַן אַיְזִיק בָּחֳרִי אַף:</p>
</blockquote>

<blockquote>
<p>– מַה? לָתֵת? אֵין בְּיָדִי מְאוּמָה! תְּנָה לִי אַתָּה דָּבָר, אִם בַּעַל נֶפֶשׁ אָתָּה!</p>
</blockquote>

<blockquote>
<p>אַךְ פִּתְאוֹם דָּרְכָה כַף רַגְלוֹ מִבְּלִי מֵשִׂים<a href="#fn:28" id="fnref:28" title="see footnote" class="footnote"><sup>28</sup></a> עַל אֶבֶן גְּדוֹלָה, וּמַטְבְּעוֹת כַּסְפּוֹ קִשְׁקְשׁוּ<a href="#fn:29" id="fnref:29" title="see footnote" class="footnote"><sup>29</sup></a> יַחְדָּו, וְקוֹל הַצִּלְצֵל הִגִּיעַ גַּם עַד אָזְנֵי הֶעָנִי.</p>
</blockquote>

<blockquote>
<p>– אֵין לָךְ מְאוּמָה – וּמָה הַכֶּסֶף הַזֶּה בְּצַלַּחְתְּךָ? הֲלֹא הוּא יַעֲנֶה כַּחְשְׁךָ<a href="#fn:30" id="fnref:30" title="see footnote" class="footnote"><sup>30</sup></a> בְּפָנֶיךָ!&#8230; חֲמָל נָא עָלַי, זֶה יוֹם תַּמִים לֹא בָּא אֶל
פִּי אֹכֶל; הֵן אֲנִי אִישׁ יְהוּדִי כָּמוֹךָ, רַחֶם נָא!&#8230;</p>
</blockquote>

<blockquote>
<p>– אִישׁ יְהוּדִי כָּמוֹנִי? בַּטְלָן אַתָּה, נִרְפֶּה
אַתָּה, גֶּשׁ הָלְאָה! הַכֶּסֶף אֲשֶׁר בְּכִיסִי, לֹא לִי הוּא, כִּי אִם
לְהָאֲנָשִׁים אֲשֶׁר נָתְנוּ לִי אֶת סְחוֹרָתָם
בְּהַקָּפָה<a href="#fn:31" id="fnref:31" title="see footnote" class="footnote"><sup>31</sup></a>, וְגַם לֹא רַב הוּא כִּי אִם
אַךְ מַטְבְּעוֹת נְחֹשֶׁת אֲחָדוֹת&quot;. וְעוֹד הַפַּעַם דָּרְכָה רַגְלוֹ
עַל אֶבֶן גְּדוֹלָה, וְעוֹד הַפַּעַם צִלְצְלוּ מַטְבְּעוֹתָיו בְּכִיסוֹ,
וְנָקֵל הָיָה לְהַכִּיר, כִּי הַקּוֹל קוֹל מַטְבְּעוֹת כֶּסֶף, וְגַם
נִשְׁמַע מַשַּׁק<a href="#fn:32" id="fnref:32" title="see footnote" class="footnote"><sup>32</sup></a> דִּינָר<a href="#fn:33" id="fnref:33" title="see footnote" class="footnote"><sup>33</sup></a> זָהָב אֶחָד בֵּינֵיהֶם. אַךְ אַיְזִיק מִהֵר לָשִׂים אֶת יָדוֹ עָמֹק עָמֹק בְּצַלַּחְתּוֹ, וְלֶאֱחֹז אֶת כַּסְפּוֹ מִכָּל עֲבָרָיו,
לְבַל יִשָּׁמַע עוֹד קוֹל צִלְצְלוֹ.</p>
</blockquote>

<blockquote>
<p>וַיִּפֶן וַיֵּלַךְ.</p>
</blockquote>

<blockquote>
<p>אַךְ הַגַּמָּד הָלַךְ בְּעִקְבוֹתָיו וְלֹא הִרְפָּה מִמֶּנּוּ. אַיְזִיק נִסָּה לְהִשְׁתַּמֵּט<a href="#fn:34" id="fnref:34" title="see footnote" class="footnote"><sup>34</sup></a> מִמֶּנּוּ וְלֹא יָכֹל. בְּלֶכְתּוֹ הָלַךְ גַּם הַגַּמָּד
אַחֲרָיו, בְּרוּצוּ רָץ גַּם הוּא, וּבְעָמְדוֹ לְנַקּוֹת אֶת
חָטְמוֹ<a href="#fn:35" id="fnref:35" title="see footnote" class="footnote"><sup>35</sup></a> – לְמַעַן הַעֲבִיר אֶת רוֹדְפוֹ לְפָנָיו – וְעָמַד גַּם הַגַּמָּד וְנִקָּה אֶת חָטְמוֹ.</p>
</blockquote>

<blockquote>
<p>וַיָּעַף<a href="#fn:36" id="fnref:36" title="see footnote" class="footnote"><sup>36</sup></a> אַיְזִיק מְאֹד,
רַגְלָיו עָמְדוּ מִכֹּח, וְלֹא יָכְלוּ שְׂאֵתוֹ; וְלָאֲחרוֹנָה
הִתְנַפֵּל עַל אַחַת הַגְּבָעוֹת, מִבְּלִי שִׂים לֵב אֶל שִׁכְבַת
הַטַּל<a href="#fn:37" id="fnref:37" title="see footnote" class="footnote"><sup>37</sup></a> הַפְּרוּשָׂה עָלֶיהָ, – וְעַד מְהֵרָה נָפְלָה עָלָיו תַּרְדֵּמַת אֱלֹהִים וַיִּישָׁן.</p>
</blockquote>

<blockquote>
<p>אָז יִגַּשׁ אֵלָיו הָאֵישׁ<a href="#fn:38" id="fnref:38" title="see footnote" class="footnote"><sup>38</sup></a> הַשָּׂב בַּלָּט.– הַתְדַמּוּ כִּי גָנַב אֶת כַּסְפּוֹ
מִכִּיסוֹ? – חָלִילָה! הוּא הוֹצִיא מֵחֵיקוֹ מַאֲכֶלֶת חַדָּה,
וַיִּפְתַּח אֶת קַרְסֵי<a href="#fn:39" id="fnref:39" title="see footnote" class="footnote"><sup>39</sup></a> בִגְדֵי אַיְזִיק,
וַיַּעֲבֵר אֶת הַמַּאֲכֶלֶת עַל חָזֵהוּ, – מִדָּמוֹ לֹא נִשְׁפַּךְ אַף
נֶטֶף אֶחָד, – וַיּוֹצֵא אֶת הַלֵּב מִתּוֹךְ הֶחָזֶה הַפָּתוּחַ,
וַיְשִׂמֵהוּ בְּכִּיס עוֹר, וַיַּצְפִּינֵהוּ בְּצַלַּחְתּוֹ. וַיִּקַּח
אֶבֶן מֵאַבְנֵי הַמָּקוֹם, וַיִּתְּנֶהָ בַּחֲזֵה אַיְזִיק,
וַיִּסְגְּרֵהוּ שֵׁנִית, מִּבְּלִי אֲשֶׁר אָבַד לָרִיק אַף
אֵגֶל<a href="#fn:40" id="fnref:40" title="see footnote" class="footnote"><sup>40</sup></a> דַּם אֶחָד. וְאָז הֵחִישׁ אֶת פְּעָמָיו<a href="#fn:41" id="fnref:41" title="see footnote" class="footnote"><sup>41</sup></a> וַיֵעָלֵם מֵעֵבֶר לַגִּבְעָה.</p>
</blockquote>

<blockquote>
<p>וְאַיְזִיק הֵקִיץ מִשְּׁנָתוֹ, וְלֹא יָדַע דָּבָר מִכֹּל אֲשֶׁר נַעֲשָׂה לוֹ בִּשְׁנָתוֹ. חִישׁ מַהֵר מִשְׁמֵשׁ<a href="#fn:42" id="fnref:42" title="see footnote" class="footnote"><sup>42</sup></a> בְּכִיסוֹ לִרְאוֹת אִם לֹא גֻנַּב מֵעִמּוֹ הַכֶּסֶף.
וּבִרְאוֹתוֹ כִּי שָׁלֵם כַּסְפּוֹ, אֵין נִגְרַע דָּבָר, לָקַח אֶת
צְרוֹרוֹ וְאֶת מַקְּלוֹ וַיֵּלֵךְ. וְכֹה לֹא יָדַע אַיְזִיק כִּי לֵב
אֶבֶן יָצוּק בְּקִרְבּוֹ<a href="#fn:43" id="fnref:43" title="see footnote" class="footnote"><sup>43</sup></a>; וְאַף אָמְנָם חָשׁ<a href="#fn:44" id="fnref:44" title="see footnote" class="footnote"><sup>44</sup></a> בְּחָזֵהוּ כֹּבֶד אֶבֶן וְנֵטֶל<a href="#fn:45" id="fnref:45" title="see footnote" class="footnote"><sup>45</sup></a> גָּדוֹל אֲשֶׁר לֹא הִרְגִּישׁ
כָּמֹהוּ מֵעוֹדוֹ; בְּכָל זֹאת לֹא נֶעְצַב לַדָּבָר הַזֶּה, בְּאָמְרוֹ:
&#8220;אַךְ תּוֹצָאַת<a href="#fn:46" id="fnref:46" title="see footnote" class="footnote"><sup>46</sup></a> הַשֵּׁנָה הִיא&#8221;, וַיֵּלֶךְ הָלְאָה.</p>
</blockquote>

<blockquote>
<p>וְלֹא יָדַע אַיְזִיק, וְגַם אִישׁ זוּלָתוֹ לֹא יָדַע, אֵת כָּל אֲשֶׁר עָשָׂה לוֹ הַגַּמָּד הַזָּקֵן.</p>

<br />
</blockquote>

<h2 id="ג.">ג.</h2>

<blockquote>
<p>וְאוּלָם לְמִן הַיּוֹם הַהוּא נֶעֶשְׂתָה מַהְפֵּכָה נוֹרָאָה בּרוּחַ אַיְזִיק.</p>
</blockquote>

<blockquote>
<p>עַד עַתָּה הָיָה תָמִיד שָׂמֵחַ מִדֵּי עֲשׂוֹתוֹ עֵסֶק
טוֹב, וּמִדֵּי מְנוֹתוֹ מִסְפָּר לְשִׁקְלֵי הַכֶּסֶף אֲשֶׁר הִרְוִיחַ
עָלַז לִבּוֹ בְּקִרְבּוֹ. וְיֵשׁ אֲשֶׁר יוֹצִיא אֶת אוֹצָרוֹ
מֵאַרְגָּזוֹ וְסִדֵּר אֶת הַמַּטְבֵּעוֹת לְאַחַת אֶחָת: פְּרוּטוֹת
לִפְרוּטוֹת, אֲגוֹרוֹת לַאֲגוֹרוֹת, מָעוֹת<a href="#fn:47" id="fnref:47" title="see footnote" class="footnote"><sup>47</sup></a> לְמָעוֹת, שְׁקָלִים לִשְׁקָלִים, דִּינָרִים לְדִינְרִים;
מַטְבְּעוֹת הַנְחֹשֶׁת לְבָד, מַטְבְּעוֹת הַכֶּסֶף לְבָד, מַטְבְּעוֹת
הַזָּהָב לְבָד, וְשִׁטְרֵי הַמְּלוּכָה<a href="#fn:48" id="fnref:48" title="see footnote" class="footnote"><sup>48</sup></a> לְבַדָּם. לְפִי רְבוֹת אוֹצָרוֹ, כֵּן תִּרְבֶּה שִּׂמְחָתוֹ;
וּמַרְאֵה הַכֶּסֶף יַרְנִין<a href="#fn:49" id="fnref:49" title="see footnote" class="footnote"><sup>49</sup></a> אֶת לִבּוֹ כְּמַרְאֵה כַּלָּה נֶחְמָדָה לְעֵינֵי חֲתָנָהּ אוֹהֲבָה&#8230;</p>
</blockquote>

<blockquote>
<p>וְעַתָּה שֻׁנָּה טַעְמוֹ תַּכְלִית שִׁנּוּי<a href="#fn:50" id="fnref:50" title="see footnote" class="footnote"><sup>50</sup></a>: עָרְבָה<a href="#fn:51" id="fnref:51" title="see footnote" class="footnote"><sup>51</sup></a> כָל שִׂמְחָה מִנַּפְשׁוֹ, לֹא הָיָה דָבָר אֲשֶׁר
יַצְהִיל<a href="#fn:52" id="fnref:52" title="see footnote" class="footnote"><sup>52</sup></a> אֶת פָּנָיו וִישַׂמַּח אֶת רוּחוֹ. כִּי יִשְׂתַּכֵּר פְּרוּטָה אוֹ מָעָה, יָעִיק<a href="#fn:53" id="fnref:53" title="see footnote" class="footnote"><sup>53</sup></a> הַשָּׂכָר הַזֶּה עַל חָזֵהוּ כְּמוּעָקַת בַּרְזֶל, וְרַעְיוֹן
נוּגֶה<a href="#fn:54" id="fnref:54" title="see footnote" class="footnote"><sup>54</sup></a> מֵרְרָהוּ, כִּי עוֹד לֹא יִמְצָא שִׂפְקוֹ<a href="#fn:55" id="fnref:55" title="see footnote" class="footnote"><sup>55</sup></a> בַּשָּׂכָר הַמִּצְעָר הַזֶּה, וְכִי
עָלָיו לַעֲמוֹל וּלִיגַע בְּלִי הֶרֶף עַד אִם יַשִּׂיג עוֹד &#8220;כַּמָּה
וְכַמָּה&#8221;; וְכַאֲשֶׁר הִשְׁלִים<a href="#fn:56" id="fnref:56" title="see footnote" class="footnote"><sup>56</sup></a> אֶת חֶפְצוֹ זֶה. חָשׁ עוֹד לַחַץ גָּדוֹל בְּקִרְבּוֹ, כִּי עָלָיו
לִרְכּוֹשׁ<a href="#fn:57" id="fnref:57" title="see footnote" class="footnote"><sup>57</sup></a> לוֹ עוֹד &#8220;כָּהֵנָּה וְכָהֵנָּה&#8221;
וְהָרַעְיוֹנוֹת הָאֵלֶּה גֵּרְשׁוּ כָל רֶגֶשׁ שִׂמְחָה וְרָצוֹן
מִקִּרְבּוֹ, וַיָּשִׂימוּ עָלָיו מַעֲמָסָה נוֹרָאָה מִרְבָּה
לְהָכִיל<a href="#fn:58" id="fnref:58" title="see footnote" class="footnote"><sup>58</sup></a>. וּכְמוֹ רִגְשֵׁי הַשִּׂמְחָה
וְהָרָצוֹן, כֵּן זָרוּ לוֹ גַם רִגְשֵׁי עֶצֶב וְיָגוֹן. מֵעוֹלָם לֹא
הִתְרַגֵּש וְלֹא הִתְפָּעֵל לְכָל מַרְאֵה שָׂשׂוֹן אוֹ חֶזְיוֹן תּוּגָה.
אִישׁ לּא רָאָהוּ שׂוֹחֵק אוֹ בוֹכֶה. כָּל הַיָּמִים
שָׁקוּעַ<a href="#fn:59" id="fnref:59" title="see footnote" class="footnote"><sup>59</sup></a> בַּעֲבוֹדָתוֹ, וְעַל הָרֹב הָיְתָה יַד יְמִינוֹ נְתוּנָה עַל צִדּוֹ הַשְּׂמָאלִי.</p>
</blockquote>

<blockquote>
<p>וַיִּרְבּוּ הַיָּמִים וַיִפְרָץ<a href="#fn:60" id="fnref:60" title="see footnote" class="footnote"><sup>60</sup></a> הוֹן אַיְזִיק מְאֹד וּנְכָסִים הַרְבֵּה הָיוּ לוֹ,
וַיִּתְאַוֶּה תַאֲוָה לָקַחַת לוֹ אִשָּׁה. אֲבָל גַּם אָז לֹא
כְמַחְשְבוֹת כָּל הָאָדָם הָיוּ מַחְשְׁבוֹתָיו לֹא תִקְוַת חַיֵּי
הַנְּשֹוּאִים<a href="#fn:61" id="fnref:61" title="see footnote" class="footnote"><sup>61</sup></a>, חַיֵּי שַׁלְוָה וְאַהֲבָה, נָסְכָה<a href="#fn:62" id="fnref:62" title="see footnote" class="footnote"><sup>62</sup></a> בְקִרְבּוֹ אֶת הַחֵפֶץ לִבְחַר לוֹ
רַעְיָה כִּלְבָבוֹ וְלִרְאוֹת עִמָּה חַיִּים בְּעֹנֶג וְכָל טוֹב, – כִּי
אִם דְּאָגָה תְמִידִית הִכְבִּידָה כְּאֶבֶן מַעֲמָסָה עַל רוּחוֹ, כִּי
עוֹד לֹא נִסָּה אֶת כָּל הַתַּחְבּוּלוֹת לַעֲשׂוֹת עשֶׁר וְלִרְכּוֹשׁ
הוֹן עָתָק<a href="#fn:63" id="fnref:63" title="see footnote" class="footnote"><sup>63</sup></a>. וְלָכֵן נִכְסַף לָקַחַת לוֹ
אִשָּׁה, לְהוֹסִיף אֶת כֶּסֶף נְדוֹנְיָתָהּ עַל כַּסְפּוֹ וּלְהַרְחִיב
אֶת גְּבוּל מִסְחָרוֹ.</p>
</blockquote>

<blockquote>
<p>וַיְבַקֵּשׁ וִַּימְצָא לוֹ עַלְמָה כַּבִּירָה לְיָמִים,
אַךְ עֲשִׁירָה בְּכֶסֶף וּבְזָהָב וּבִנְכָסִים רַבִּים, וַיִּבְחַר בָּהּ
לְקַחְתָּה לוֹ לְאִשָּׁה. וַיָּחֹגּוּ אֶת חַג כְּלוּלוֹתֵיהֶם בְּרֹב
פְּאֵר וְהָדָר, כִּי כֵן צִוְּתָה עָלָיו הַכַּלָּה; וְהִיא
הִתְקַשְּׁטָה<a href="#fn:64" id="fnref:64" title="see footnote" class="footnote"><sup>64</sup></a> בְחֶלְיָתָהּ<a href="#fn:65" id="fnref:65" title="see footnote" class="footnote"><sup>65</sup></a> וּבִנְזָמֶיהָ<a href="#fn:66" id="fnref:66" title="see footnote" class="footnote"><sup>66</sup></a> וּבְכָל עֶדְיֵי תִפְאַרְתָּה<a href="#fn:67" id="fnref:67" title="see footnote" class="footnote"><sup>67</sup></a>, וַתִּקְרָא לִמְאַהֲבֶיהָ
וְלִמְיֻדָּעֶיהָ לָשִׂישׂ אִתָּהּ מָשׂוֹשׂ. וְהֵם נֶאֶסְפוּ וָבָאוּ
בְּלִי אִחוּר, וַיֹּאכְלוּ וַיִּשְׁתּוּ וַיֵּיטִיבוּ אֶת לִבָּם,
וַיְבָרְכוּ גַם אֶת הֶחָתָן וְאֶת הַכַּלָּה; וְהַבַּדְחָן הֵרִיק אֶת
כָּל אוֹצַר בְּדִיחוֹתָיו<a href="#fn:68" id="fnref:68" title="see footnote" class="footnote"><sup>68</sup></a> וַהֲתֻלָּיו<a href="#fn:69" id="fnref:69" title="see footnote" class="footnote"><sup>69</sup></a> לְמַעַן שַׂמֵּחַ אֶת לִבּוֹת הַזּוּג<a href="#fn:70" id="fnref:70" title="see footnote" class="footnote"><sup>70</sup></a> וְהַקְּרוּאִים; שָׂשׂוֹן וְשִׂמְחָה מִסָּבִיב, בַּכֹּל יְרֻנָּן<a href="#fn:71" id="fnref:71" title="see footnote" class="footnote"><sup>71</sup></a>, בַּכֹּל יְרֹעָע<a href="#fn:72" id="fnref:72" title="see footnote" class="footnote"><sup>72</sup></a>, – רַק אַיְזִיק יוֹשֵׁב מַשְׁמִים<a href="#fn:73" id="fnref:73" title="see footnote" class="footnote"><sup>73</sup></a> וּמַחֲשֶׁה, יָדוֹ נְתוּנָה עַל
חָזֵהוּ, וּבַמִּסְתָּרִים יַעֲרוֹךְ אֶת שְׂכַר מַתָּנוֹת הַדְּרָשָׁה
כְּנֶגֶד הֶפְסֵד<a href="#fn:74" id="fnref:74" title="see footnote" class="footnote"><sup>74</sup></a> הוֹצָאַת הַסְּעוּדָה, אֶת
מְחִיר הַכַּפּוֹת, הַמִּזְלָגוֹת וְהַסִּירוֹת אֲשֶׁר קִבֵּל מֵאֵת
הַקְּרוּאִים לְעֻמַּת הַלֶּחֶם וְהַבָּשָׂר אֲשֶׁר הֵבִיאוּ אֶל
קִרְבָּם.</p>

<br />
</blockquote>

<h2 id="ד.">ד.</h2>

<blockquote>
<p>לִתְקוּפַת הַשָּׁנָה<a href="#fn:75" id="fnref:75" title="see footnote" class="footnote"><sup>75</sup></a> יָלְדָה
לוֹ אִשְׁתּוֹ בֵּן. אֲבָל הוּא לֹא שָׂמַח לְהָרַעֲיוֹן כִּי חֲנָנוֹ
אֱלֹהִים בְּבֵן יַקִּיר, וְכִי עַתָּה אָב הִנֵּהוּ; הוּא חָשַׁב
וַיֶּהְגֶּה רַק עַל הַהוֹצָאָה אֲשֶׁר נוֹסְפָה לוֹ עַתָּה בְּבֵיתוֹ, עַל
סְכוּם הַכֶּסֶף אֲשֶׁר עָלָיו לְהוֹצִיא מִכִּיסוֹ בְּחַג בְּרִית
הַמִּילָה, עַל הַבַּטָּלָה אֲשֶׁר תְּבַטֵּל אִשְׁתּוֹ מֵעֲזוֹר לוֹ
בְּמִסְחָרָה כָּל יְמֵי מַחֲלָתָהּ.</p>
</blockquote>

<blockquote>
<p>לֹא עָבְרוּ יָמִים רַבְִּים וַיָּחַל הַיֶּלֶד וַיֵאָנַש<a href="#fn:76" id="fnref:76" title="see footnote" class="footnote"><sup>76</sup></a>. וּמַחֲלָתוֹ גָּבְרָה עָלָיו
מִיּוֹם לְיּוֹם, וַיִּתְעַנֶּה זְמַן מִצְעָר בְּמַכְאוֹבָיו הָרָעִים,
עַד כִּי נָפְחָה<a href="#fn:77" id="fnref:77" title="see footnote" class="footnote"><sup>77</sup></a> נַפְשׁוֹ וַיָּמֹת. וּבְיוֹם קְבוּרַת בְּנוֹ יְחִידוֹ לֹא זָלְגוּ<a href="#fn:78" id="fnref:78" title="see footnote" class="footnote"><sup>78</sup></a> עֵינָיו
אַף טִפַּת דֶּמַע אֶחָת; בְּדוּמִיָּה הָלַךְ לְלַוּוֹת אֶת בְּנוֹ אֶל
בֵּית עוֹלָמוֹ, בְּדוּמִיָּה שָׁב מִשָּׁם, בְּדוּמִיָּה הוֹסִיף
לַעֲשׂוֹת מַעֲשֵהוּ וְלַעֲסוֹק עֲסָקָיו&#8230;</p>
</blockquote>

<blockquote>
<p>אָמְנָם אִשְׁתּוֹ הִתְעַצְּבָה מְאֹד עַל מוּת בְּנָה
וּמֵרֹב יְגוֹנָהּ נָפְלָה לְמִשְׁכָּב וַתָּמָת גַּם הִיא. נוֹרָא הָיָה
הַשֶּׁבֶר אֲשֶׁר הָשְׁבַּר אַיְזִיק: שְׁכוֹל<a href="#fn:79" id="fnref:79" title="see footnote" class="footnote"><sup>79</sup></a> וְאַלְמוֹן<a href="#fn:80" id="fnref:80" title="see footnote" class="footnote"><sup>80</sup></a> בָּאוּ עָלָיו, עֲרִיִרי<a href="#fn:81" id="fnref:81" title="see footnote" class="footnote"><sup>81</sup></a> וְגַלְמוּד הִנֵּהוּ עַתָּה
בּתֵּבֵל; אַךְ גַם עָתָּה לֹא יָרְדוּ עֵינָיו דְמָעוֹת. דּוּמָם הִבִּיט
עַל הַמִּתְעַסְּקִים בְּנָשְׂאָם אֶת מִטַּת אְשְׁתּוֹ, מַחֲרִישׁ רָאָה
אֶת הַקַּבְּרָן בְּחָפְרוֹ קֶבֶר לָהּ אֵצֶל קְבוּרַת בְּנָהּ
יְחִידָה, וּבְאֵין אֹמֶר וּדְבָרִים עָדַר בַּמַּעֲדֵּר
רִאשׁוֹנָה לְכַסּוֹת בֶּעָפָר אֶת עַצְמוֹת רַעְיָתוֹ הַיְחִידָה לוֹ
בֶּחָלֶד<a href="#fn:82" id="fnref:82" title="see footnote" class="footnote"><sup>82</sup></a>.</p>
</blockquote>

<blockquote>
<p>כֹּה עָבְרוּ שָׁנִים רַבּוֹת. אַיְזִיק שָׂם אֶת כָּל מַעְיָנָיו<a href="#fn:83" id="fnref:83" title="see footnote" class="footnote"><sup>83</sup></a> בֶּאֱסוֹף כֶּסֶף וּבִצְבוֹר הוֹן וַתִּהְיֶינָה אָזְנָיו אֲטוּמוֹת<a href="#fn:84" id="fnref:84" title="see footnote" class="footnote"><sup>84</sup></a> מֵאֶנְקַת דַּלִּים וְעֵינָיו עֲצוּמוֹת<a href="#fn:85" id="fnref:85" title="see footnote" class="footnote"><sup>85</sup></a> מֵעָנִי חֵלְכָּאִים<a href="#fn:86" id="fnref:86" title="see footnote" class="footnote"><sup>86</sup></a>, וְנֶאֱסַף שִׂמְחָה וָגִיּל מִקִּרְבּוֹ, וְגַם עֶצֶב וְיָגוֹן לֹא יָדָע.
אֲבָל מְעַט מְעַט הֵחֵל לָשִׂים עֵינָיו עַל דְּרָכָיו,
וַיִּשְׁאַל אֶת נַפְשׁוֹ לֵאמֹר: &#8220;מַה נִשְׁתַּנֵּיתִי מִכָּל הָאָדָם עַל
פְּנֵי הָאֲדָמָה? מַדּוּעַ לֹא אֶשְׂמַח אֶל גִּיל וְלֹא אֶתְאַבֵּל
לַמֵּת כְּכָל הָאָדָם&#8221;? וְאָז בָּאָה מַחֲשָׁבָה בְּלִבּוֹ: – אוּלַי
בָּאַתְנִי כָל זֹאת לְרַגְלִי הִמָּנְעִי מִתֵּת נִדְבָתִי אֶל
קֻפַּת<a href="#fn:87" id="fnref:87" title="see footnote" class="footnote"><sup>87</sup></a> הַצְּדָקָה? –</p>
</blockquote>

<blockquote>
<p>וַיְהִי הַיּוֹם וַיַּבְלֵג<a href="#fn:88" id="fnref:88" title="see footnote" class="footnote"><sup>88</sup></a> עַל כֵּלוּתוֹ<a href="#fn:89" id="fnref:89" title="see footnote" class="footnote"><sup>89</sup></a> וַיֵּלֶךְ אֶל
הַגַּבַּאי וַיָּשֶׂם אֶת יָדוֹ בְּצַלַּחְתּוֹ, וַיֹּאחֶז בִּשְׁנַיִם,
שְׁלֹשָׁה זְהוּבִים – כָּל הַתְחָלוֹת קָשׁוֹת – לְתִתָּם נְדָבָה
לָעֲנִיִּים. אַךְ כַּאֲשֶׁר חָפֵץ לְהוֹצִיאָם הִרְגִּישׁ פִּתְאוֹם לַחַץ
נוֹרָא בְּחָזֵהוּ, וַיּצֵֹא יָדוֹ מֵחֵיקוֹ רֵיקָה; וּלְמַעַן מְצוֹא
תוֹאֲנָה לִדְבַר בּוֹאוֹ שָׁאַל אֶת הַגַּבַּאי: אִם יֵשׁ לוֹ לְהַחֲלִיף
שִׁטְרֵי הַמְּלוּכָה בְּמַטְבְּעוֹת כֶּסֶף? –</p>

<br />
</blockquote>

<h2 id="ה.">ה.</h2>

<blockquote>
<p>וּבְצֵאתוֹ מִבֵּית הַגַּבַּאי הָיָה רוּחוֹ נְכֵאָה
מְאֹד, וַיֵּלֶךְ אֶל הַכְּפָר וַיַּעַשׂ עֲסָקִים שׁוֹנִים, וְכַאֲשֶׁר
נָטָה הַיּוֹם לַעֲרוֹב שָׂם פְּעָמָיו לָשׁוּב לְבֵיתוֹ. מְעַט, מְעַט
הִתְגַּשְּׁמָה<a href="#fn:90" id="fnref:90" title="see footnote" class="footnote"><sup>90</sup></a> הַחֲשֵכָה עַד כִּי נִפְרְשׂוּ
צִלְלֵי הַלַּיְלָה הַשְּׁחוֹרִים עַל כָּל הַכִּכָּר מִסָּבִיב,
וְאַיְזִיק בָּא אֶל פָּרָשַׁת הַדְּרָכִים. הוּא הוֹלֵךְ לְאִטּוֹ,
וְהִנֵּה לְנֶגְדּוֹ הָאִישׁ הַגַּמָּד הַהוּא לְבוּשׁ שִׂמְלַת
הַתְּכֵלֶת, אֲשֶׁר מִצְנֶפֶת רְחָבָה חֲבוּשָׁה לְראֹשׁוֹ, וַאֲשֶׁר
עֵינַיִם גְּדוֹלוֹת הִבְרִיקוּ מִתַּחַת לְמִצְחוֹ. אַךְ עַתָּה הַפַּעַם
הָיָה בְּיָדוֹ הַשְּׂמָאלִית כִּיס עוֹר, וּבְתוֹכוֹ דְּבַר־מָה.</p>
</blockquote>

<blockquote>
<p>וַיֹּאמֶר אֵלָיו הַגַּמָּד:</p>
</blockquote>

<blockquote>
<p>– שָׁלוֹם עָלֶיךָ, אִישׂ נָדִיב! תְּנָה נָא נִדְבָתְךָ לְאִישׁ עָנִי זָקֵן!</p>
</blockquote>

<blockquote>
<p>וְאַיְזִיק עָמַד רְגָעִים מִסְפָּר נָבוּךְ בְּעֶשְׁתֹּנוֹתָיו<a href="#fn:91" id="fnref:91" title="see footnote" class="footnote"><sup>91</sup></a>, וְאַחֲרֵי כֵן עָנָה:</p>
</blockquote>

<blockquote>
<p>– לָתֵת חָפַצְתִּי, אַךְ&#8230;</p>
</blockquote>

<blockquote>
<p>– תֶּן לִי מַה תִּתֵּן&#8230; אֲגוֹרַת נְחּשֶׁת קְטַנָּה&#8230;
זֶה כָל הַיּוֹם לֹא בָא אֹכֶל אֶל פִּי&#8230; וַאֲנִי – הִנְנִי לְשַׁלֵּם
לְךָ כִּגְמוּלְךָ&#8230; אָנָא, אַל נָא תְּשִׁיבֵנִי רֵיקָם
מִלְפָנֶיךָ!&#8230;</p>
</blockquote>

<blockquote>
<p>וְאַיְזִיק הִתְמַהְמָהּ<a href="#fn:92" id="fnref:92" title="see footnote" class="footnote"><sup>92</sup></a> עוֹד רְגָעִים אֲחָדִים, וַיִּטְמוֹן יָדוֹ בְּצַלַחְתּוֹ כְּפוֹסֵחַ עַל שְׁתֵּי הַסְּעִפִּים<a href="#fn:93" id="fnref:93" title="see footnote" class="footnote"><sup>93</sup></a>.</p>
</blockquote>

<blockquote>
<p>וַיַּעַן וַיֹּאמַר:</p>
</blockquote>

<blockquote>
<p>– מְאֹד אִוְּתָה נַפְשִׁי לָתֵת לְךָ דְבַר־מַה, אַךְ – לֹא אוּכַל!</p>
</blockquote>

<blockquote>
<p>– מְאֵרַת<a href="#fn:94" id="fnref:94" title="see footnote" class="footnote"><sup>94</sup></a> אֱלֹהִים אֵפוֹא עָלֶיךָ, אַתָּה לֵב הָאֶבֶן! רָחַקְתָּ מִצְּדָקָה וַתִּבְעַט<a href="#fn:95" id="fnref:95" title="see footnote" class="footnote"><sup>95</sup></a>
גַּם בְּמִנְחָתִי אֲשֶׁר הֵבֵאתִי לְךָ; לָכֵן יְהִי לָךְ
אֲשֶׁר לָךְ, שָׂא אֶת לֵב הָאֶבֶן בְּחֵיקְךָ עַד יוֹמְךָ הָאַחֲרוֹן! –</p>
</blockquote>

<blockquote>
<p>אָז נִפְקְחוּ עֵינֵי אַיְזִיק, אָז נִפְתְּרָה לוֹ הַחִידָה.</p>
</blockquote>

<blockquote>
<p>וַיַּעֲמוֹד תַּחְתָּיו וַיַּקְשֵׁב רַב קָשֶׁב, וְהִנֵה עָמֹק בְּחֻבּוֹ<a href="#fn:96" id="fnref:96" title="see footnote" class="footnote"><sup>96</sup></a> לֹא נִשְׁמַע כָּל הֹלֶם,
כָּל דֹּפֶק, רַק אֵיזֶה מַשָּׂא כָבֵד הֵעִיק עַל חָזֵהוּ, עַתָּה יָדַע
וְנוֹכַח כִּי לֵב אֶבֶן בְּקִרְבּוֹ. וַיָּשָב אַיְזִיק הַבַּיְתָה שְׂבַע
רֹגֶז וָכָעַשׂ, וַיִּתְהַפֵּךְ בְּעִצְבוֹנוֹ עַל מִשְׁכָּבוֹ,
וַיִשְׁבַּע נְדוּדִים<a href="#fn:97" id="fnref:97" title="see footnote" class="footnote"><sup>97</sup></a> כָּל הַלַּיְלָה, כִּי
לֹא מָצָא מָנוֹס לוֹ מֵהָאֶבֶן הַכְּבֵדָה אֲשֶׁר שָׂמָה מוּעָקָה
בְּמָתְנָיו וַתְּצִיקֵהוּ וַתִּלְחָצֵהוּ עַד מְאֹד.</p>
</blockquote>

<blockquote>
<p>וְלֹא אָרְכוּ הַיָּמִים, וַיִּפֹּל אַיְזִיק לְמִשְׁכָּב
וַיָּחַל. וְאִישׁ לֹא בָא לְבַקֵּר אֶת הַחוֹלֶה, כִּי כָל קָרוֹב
וּמוֹדַע לֹא הָיָה לוֹ. לָאַחֲרוֹנָה תָּקְפָה<a href="#fn:98" id="fnref:98" title="see footnote" class="footnote"><sup>98</sup></a> עָלָיו מַחֲלָתוֹ וַיָּמֹת. וַיָּבֹאוּ חַבְרֵי הַחֶבְרָה
הַקְּדוֹשָׁה לִגְמוֹל לוֹ אֶת הַחֶסֶד הָאַחֲרוֹן: לְטַהֲרוֹ,
לְהַלְבִּישׁוֹ וּלְקָבְרוֹ. וַיְהִי בְּהַפְשִׁיטָם אוֹתוֹ אֶת בְּגָדָיו,
וְהִנֵּה ­– הוֹי, פֶּלֶא! – חָזֵהוּ הָיָה פֶּצַע רָחָב, וְהַפֶּצַע
נִפְתַּח לְעֵינֵיהֶם, וַיִּקָּרַע סְגוֹר לְבָבוֹ<a href="#fn:99" id="fnref:99" title="see footnote" class="footnote"><sup>99</sup></a>, וּבְתוֹכוֹ נִרְאֲתָה אֶבֶן גְּדוֹלָה מְאֹד; וְהָאֶבֶן
הִתְגּוֹלְלָה עַד פִּי הֶחָזֶה, וְלָצֵאת לֹא יָכְלָה, כִּי גָדְלָה
מְאֹד&#8230; הָאֲנָשִׁים רָאוּ כֵּן תָּמָהוּ, וַיִסְתְּמוּ אֶת הַפֶּצַע,
וַיְכַסּוּהוּ בַבְּגָדִים, וַיְטַהֲרוּ אֶת הַמֵּת, וְכָבוֹד גָּדוֹל עָשׂוּ לוֹ; וַיִּדְּרוּ כֻלָּם נֶדֶר לִבְלִי
גְלוֹת לְאִישׁ אֵת אֲשֶׁר רָאוּ עֵינֵיהֶם.</p>
</blockquote>

<blockquote>
<p>אֲבָל בְּאֹרַח פֶּלֶא נִשְׁמַע הַדָּבָר בֵּין הַחַיִּים,
וּבְשׁוּב הַמְלַוִּים מִבֵּית מוֹעֵד לְכָל חַי לָחַשׁ אִישׁ בְּאָזְנֵי
רֵעֵהוּ לֵאמֹר: לְאַיְזִיק הָיָה לֵב אֶבֶן.</p>
</blockquote>

<blockquote>
<p>וּמִשְׁנֵהוּ עָנָה: &quot;כֵּן הַדָּבָר&#8230; וְלָכֵן&#8230; &quot;</p>
</blockquote>

<blockquote>
<p>וּלְמִן אָז וְהָלְאָה יֹאמְרוּ עַל הָאִישׁ אֲשֶׁר לֹא
יַחְפּוֹץ לָתֵת מְאוּמָה, וַאֲשֶׁר יֹאמַר כִּי יֹאבֶה לָתֵת, אַךְ לֹא
יוּכָל – כִּי לָאִישׁ הַזֶּה &#8220;לֵב אֶבֶן&#8221;.</p>

<br />
</blockquote>

<div class="footnotes">
<hr />
<ol>

<li id="fn:1">
<p>בִּהְיוֹתוֹ עוֹד יֶלֶד קָטָן. <a href="#fnref:1" title="return to body" class="reversefootnote">&#160;&#8617;</a></p>
</li>

<li id="fn:2">
<p>נֶאֱלָחָה. <a href="#fnref:2" title="return to body" class="reversefootnote">&#160;&#8617;</a></p>
</li>

<li id="fn:3">
<p>עֲצוּב&#8211;. <a href="#fnref:3" title="return to body" class="reversefootnote">&#160;&#8617;</a></p>
</li>

<li id="fn:4">
<p>הַסּוֹחֲרִים הַנּוֹשְׂאִים אֶת סְחוֹרָתָם לְבָתֵּי  הַקּוֹנִים. <a href="#fnref:4" title="return to body" class="reversefootnote">&#160;&#8617;</a></p>
</li>

<li id="fn:5">
<p>שֶׁנָּקֵל לְהִשְׂתַּכֵּר בָּהּ. <a href="#fnref:5" title="return to body" class="reversefootnote">&#160;&#8617;</a></p>
</li>

<li id="fn:6">
<p>לִמְנוֹעַ. <a href="#fnref:6" title="return to body" class="reversefootnote">&#160;&#8617;</a></p>
</li>

<li id="fn:7">
<p>וַיְחַבֵּר. <a href="#fnref:7" title="return to body" class="reversefootnote">&#160;&#8617;</a></p>
</li>

<li id="fn:8">
<p>הִקְשָׁה. <a href="#fnref:8" title="return to body" class="reversefootnote">&#160;&#8617;</a></p>
</li>

<li id="fn:9">
<p>וְלַחְצוֹ. <a href="#fnref:9" title="return to body" class="reversefootnote">&#160;&#8617;</a></p>
</li>

<li id="fn:10">
<p>יִפֶן. <a href="#fnref:10" title="return to body" class="reversefootnote">&#160;&#8617;</a></p>
</li>

<li id="fn:11">
<p>מַאֲמַר. <a href="#fnref:11" title="return to body" class="reversefootnote">&#160;&#8617;</a></p>
</li>

<li id="fn:12">
<p>לא הִפְחִידָהוּ. <a href="#fnref:12" title="return to body" class="reversefootnote">&#160;&#8617;</a></p>
</li>

<li id="fn:13">
<p>אִם תִּתֵּן מַעֲשַׂר (צְדָקָה) לָעֲנִּיִּים  תִּהְיֶה עָשִׁיר. <a href="#fnref:13" title="return to body" class="reversefootnote">&#160;&#8617;</a></p>
</li>

<li id="fn:14">
<p>כָּל הַחוֹנֵן דַּל וְנוֹתֵן לוֹ נְדָבָה הוּא  כְּאִלּוּ הִלְוָה אֶת יְיָ, כִּי יְיָ יְשַׁלֶּם לוֹ. <a href="#fnref:14" title="return to body" class="reversefootnote">&#160;&#8617;</a></p>
</li>

<li id="fn:15">
<p>כֻּלָּהּ. <a href="#fnref:15" title="return to body" class="reversefootnote">&#160;&#8617;</a></p>
</li>

<li id="fn:16">
<p>גְּדוֹלָה. <a href="#fnref:16" title="return to body" class="reversefootnote">&#160;&#8617;</a></p>
</li>

<li id="fn:17">
<p>כָּבֵד. <a href="#fnref:17" title="return to body" class="reversefootnote">&#160;&#8617;</a></p>
</li>

<li id="fn:18">
<p>חָלְפוּ. <a href="#fnref:18" title="return to body" class="reversefootnote">&#160;&#8617;</a></p>
</li>

<li id="fn:19">
<p>לַעֲשׂוֹת אֶת עַצְמוֹ כְּעָנִי. <a href="#fnref:19" title="return to body" class="reversefootnote">&#160;&#8617;</a></p>
</li>

<li id="fn:20">
<p>בִּיָרְאוֹ. <a href="#fnref:20" title="return to body" class="reversefootnote">&#160;&#8617;</a></p>
</li>

<li id="fn:21">
<p>שַׂק סְחוֹרָתוֹ. <a href="#fnref:21" title="return to body" class="reversefootnote">&#160;&#8617;</a></p>
</li>

<li id="fn:22">
<p>כִּיסוֹ. <a href="#fnref:22" title="return to body" class="reversefootnote">&#160;&#8617;</a></p>
</li>

<li id="fn:23">
<p>נִשְׁמָר. <a href="#fnref:23" title="return to body" class="reversefootnote">&#160;&#8617;</a></p>
</li>

<li id="fn:24">
<p>בְּצַד. <a href="#fnref:24" title="return to body" class="reversefootnote">&#160;&#8617;</a></p>
</li>

<li id="fn:25">
<p>הַמָּקוֹם אֲשֶׁר יִתְפָּרְדוּ הַדְּרָכִים. <a href="#fnref:25" title="return to body" class="reversefootnote">&#160;&#8617;</a></p>
</li>

<li id="fn:26">
<p>קוֹמָתוֹ. <a href="#fnref:26" title="return to body" class="reversefootnote">&#160;&#8617;</a></p>
</li>

<li id="fn:27">
<p>נוֹצְצוּ. <a href="#fnref:27" title="return to body" class="reversefootnote">&#160;&#8617;</a></p>
</li>

<li id="fn:28">
<p>בְּלִי חֵפֶץ. <a href="#fnref:28" title="return to body" class="reversefootnote">&#160;&#8617;</a></p>
</li>

<li id="fn:29">
<p>צִלְצְלוּ. <a href="#fnref:29" title="return to body" class="reversefootnote">&#160;&#8617;</a></p>
</li>

<li id="fn:30">
<p>יָעִיד כְּזָבְךָ, כִּי הִנְּךָ כוֹזֵב. <a href="#fnref:30" title="return to body" class="reversefootnote">&#160;&#8617;</a></p>
</li>

<li id="fn:31">
<p>בְּלִי כֶסֶף. <a href="#fnref:31" title="return to body" class="reversefootnote">&#160;&#8617;</a></p>
</li>

<li id="fn:32">
<p>שָׁאוֹן. <a href="#fnref:32" title="return to body" class="reversefootnote">&#160;&#8617;</a></p>
</li>

<li id="fn:33">
<p>מַטְבֵּעַ בַּת שְׁלֹשָה שְׁקָלִים. <a href="#fnref:33" title="return to body" class="reversefootnote">&#160;&#8617;</a></p>
</li>

<li id="fn:34">
<p>לברוח: ענטפֿליעהען, Ускользнуть <a href="#fnref:34" title="return to body" class="reversefootnote">&#160;&#8617;</a></p>
</li>

<li id="fn:35">
<p>אַפּוֹ. <a href="#fnref:35" title="return to body" class="reversefootnote">&#160;&#8617;</a></p>
</li>

<li id="fn:36">
<p>יָגַע. <a href="#fnref:36" title="return to body" class="reversefootnote">&#160;&#8617;</a></p>
</li>

<li id="fn:37">
<p>טַל רַב. <a href="#fnref:37" title="return to body" class="reversefootnote">&#160;&#8617;</a></p>
</li>

<li id="fn:38">
<p>הַזָּקֵן. <a href="#fnref:38" title="return to body" class="reversefootnote">&#160;&#8617;</a></p>
</li>

<li id="fn:39">
<p>קנאֶפּפֿע, Пуговицы <a href="#fnref:39" title="return to body" class="reversefootnote">&#160;&#8617;</a></p>
</li>

<li id="fn:40">
<p>נֵטֶף. <a href="#fnref:40" title="return to body" class="reversefootnote">&#160;&#8617;</a></p>
</li>

<li id="fn:41">
<p>מִהֵר. <a href="#fnref:41" title="return to body" class="reversefootnote">&#160;&#8617;</a></p>
</li>

<li id="fn:42">
<p>מִשֵּׁשׁ. <a href="#fnref:42" title="return to body" class="reversefootnote">&#160;&#8617;</a></p>
</li>

<li id="fn:43">
<p>נִמְצָא בוֹ. <a href="#fnref:43" title="return to body" class="reversefootnote">&#160;&#8617;</a></p>
</li>

<li id="fn:44">
<p>הִרְגִּישׁ. <a href="#fnref:44" title="return to body" class="reversefootnote">&#160;&#8617;</a></p>
</li>

<li id="fn:45">
<p>מַשָּׂא. <a href="#fnref:45" title="return to body" class="reversefootnote">&#160;&#8617;</a></p>
</li>

<li id="fn:46">
<p>פֿאָלגע, Послѣдствiе <a href="#fnref:46" title="return to body" class="reversefootnote">&#160;&#8617;</a></p>
</li>

<li id="fn:47">
<p>מַטְבֵּע בַּת חָמֵשׁ פְּרוּטוֹת. <a href="#fnref:47" title="return to body" class="reversefootnote">&#160;&#8617;</a></p>
</li>

<li id="fn:48">
<p>אַסיגנאַציאָגען Бумажки <a href="#fnref:48" title="return to body" class="reversefootnote">&#160;&#8617;</a></p>
</li>

<li id="fn:49">
<p>יְשַׂמַּח. <a href="#fnref:49" title="return to body" class="reversefootnote">&#160;&#8617;</a></p>
</li>

<li id="fn:50">
<p>שִׁנוּי גָּדוֹל. <a href="#fnref:50" title="return to body" class="reversefootnote">&#160;&#8617;</a></p>
</li>

<li id="fn:51">
<p>חָשְׁכָה, חָדְלָה. <a href="#fnref:51" title="return to body" class="reversefootnote">&#160;&#8617;</a></p>
</li>

<li id="fn:52">
<p>יְשַׂמַּח. <a href="#fnref:52" title="return to body" class="reversefootnote">&#160;&#8617;</a></p>
</li>

<li id="fn:53">
<p>יִלְחַץ. <a href="#fnref:53" title="return to body" class="reversefootnote">&#160;&#8617;</a></p>
</li>

<li id="fn:54">
<p>עֶצֶב. <a href="#fnref:54" title="return to body" class="reversefootnote">&#160;&#8617;</a></p>
</li>

<li id="fn:55">
<p>דַּיּוֹ. <a href="#fnref:55" title="return to body" class="reversefootnote">&#160;&#8617;</a></p>
</li>

<li id="fn:56">
<p>מִלֵּא. <a href="#fnref:56" title="return to body" class="reversefootnote">&#160;&#8617;</a></p>
</li>

<li id="fn:57">
<p>לֶאֱסוֹף. <a href="#fnref:57" title="return to body" class="reversefootnote">&#160;&#8617;</a></p>
</li>

<li id="fn:58">
<p>קָשָׁה לִסְבּוֹל. <a href="#fnref:58" title="return to body" class="reversefootnote">&#160;&#8617;</a></p>
</li>

<li id="fn:59">
<p>תָּפוּשׂ, טָרוּד. <a href="#fnref:59" title="return to body" class="reversefootnote">&#160;&#8617;</a></p>
</li>

<li id="fn:60">
<p>וַיֵּרֶב. <a href="#fnref:60" title="return to body" class="reversefootnote">&#160;&#8617;</a></p>
</li>

<li id="fn:61">
<p>חַיֵּי אִישׁ וְאִשְׁתּוֹ. <a href="#fnref:61" title="return to body" class="reversefootnote">&#160;&#8617;</a></p>
</li>

<li id="fn:62">
<p>שָׁפְכָה. <a href="#fnref:62" title="return to body" class="reversefootnote">&#160;&#8617;</a></p>
</li>

<li id="fn:63">
<p>רָב. <a href="#fnref:63" title="return to body" class="reversefootnote">&#160;&#8617;</a></p>
</li>

<li id="fn:64">
<p>עָדְתָה. <a href="#fnref:64" title="return to body" class="reversefootnote">&#160;&#8617;</a></p>
</li>

<li id="fn:65">
<p>מִינֵי תַכְשִׁיטִים. <a href="#fnref:65" title="return to body" class="reversefootnote">&#160;&#8617;</a></p>
</li>

<li id="fn:66">
<p>מִינֵי תַכְשִׁיטִים. <a href="#fnref:66" title="return to body" class="reversefootnote">&#160;&#8617;</a></p>
</li>

<li id="fn:67">
<p>מִינֵי תַכְשִׁיטִים. <a href="#fnref:67" title="return to body" class="reversefootnote">&#160;&#8617;</a></p>
</li>

<li id="fn:68">
<p>וויטצע, Остротъ <a href="#fnref:68" title="return to body" class="reversefootnote">&#160;&#8617;</a></p>
</li>

<li id="fn:69">
<p>וויטצע, Остротъ <a href="#fnref:69" title="return to body" class="reversefootnote">&#160;&#8617;</a></p>
</li>

<li id="fn:70">
<p>הַצֶּמֶד: הֶחָתָן וְהַכַּלָה. <a href="#fnref:70" title="return to body" class="reversefootnote">&#160;&#8617;</a></p>
</li>

<li id="fn:71">
<p>הַכֹּל יְנַגְּנוּ וְיִשְׂמָחוּ <a href="#fnref:71" title="return to body" class="reversefootnote">&#160;&#8617;</a></p>
</li>

<li id="fn:72">
<p>הַכֹּל יְנַגְּנוּ וְיִשְׂמָחוּ. <a href="#fnref:72" title="return to body" class="reversefootnote">&#160;&#8617;</a></p>
</li>

<li id="fn:73">
<p>סָר וְזָעֵף. <a href="#fnref:73" title="return to body" class="reversefootnote">&#160;&#8617;</a></p>
</li>

<li id="fn:74">
<p>נֶזֶק. <a href="#fnref:74" title="return to body" class="reversefootnote">&#160;&#8617;</a></p>
</li>

<li id="fn:75">
<p>כַּעֲבוֹר שָׁנָה. <a href="#fnref:75" title="return to body" class="reversefootnote">&#160;&#8617;</a></p>
</li>

<li id="fn:76">
<p>מַחֲלָתוֹ הָיְתָה עַזָּה. <a href="#fnref:76" title="return to body" class="reversefootnote">&#160;&#8617;</a></p>
</li>

<li id="fn:77">
<p>יָצְאָה. <a href="#fnref:77" title="return to body" class="reversefootnote">&#160;&#8617;</a></p>
</li>

<li id="fn:78">
<p>שָׁפְכוּ, נָזְלוּ. <a href="#fnref:78" title="return to body" class="reversefootnote">&#160;&#8617;</a></p>
</li>

<li id="fn:79">
<p>בְּלי בָנִים וּבְלִי אִשָּׁה. <a href="#fnref:79" title="return to body" class="reversefootnote">&#160;&#8617;</a></p>
</li>

<li id="fn:80">
<p>בְּלי בָנִים וּבְלִי אִשָּׁה. <a href="#fnref:80" title="return to body" class="reversefootnote">&#160;&#8617;</a></p>
</li>

<li id="fn:81">
<p>יָחִיד. <a href="#fnref:81" title="return to body" class="reversefootnote">&#160;&#8617;</a></p>
</li>

<li id="fn:82">
<p>בַּתֵּבֵל. <a href="#fnref:82" title="return to body" class="reversefootnote">&#160;&#8617;</a></p>
</li>

<li id="fn:83">
<p>מַחְשְׁבוֹתָיו. <a href="#fnref:83" title="return to body" class="reversefootnote">&#160;&#8617;</a></p>
</li>

<li id="fn:84">
<p>סְתוּמוֹת. <a href="#fnref:84" title="return to body" class="reversefootnote">&#160;&#8617;</a></p>
</li>

<li id="fn:85">
<p>סְגוּרוֹת. <a href="#fnref:85" title="return to body" class="reversefootnote">&#160;&#8617;</a></p>
</li>

<li id="fn:86">
<p>עֲנִיִּים. <a href="#fnref:86" title="return to body" class="reversefootnote">&#160;&#8617;</a></p>
</li>

<li id="fn:87">
<p>תֵּבַת. <a href="#fnref:87" title="return to body" class="reversefootnote">&#160;&#8617;</a></p>
</li>

<li id="fn:88">
<p>הִתְחַזֵּק. <a href="#fnref:88" title="return to body" class="reversefootnote">&#160;&#8617;</a></p>
</li>

<li id="fn:89">
<p>קַמְצָנוּתוֹ. <a href="#fnref:89" title="return to body" class="reversefootnote">&#160;&#8617;</a></p>
</li>

<li id="fn:90">
<p>עָבְתָה. <a href="#fnref:90" title="return to body" class="reversefootnote">&#160;&#8617;</a></p>
</li>

<li id="fn:91">
<p>מַחְשְׁבוֹתָיו. <a href="#fnref:91" title="return to body" class="reversefootnote">&#160;&#8617;</a></p>
</li>

<li id="fn:92">
<p>חִכָּה. <a href="#fnref:92" title="return to body" class="reversefootnote">&#160;&#8617;</a></p>
</li>

<li id="fn:93">
<p>כְּמִסְתַּפֵּק. <a href="#fnref:93" title="return to body" class="reversefootnote">&#160;&#8617;</a></p>
</li>

<li id="fn:94">
<p>קִלְלַת. <a href="#fnref:94" title="return to body" class="reversefootnote">&#160;&#8617;</a></p>
</li>

<li id="fn:95">
<p>וַתִּמְאַס. <a href="#fnref:95" title="return to body" class="reversefootnote">&#160;&#8617;</a></p>
</li>

<li id="fn:96">
<p>מְקוֹם הֶחָזֶה וְהַלֵּב. <a href="#fnref:96" title="return to body" class="reversefootnote">&#160;&#8617;</a></p>
</li>

<li id="fn:97">
<p>לֹא יָשֵׁן. <a href="#fnref:97" title="return to body" class="reversefootnote">&#160;&#8617;</a></p>
</li>

<li id="fn:98">
<p>חָזְקָה. <a href="#fnref:98" title="return to body" class="reversefootnote">&#160;&#8617;</a></p>
</li>

<li id="fn:99">
<p>לְבָבוֹ הַסָּגוּר. <a href="#fnref:99" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/48019">https://benyehuda.org/read/48019</a></div></body></html>