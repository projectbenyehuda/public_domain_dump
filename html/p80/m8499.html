<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>מַשָּׂא יְמֵי הַפּוּרִים</title>
	<meta name="author" content="נחום סוקולוב"/>
</head>
<body>

<h1 id="מַשָּׂאיְמֵיהַפּוּרִיםנחוםסוקולוב">מַשָּׂא יְמֵי הַפּוּרִים / נחום סוקולוב</h1>

<blockquote>
<p>כָּל יְהוּדִי רֹאשוֹ יַגְבִּיהַ</p>
</blockquote>

<blockquote>
<p>וּשְׁבִיב שִׂמְחָה בְלִבּוֹ יַגִּיהַּ;</p>
</blockquote>

<blockquote>
<p>כְּמֵתִים נִשְׁכְּחוּ עָמָל וְצָרָה,</p>
</blockquote>

<blockquote>
<p>דְּאָגָה מֵעֵינֵי כֹל נִסְתָּרָה,</p>
</blockquote>

<blockquote>
<p>פָּנִים קָדָרוּ עַתָּה יִנְהָרוּ,</p>
</blockquote>

<blockquote>
<p>בְּשִׂמְחַת הֶחָג כֹּל יִתְיַמָּרוּ,</p>
</blockquote>

<blockquote>
<p>עַל נֶפֶשׁ הָמָן כֻּלָּם יָגֹדּוּ</p>
</blockquote>

<blockquote>
<p>יַכּוּהוּ שְׁאִיָּה, עַל דָּמוֹ יַעֲמֹדוּ.</p>
</blockquote>

<blockquote>
<p>כָּל יְהוּדִי בַּכּוֹס יִתֵּן עַיִן,</p>
</blockquote>

<blockquote>
<p>וּמַה יַּבְרִיק הָעַיִן אִם יֶחֱזֶה יַיִן!</p>
</blockquote>

<blockquote>
<p>שָׁנִי עִם עֲדָנִים, תִּפְאֶרֶת וְהָדָר!</p>
</blockquote>

<blockquote>
<p>לְשׁוֹן אִיש לֹא נָשַׁתָּה כִּי תָלוֹק סְמָדָר,</p>
</blockquote>

<blockquote>
<p>לְמִקָּטוֹן וְעַד גָּדוֹל יִשְׂבְּעוּ נַחַת,</p>
</blockquote>

<blockquote>
<p>כִּי שֶׁמֶשׁ הַשִּמְחָה אוֹרָהּ זוֹרַחַת.</p>
</blockquote>

<blockquote>
<p>שָׁם יֵשֵׁב אִישׁ אֶל שֻׁלְחָנוֹ</p>
</blockquote>

<blockquote>
<p>בְּעֻגַּת-זְקֶנְתּוֹ יָשִׂים מַעֲיָנוֹ,</p>
</blockquote>

<blockquote>
<p>זְקֶנְתּוֹ זֹאת, בְּכָל שָׁנָה וְשָׁנָה</p>
</blockquote>

<blockquote>
<p>שְׁמֵנָה וְעָבָה בְּטוּב-טַעַם הוּכָנָה,</p>
</blockquote>

<blockquote>
<p>הָעֻגָּה הַזְּקֵנָה, בֵּין מִגְדָּנוֹת הָרוֹמֵמָה</p>
</blockquote>

<blockquote>
<p>עַל הָאַשְׁכְּנַזִּים הַמַּשְׂכִּילִים מָלְאָה חֵמָה</p>
</blockquote>

<blockquote>
<p>כִּי מִשֻּׁלְחַן מַטְעַמֵּיהֶם הִיא דְּחוּיָה,</p>
</blockquote>

<blockquote>
<p>מִדּוֹר דּוֹר נַחֲלַת אָבוֹת – לְבָנִים</p>
</blockquote>

<blockquote>
<p>תָּחֹג אֶת חַג הַפּוּרִים בְּשִׁיר וּרְנָנִים.</p>
</blockquote>

<blockquote>
<p>בְּאַרְבָּעָה עָשָׂר לְחֹדֶשׁ אֲדָר תִּפְרַח כְּמַקֵּל שָׁקֵד,</p>
</blockquote>

<blockquote>
<p>וּבֵין הַהוֹלְכִים קָדִימָה לֹא תִזָּכֵר וְלֹא תִפָּקֵד.</p>
</blockquote>

<blockquote>
<p>שָׁם יוֹשֵׁב אִישׁ-יַיִן-מָאֳדָם דּוֹלֵק</p>
</blockquote>

<blockquote>
<p>כּוֹס כּוֹס לִבְנֵי בֵיתוֹ חוֹלֵק,</p>
</blockquote>

<blockquote>
<p>הַּשְּׁתִיָּה לָהֶם לִבְלִי-דַי שֶׁלֹּא כַדָּת,</p>
</blockquote>

<blockquote>
<p>הוּא זוֹלֵל וְסוֹבֵא לִבְלִי חָת</p>
</blockquote>

<blockquote>
<p>וְאַף כִּי הַשֵּׁכָר לוֹ כְבָר לְזָרָא</p>
</blockquote>

<blockquote>
<p>לֹא מָתוֹק לְחִכּוֹ כִּי תַאֲוָתוֹ סָרָה,</p>
</blockquote>

<p>מִפְּנֵי חֻקֵּי <a href="#fn:1" id="fnref:1" title="see footnote" class="footnote"><sup>1</sup></a>הַפּוּרִים, מִצְווֹת אֱלֹקִים אֵלֶּה,</p>

<blockquote>
<p>לֹא יֶחְדַּל מִשְּׁתוֹת וְלֹא יֵלֶּא</p>
</blockquote>

<blockquote>
<p>לֵאמֹר: &#8220;שִׁכּוֹר הוּא&#8221;. אַל יַתְעֲךָ לִבָּךְ</p>
</blockquote>

<p>כִּי בְּפוּרִים כָּל הַשּׁוֹתֶה יוֹתֵר הֲרֵ&quot;זֶ <a href="#fn:2" id="fnref:2" title="see footnote" class="footnote"><sup>2</sup></a>מְשֻׁבָּח.</p>

<blockquote>
<p>נוֹשְׂאֵי הַמַּסֵּכוֹת יְסוֹבְבוּ בְּכָל בַּיִת;</p>
</blockquote>

<blockquote>
<p>זֶה אִישׁ הַצָּבָא, הָמָן שַׂר הֶחָיִל,</p>
</blockquote>

<blockquote>
<p>זֶה כְּאֶסְתֵּר הַמְבֹרֶכֶת, הוֹדוֹ כַזַּיִת</p>
</blockquote>

<blockquote>
<p>וְזֶה בִּמְחוֹל מְשַׂחֲקִים יִרְקֹד כְּאַיִל.</p>
</blockquote>

<blockquote>
<p>לְהַצְּבוּעִים הַחֲנֵפִים &#8220;חַג פּוּרִים&#8221; כָּל הַשָּׁנָה,</p>
</blockquote>

<blockquote>
<p>יִשְׂאוּ מַסְוֶה, אֲשֶׁר שָׁוְא וְשֶׁקֶר בָּהּ [בּוֹ] קִנְּנָה,</p>
</blockquote>

<blockquote>
<p>בַּדֵּי עוֹר פְּנֵיהֶם לֹא יַרְאוּ לְכָל רֵעֵיהֶם,</p>
</blockquote>

<blockquote>
<p>לְעֵינֵי הַשֶּׁמֶשׁ פַּרְסָה יַפְרִיסוּ,</p>
</blockquote>

<blockquote>
<p>לְהֵרָאוֹת כְּצַדִּיקִים יְשַׁנּוּ הַכָּרַת פְּנֵיהֶם,</p>
</blockquote>

<blockquote>
<p>וְעַל צְפוּנוֹתֵיהֶם הָאֲנָשִׁים עַיִן לֹא יָשִׁיתוּ.</p>
</blockquote>

<blockquote>
<p>גַּם אָנֹכִי עָשִׂיתִי כְדַת מֹשֶה וְיִשְׂרָאֵל</p>
</blockquote>

<blockquote>
<p>יַיִן שָׁתִיתִי, הַמְשַׂמֵּחַ אָדָם וָאֵל;</p>
</blockquote>

<blockquote>
<p>וּכְכָל גֶּבֶר עֲבָרוֹ יַיִן שִׁכּוֹר נִהְיֵיתִי,</p>
</blockquote>

<blockquote>
<p>דִּמְיוֹנִי שִׁלַּח רִסְנוֹ, סְחַרְחַר רֹאשִי</p>
</blockquote>

<blockquote>
<p>לְשׁוֹנִי בְּפִי שָׂרוּעַ כֶּחָלָל, בְּתִמָּהוֹן הֻכֵּיתִי</p>
</blockquote>

<blockquote>
<p>אַחַר אָקִיא מִקִּרְבִּי אֶת כֹּל, כִּי הַיַּיִן רַק נוֹשֵׁר [נוֹשִׁי?]</p>
</blockquote>

<blockquote>
<p>גַּלֵּי הַיַּיִן בְּבִטְנִי גָּאוּ</p>
</blockquote>

<blockquote>
<p>וּבְשִׁפְעוֹתָם אֶת קְרָבַי מִלֵּאוּ.</p>
</blockquote>

<blockquote>
<p>אֲנִי יָשֵׁן שְׁנַת הַשִּׁכְּרוּת, וּשְׂפָתַי יָנוּעוּ,</p>
</blockquote>

<blockquote>
<p>בִּבְלִי דַעַת רַק אִוֶּלֶת יַבִּיעוּ</p>
</blockquote>

<blockquote>
<p>עוֹד מְעַט וְרֹאשִׁי הֻכָּה אָחוֹר</p>
</blockquote>

<blockquote>
<p>וְעֵינַי כְּתַנּוּר-אוֹפֶה בָּעֲרוּ, רוֹאוֹת אוֹר,</p>
</blockquote>

<blockquote>
<p>יָשָׁנְתִּי נִרְדַּמְתִּי וְיֵינִי הֶחֱלִימַנִי בַחֲלוֹם</p>
</blockquote>

<blockquote>
<p>כַּמּוֹץ נִדַּפְתִּי, עַל צַוָּאר נִרְדַּפְתִּי, עַד אֲשֶׁר בָּאתִי הֲלוֹם,</p>
</blockquote>

<blockquote>
<p>בָּאתִי בְמַעֲמַקִּים בֵּין רִגְבֵי הָרִים</p>
</blockquote>

<blockquote>
<p>כִּמְעַט יָשִׂימוּ לִי מַחֲנָק חֳמָרִים חֳמָרִים</p>
</blockquote>

<blockquote>
<p>קִבְרֵי-מֵתִים עִם בַּלְהוֹתֵיהֶם עָלַי עָלוּ,</p>
</blockquote>

<blockquote>
<p>גַּם גְּוִיּוֹת אֵין מִסְפָּר עַל שִׁכְמִי הִתְגַּלְגָּלוּ;</p>
</blockquote>

<blockquote>
<p>עַל צָרוֹתַי אֵלֶּה פָּנַי רָעָמוּ,</p>
</blockquote>

<blockquote>
<p>וְהִנֵּה אֵשׁ נָגְעָה בָּם וַיֶּאְדָּמוּ;</p>
</blockquote>

<blockquote>
<p>מִטַּל-חֲשֵׁכוּת תַּחְתִּיָה עֵינַי יִרְטָבוּ</p>
</blockquote>

<blockquote>
<p>וְאֶגְלֵי-מַיִם הַמָּרִים הֵמָּה יְזֹרָבוּ,</p>
</blockquote>

<blockquote>
<p>כֹּה נָדַדְתִּי, עַד אֲשֶׁר רַגְלַי מָעָדוּ</p>
</blockquote>

<blockquote>
<p>טָבְעוּ בַבּוֹץ וּכְמוֹ בְרֶשֶׁת נִלְכָּדוּ,</p>
</blockquote>

<blockquote>
<p>כֹּה נַפְשִׁי תִדְכֶּה תָּשׁוּחַ</p>
</blockquote>

<blockquote>
<p>וְהִנֵּה &#8220;אַל תוֹסִיף לָלֶכֶת&#8221; קוֹל קוֹרֵא אֵלַי בְּכֹחַ;</p>
</blockquote>

<blockquote>
<p>פּה רָאִיתִי מֵתֵי-עוֹלָם, חַלְלֵי-דוּמָה יָקִיצוּ,</p>
</blockquote>

<blockquote>
<p>יִרְבּוּ לָרֹב וּכְעֵשֶׂב הַשָׂדֶה יָצִיצוּ,</p>
</blockquote>

<blockquote>
<p>שַׂעֲרוֹתֵיהֶם עַקְרַבִּים וּנְחָשִׁים, כַּפּוֹתֵיהֶם כְּלֵי תוֹתָח,</p>
</blockquote>

<blockquote>
<p>לֹא יַחֲרִישוּ כִּי יַרְעִישׁוּ שָׁמַיִם וָאָרֶץ, יִנָּפְחוּ כְּסִיר רוֹתֵחַ.</p>
</blockquote>

<blockquote>
<p>מִי אֵלֶּה? מִי וָמִי הַהוֹלְכִים? שְׂעִפַּי שְׁאֵלוּנִי.</p>
</blockquote>

<blockquote>
<p>&quot;הָמָן אָנֹכִי וַאֲנַחְנוּ בָנָיו! &quot; קוֹלָם הֱשִׁיבוּנִי –</p>
</blockquote>

<blockquote>
<p>פַּרְשָׁנְדָתָא, דַּלְפוֹן צָעֲקוּ מִכָּל עֵבֶר:</p>
</blockquote>

<blockquote>
<p>הַאַתָּה זְעוּם נַפְשׁוֹתֵנוּ בֶּן-עַם עֵבֶר?</p>
</blockquote>

<blockquote>
<p>עֵינַי אוֹרוּ, וַיֶּחֱזוּ כִּי בְקֶבֶר אֲרָיוֹת נָפַלְתִּי,</p>
</blockquote>

<blockquote>
<p>הָעֲוֹנוֹתַי אוֹ פִשְׁעֵי אֲבוֹתַי נָחַלְתִּי?</p>
</blockquote>

<blockquote>
<p>שָׁמַעְתִּי קוֹל רַעַשׁ גָּדוֹל, כְּמַשַּׁק גֵּבִים שׁוֹקֵק,</p>
</blockquote>

<blockquote>
<p>כִּי עַל הָמָן יִרְקְעוּ בְרַגְלָם הַהוֹלְכִים בְּמִצְוַת מְחוֹקֵק,</p>
</blockquote>

<blockquote>
<p>אָמְנָם רַק עַל זֹאת נִפְלֵאתִי הַפְלֵא וָפֶלֶא,</p>
</blockquote>

<blockquote>
<p>הֲלֹא הָמָן וּבָנָיו רַק עַשְׁתֵּי-עָשָׂר וּמִי הֵמָּה כָּל אֵלֶּה?</p>
</blockquote>

<blockquote>
<p>מִי הֵמָּה הַלְּבוּשִׁים בְּאַדְרוֹת שֵׂעָר עַל רְפִידוֹתֵיהֶם יוֹשְׁבִים,</p>
</blockquote>

<blockquote>
<p>הָהֵמָּה רְשָׁעִים וּבָנִים כֶּחָשִׁים? כִּי רָעָה לְיִשְׂרָאֵל חוֹשְׁבִים,</p>
</blockquote>

<blockquote>
<p>מְלֻבָּשִׁים כְּצַדִיקֵי הַדּוֹר. הַעֵינַי תֶּחֲזֶינָה מֵישָׁרִים?</p>
</blockquote>

<blockquote>
<p>אַחַת אָמַרְתִּי, בְּאַרְצוֹת נְשִׁיָּה אֵין סְדָרִים.</p>
</blockquote>

<blockquote>
<p>מִשְׁתּוֹמֶמֶת עָמְדָה נַפְשִׁי הַדְּחוּפָה וְהַמְבֹהָלָה,</p>
</blockquote>

<blockquote>
<p>וָאֶתְחַנָּן אֶל ה' לֵאמֹר: &quot; אָנָּא אַל תַּעַשׂ עִמָּדִי כָלָה&quot;.</p>
</blockquote>

<blockquote>
<p>עַל מַה זֶּה אֵל זוֹעֵם הִרְגַּזְתַּנִי מִמְּנוּחָתִי</p>
</blockquote>

<blockquote>
<p>וַתַּרְחִיקֵנִי מִנֶּפֶשׁ בֵּיתִי הָלְאָה עִם שִׂמְחָתִי</p>
</blockquote>

<blockquote>
<p>הֲדָבַק בִּי מְאוּם אִם אָוֶן פָּעַלְתִּי?</p>
</blockquote>

<blockquote>
<p>הֲלֹֹא מִדְּבָרֶיךָ לֹא נָטִיתִי וְעוֹד עֲלֵיהֶן הִגְדַּלְתִּי,</p>
</blockquote>

<blockquote>
<p>כֹּפֶר נַפְשִׁי נָתַתִּי מַחֲצִית הַשֶּׁקֶל</p>
</blockquote>

<blockquote>
<p>וּמִכָּל חֻמְרוֹת הַפּוּרִים אַף בְּאַחַת לֹא הֵעַזְתִּי לְהָקֵל,</p>
</blockquote>

<blockquote>
<p>אֶת יֵינִי שִׁבְעָתַיִם זִקַּקְתִּי צֵרַפְתִּי</p>
</blockquote>

<blockquote>
<p>וּלְהַכּוֹת אֶת רֹאשׁ הָמָן זְרֹעַ גְּבוּרָתִי חָשַׂפְתִּי,</p>
</blockquote>

<blockquote>
<p>בְּבֵית הַתְּפִלָּה רָקַדְתִּי כְאַיָּלָה</p>
</blockquote>

<blockquote>
<p>וְעַתָּה הוּרַדְתִּי דוּמָה, וּכְבוֹד בֵּיתִי גָּלָה;</p>
</blockquote>

<blockquote>
<p>הַעַל אֲשֶׁר לֹא נָסַעְתִּי לְפוּרִים אֶל הַצַּדִּיק אֲשֶׁר אֵין כָּמֹהוּ</p>
</blockquote>

<blockquote>
<p>וְלָכֵן שַׂמְתִּי חַיָּתִי בְּיוֹרְדֵי בוֹר וְאֶת נַפְשִׁי בַתֹּהוּ?</p>
</blockquote>

<blockquote>
<p>הֲלֹא אֵל אַתָּה וַתֵּדַע כִּי לְמוֹעֵד הַפֶּסַח אֶסַּע שָׁמָּה</p>
</blockquote>

<blockquote>
<p>וַאֲפַזֵּר כָּאֵפֶר כֶּסֶף פִּדְיוֹנוֹת לִכְבוֹדוֹ הָרָמָה</p>
</blockquote>

<blockquote>
<p>מַדּוּעַ אֶת כִּסֵּא כְבוֹדִי מִגָּרְתָּ?</p>
</blockquote>

<blockquote>
<p>בִּי רַק בִּי, וְלֹא בְאַחֵר בָּחַרְתָּ?</p>
</blockquote>

<blockquote>
<p>הֲסָר גַּם צֵל הַצַּדִּיק מֵעָלַי וְשִׁמְשׁוֹ נֶחְבָּאָה?</p>
</blockquote>

<blockquote>
<p>אַחֲרֵי אֲשֶׁר נַפְשִׁי מֵאַרְצוֹת הַחַיִּים יָצָאָה?</p>
</blockquote>

<blockquote>
<p>הַבֵּט! בָּא אֵלַי הַקּוֹל, שָׁם צַדִּיקִים יִשְׁכּוֹנוּ</p>
</blockquote>

<blockquote>
<p>בְּחַדְרֵי תַחְתִּיּוֹת עוֹד לַעֲצַבֵּי הַכֶּסֶף יָחוֹנוּ.</p>
</blockquote>

<blockquote>
<p>נָשָׂאתִי אֶת עֵינַי וְהִנֵּה אֱמֶת דִּבֵּר בִּי הַדּוֹבֵר,</p>
</blockquote>

<blockquote>
<p>בְּכָל צַד רָאִיתִי לְמִינֵיהֶם צַדִּיק חוֹבֵר וְחוֹבֵר</p>
</blockquote>

<blockquote>
<p>לְמַלְכַּת הַשָּׁמַיִם עוֹדָם עוֹשִׂים כָּוָּנִים,</p>
</blockquote>

<blockquote>
<p>וְעִם הָמָן וּבָנָיו יַחַד מִתְלוֹנְנִים</p>
</blockquote>

<blockquote>
<p>בְּאַדְרוֹתָם הַלְּבָנוֹת יְכַסּוּ אֶת פְּנֵיהֶם</p>
</blockquote>

<blockquote>
<p>כִּי בֹשוֹ מִפָּנַי, אֲשֶׁר שִׂיחָה לִי נִפְלְאוֹתֵיהֶם,</p>
</blockquote>

<blockquote>
<p>בַּהֲמוֹנָם וּשְׁאוֹנָם יַחַד יִשְׁלָיוּ</p>
</blockquote>

<blockquote>
<p>מִן הַמֵּצַר יִקְרְאוּ, מַר יִבְכָּיוּ!</p>
</blockquote>

<blockquote>
<p>עָבְרוּ יְמֵי שְׂשׂוֹנָם וְרוּחָם חֻבְּלָה</p>
</blockquote>

<blockquote>
<p>לֹא עוֹד יִגְנְבוּ לֵב, הַצְלָחָתָם נָבְלָה.</p>
</blockquote>

<blockquote>
<p>אֲהָהּ! צָעַקְתִּי בְּסַעֲרַת-רוּחַ</p>
</blockquote>

<blockquote>
<p>קְדוֹשִי! מֵרִים רֹאשִׁי! הֲגַם אַתָּה נָפַלְתָּ?</p>
</blockquote>

<blockquote>
<p>הֲלֹא מַעֲשֶׂיך וֶעֱזוּז נוֹרְאוֹתֶיךָ חֲרוּתִים עַל לוּחַ</p>
</blockquote>

<blockquote>
<p>וּמַדּוּעַ חָזוּתְךָ עִם שְׁאוֹל? הֲבֶעָוֹן נִכְשַׁלְתָּ?</p>
</blockquote>

<blockquote>
<p>בְּכָל זֹאת, לֹא שַׁבְתִּי מִתְּמוֹהַּ:</p>
</blockquote>

<blockquote>
<p>הֲפֹה יִהְיוּ צַדִּיקִים נֶאֱמָנִים עִם אֱלוֹהַּ?</p>
</blockquote>

<blockquote>
<p>הִרְהַבְתִּי עֹז בְּנַפְשִׁי, אֶל הָמָן נִגַּשְׁתִּי,</p>
</blockquote>

<blockquote>
<p>&#8220;מִי אֵלֶּה הָרַבִּים&#8221; לְפָרֵשׁ לִי אוֹתוֹ בִקַּשְׁתִּי.</p>
</blockquote>

<blockquote>
<p>&#8220;אֵלֶּה צַדִּיקֶיךָ יִשְׂרָאֵל&#8221;, עָנָה לִי אֹמֶר,</p>
</blockquote>

<blockquote>
<p>וְאַל תִּשּׁוֹמֵם עַל זֹאת יְלוּד-אִשָּׁה בֶּן-חֹמֶר,</p>
</blockquote>

<blockquote>
<p>רַק מִיַּד אֵלֶּה הַפְּתָאִים הָשְׁבַּרְתָּ שֶׁבֶר</p>
</blockquote>

<blockquote>
<p>קְדוֹשֶׁיךָ בְמֹעַל כַּפֵּיהֶם כָּרוּ לְךּ קֶבֶר;</p>
</blockquote>

<blockquote>
<p>אִם אָנֹכִי בְּיִשְׂרָאֵל חָפַצְתִּי לִפְרֹץ פֶּרֶץ,</p>
</blockquote>

<blockquote>
<p>הֲלֹא אָנֹכִי מִבְּנֵי עַמֵּי הָאָרֶץ;</p>
</blockquote>

<blockquote>
<p>רַק אֵלֶּה מִקִּרְבְּךָ יָצְאוּ וְדָמְךָ יָמוֹצוּ,</p>
</blockquote>

<blockquote>
<p>הֵם יַכְבִּידוּ אַכְפָּם וְחוֹמוֹת יְשׁוּרוּן יִתּוֹצוּ;</p>
</blockquote>

<blockquote>
<p>וְאִם עוֹד תִּתְפַּלֵּא בֶּן-אָדָם, לֹא תוֹסִיף הִשְׁתּוֹמֵם</p>
</blockquote>

<blockquote>
<p>אִם בִּשְׁמֵי עָל תָּעוּף וְשָׁמָּה תִּתְרוֹמֵם.</p>
</blockquote>

<blockquote>
<p>מַהֵר בָּאוּ שִׁנְאַנֵּי-שְׁחָקִים בְּרֶכֶב רִבּוֹתַיִם</p>
</blockquote>

<blockquote>
<p>וַיִּשָּׂאוּנִי מַעְלָה כְּעוֹף-כְּנָפַיִם,</p>
</blockquote>

<blockquote>
<p>שָׁם לֹא שַׁחוֹתִי, הֲרִימוֹתִי מֵצַח,</p>
</blockquote>

<blockquote>
<p>וְעֵינַי רָאוּ בְהַדְרַת עֻזּוֹ אֶת הַנֵּצַח,</p>
</blockquote>

<blockquote>
<p>בְּעֵדֶן ה' צְבָאוֹת עֵינַי תְּעוּפֶינָה</p>
</blockquote>

<blockquote>
<p>כָּל יָקָר וְנַעֲלֶה שָׁם תְּצַפֶּינָה,</p>
</blockquote>

<blockquote>
<p>שָׁם גַּלֵּי-טַל אוֹרוֹת בְּזִרְמָתָם יְזֹרָמוּ;</p>
</blockquote>

<blockquote>
<p>מַמַּעְיְנוֹת הַיְשׁוּעָה מִמְּקוֹרוֹת נֶעֱלָמוּ</p>
</blockquote>

<blockquote>
<p>רָאִיתִי נַפְשׁוֹת צַדִּיקִים כְּיוֹנוֹת יֶהֱמָיוּן</p>
</blockquote>

<blockquote>
<p>בְּסֵתֶר שַׁדַּי יִסְתַּתְּרוּ בְּצִלּוֹ יֶחֱסָיוּן.</p>
</blockquote>

<blockquote>
<p>גַּם אוֹתִי, הַחוֹזֶה בַּנְּעִימוֹת, לָבַש הָרוּחַ</p>
</blockquote>

<blockquote>
<p>כִּי עָלַי הִגִיהַּ אוֹר הַזָּרוּחַ,</p>
</blockquote>

<blockquote>
<p>שָׁכַחְתִּי אֶת הָאָרֶץ, הַיְקוּם וְכָל הַתֵּבֵל</p>
</blockquote>

<blockquote>
<p>אֲשֶׁר בּוֹ מְהוּלִים צָרָה נְהָרָה, נֵבֶל וְאֵבֶל.</p>
</blockquote>

<blockquote>
<p>רָאִיתִי אֶת מָרְדְּכַי עִם הֲדַסָּה, מַרְאֵה-ה' נִגְלָתָה,</p>
</blockquote>

<blockquote>
<p>יָרֵאתִי פֶּן אָמוּת, כִּי מַבַּט עֵינֵיהֶם עָלַי קָשָׁתָה.</p>
</blockquote>

<blockquote>
<p>אֵלֶּה הַמְּאוֹרוֹת הַגְּדוֹלִים, וְיֵשׁ מֵהֶם עוֹד קְטַנִּים</p>
</blockquote>

<blockquote>
<p>לָרֹב רָאִיתִי, כַּאֲשֶׁר חָזִיתִי שָׁם בִּמְעוֹן תַּנִּים,</p>
</blockquote>

<blockquote>
<p>שֶׁמֶשׁ יָרֵח וְכוֹכָבִים עֵינַי רָאוּ וְלֹא זָר.</p>
</blockquote>

<blockquote>
<p>גַּם אִישׁ לָבוּש בִּגְדֵי אַשְׁכְּנַז, וָאֶשְׁאַל: מַה לַּתֶּבֶן אֶת הַבָּר?</p>
</blockquote>

<blockquote>
<p>לֹא אֶחָד כִּי רַבִּים רָאִיתִי, אֲנָשִׁים שׁוֹנִים</p>
</blockquote>

<blockquote>
<p>וְעַל דֶּגֶל הַיּוֹשְׁבִי בַשָּׁמַיִם כֻּלָּמוֹ חוֹנִים.</p>
</blockquote>

<blockquote>
<p>מִי אֵלֶּה? שָׁאַלְתִּי אֶת מָרְדְּכַי הַמּוֹשִׁיעַ.</p>
</blockquote>

<blockquote>
<p>אֵלֶּה מוֹשִׁיעֶיךָ יִשְׂרָאֵל! יָצְקוּ עָלֶיךָ אוֹר זָרוּעַ,</p>
</blockquote>

<blockquote>
<p>אוֹר הַהַשְׂכָּלָה הֶעֱלוּ עַל כָּל סְבִיבוֹתָם</p>
</blockquote>

<blockquote>
<p>וַיָּאִירוּ לְיִשְׂרָאֵל אוֹר בְּמוֹשְבוֹתָם.</p>
</blockquote>

<blockquote>
<p>כֹּה דִבֵּר מָרְדְּכַי וְעַפְעַפַּי נִבְקָעוּ,</p>
</blockquote>

<blockquote>
<p>וּשׁמוּרוֹת עֵינַי מִטּוּחוֹתֵיהֶם נִשָּׂאוּ.</p>
</blockquote>

<blockquote>
<p>וְהִנֵּה הַשַּׁחַר הוֹפִיעַ בַּחַלּוֹנוֹת בְּעַד הַחוֹרִים</p>
</blockquote>

<blockquote>
<p>וָאֶשְׁמַע אוֹמְרִים: הַיּוֹם שׁוּשַׁן-פּוּרִים.
<br><br />
.</p>
</blockquote>

<p>.</p>

<p>.</p>

<p>הקטע להלן בא בכתב היד לאחר סיום &#8220;משא ימי הפורים&#8221; ודאי נתכון הנ&#8220;ס להכניסו לתוך ה&#8221;משא&quot;. [הערת העורך – פרויקט בן-יהודה]</p>

<blockquote>
<p>וְהִנֵּה הַקּוֹל הָרִאשׁוֹן דּוֹבֵר בִּי עוֹד הַפַּעַם</p>
</blockquote>

<blockquote>
<p>דְּבָרִים כְּכַדּוּרֵי אֵשׁ הֲמָמוּנִי הֲלָמוּנִי כְּרַעַם:</p>
</blockquote>

<blockquote>
<p>אֵלֶּה מְהָרְסֶיךָ וּמַחֲרִיבֶיךָ מִמְּךָ יָצָאוּ,</p>
</blockquote>

<blockquote>
<p>דֶּגֶל הַקְּדֻשָּׁה עַל שִׁכְמָם נָשָׂאוּ,</p>
</blockquote>

<blockquote>
<p>גָּלְלוּ עָלֶיךָ חֶרְפָּה וָבוּז כָּאָבֶן,</p>
</blockquote>

<blockquote>
<p>וְאֵין בָּכֶם מַשְׂכִּיל לְעָרְמָתָם יָבֶן.</p>
</blockquote>

<blockquote>
<p>כְּגִלְלֵי-צוֹאָה הֶעֱמִיסוּ חֻמְרָא עַל חֻמְרָא,</p>
</blockquote>

<blockquote>
<p>וְאֵין מִכֶּם אֶחָד אֶת פִּיהֶם הִמְרָה.</p>
</blockquote>

<blockquote>
<p>לָכֵן שִׁחֶתְךָ יִשְׂרָאֵל! שִׁבְרְךָ כַיָם,</p>
</blockquote>

<blockquote>
<p>לֶעָפָר הִשְׁכִּינוּ אֶת כְּבוֹדְךָ הָרָם,</p>
</blockquote>

<blockquote>
<p>עַל בְּלִימָה הֵקִימוּ רַבִּים מִגְדָּלִים</p>
</blockquote>

<blockquote>
<p>וְרַבִּים הֵמָּה הִפִּילוּ חֲלָלִים.</p>
</blockquote>

<blockquote>
<p>וּמֶה-עָשׂוּ בְיִשְׂרָאֵל! אֶת הַפּוֹשְׁעִים הִכְבִּירוּ</p>
</blockquote>

<blockquote>
<p>וְהַכְּסִילִים כְּמֵאָז גַּם עַתָּה אֶת שְׁמָם יַאְדִּירוּ,</p>
</blockquote>

<blockquote>
<p>שָׂכוּ בַעַדְךָ הַדֶּרֶךְ לְחָכְמָה וָדַעַת</p>
</blockquote>

<blockquote>
<p>וַיְחַטְּטוּ אַחַר הַהַשְׂכָּלָה עַד מְקוֹם שֶׁיָּדָם מַגַּעַת.</p>
</blockquote>

<blockquote>
<p>בְּעֵינֵיכֶם הִתְקַדְּשׁוּ וַיֵרָאוּ כִּכְבָשִׂים תַּמִּים,</p>
</blockquote>

<blockquote>
<p>וְיָחְרַף שִׁמְךָ וְזִכְרְךָ אֶל כָּל הָעַמִּים.
<br><br />
עַל אֵלֶּה יִשְׂרָאֵל! רְקַע בּרַגְלֶּיךָ,</p>
</blockquote>

<blockquote>
<p>מְחֵה זִכרָם כַּעֲמָלֵק מִתַּחַת הַשָּׁמַיִם;</p>
</blockquote>

<blockquote>
<p>וְאִם תְּבַעֵר רָעָה חוֹלָה זוֹ מִקִּרְבֶּךָ,</p>
</blockquote>

<blockquote>
<p>כִּי אָז תוּכַל לֵאוֹר בְּאֹור הַחַיִּים.</p>
</blockquote>

<blockquote>
<p>אֶת דִּבְרֵי הַקּוֹל הַזֶּה כֵּן אָזְנִי שָׁמָעָה</p>
</blockquote>

<blockquote>
<p>וּבְדַבְּרוֹ כִּמְעַט נַפְשִׁי יָצָאָה</p>
</blockquote>

<p>וכו' וכו' –</p>

<blockquote>
<p>שָׁם רָאִיתִי אֶת מָרְדְּכַי עִם הֲדַסָּה יוֹפִיעוּ</p>
</blockquote>

<blockquote>
<p>כִּבְנֵי-שַׁחַר בֵּין כּוֹכְבֵי-מָרוֹם יַגִּיהוּ</p>
</blockquote>

<blockquote>
<p>וְעוֹד רַבִּים, גְּדוֹלִים עִם קְטַנִּים,</p>
</blockquote>

<blockquote>
<p>לָרֹב כַּאֲשֶׁר רָאִיתִי בִמְעוֹן תַּנִּים.</p>
</blockquote>

<blockquote>
<p>פְּנֵיהֶם הַנְּאוֹרִים יָהֵלּוּ כִּפְנֵי יָרֵח</p>
</blockquote>

<blockquote>
<p>כַּאֲשֶׁר הוּא יָקָר הוֹלֵך וְאוֹר-יְקָרוֹת זוֹרֵחַ.</p>
</blockquote>

<blockquote>
<p>בְּעֵדֶן-ה' פֹּה לֹא אֶרְאֶה אֶת צַדִּיקִי וּקְדוֹשִׁי</p>
</blockquote>

<blockquote>
<p>כִּי אִם אֶת הַפְרעֶססעֶר הַגּוֹי, אֲשֶׁר הוּא בְּפִינוּ לִשְׁנִינָה.</p>
</blockquote>

<blockquote>
<p>כְּאִישׁ נִדְהָם הָיִיתִי, וָאֶצְעַק: הָהּ! רֹאשִי, רֹאשִי!</p>
</blockquote>

<blockquote>
<p>הֲפֹה יִהְיוּ גוֹיִים טְמֵאִים בַּעֲלֵי חָכְמָה וּבִינָה?</p>
</blockquote>

<blockquote>
<p>וּבִמְחִלּוֹת-תַּחְתִּיָּה בְגֵיא הַתֹּפֶת</p>
</blockquote>

<blockquote>
<p>יִהְיוּ קְדוֹשִׁים אַנְשֵׁי-מַעֲשֶׂה וּבַעֲלֵי מוֹפֵת?</p>
</blockquote>

<p>הַסאַטעֶנאָוועֶר <a href="#fn:3" id="fnref:3" title="see footnote" class="footnote"><sup>3</sup></a>וְהַפִילִיפּאָוועֶר <a href="#fn:4" id="fnref:4" title="see footnote" class="footnote"><sup>4</sup></a>יִמָּחוּ שְׁמוֹתֵיהֶם</p>

<blockquote>
<p>אֲשֶׁר נָתְנוּ דֹפִי בְּכָל הַקְּדוֹשִׁים וְנִפְלְאוֹתֵיהֶם,</p>
</blockquote>

<blockquote>
<p>אֲשֶׁר בִּגְלָלָם, אָמַר הַקָּדוֹש, נֶעְתַּם אָרֶץ</p>
</blockquote>

<blockquote>
<p>וַיַבְטִיחַ לָהֶם בְּגֵיא-הִנּוֹם שׁוֹד וָקָרֶץ.</p>
</blockquote>

<p>גַּם וואַזעֶל <a href="#fn:5" id="fnref:5" title="see footnote" class="footnote"><sup>5</sup></a>הָרָשָׁע פֹּה הִנֶּנּוּ</p>

<p>אֲשֶׁר אָמַר &#8220;כִּי תַּ&#8221;חָ שֶׁאֵין בּוֹ דֵעָה נְבֵלָה נָאָה הֵימֶנּוּ&quot; <a href="#fn:6" id="fnref:6" title="see footnote" class="footnote"><sup>6</sup></a></p>

<blockquote>
<p>(יוֹשֵׁב וּפוֹרֵשׁ עַל הַגִּלָּיוֹן אָרְבוֹת יָדָיו הַצַּחוֹת כְּעֶשֶׁת-שֵׁן</p>
</blockquote>

<blockquote>
<p>וְיִכְתֹּב אֲמָרוֹת טְהוֹרוֹת מְעֻלָּפוֹת בַּסַּפִּירִים מְלֵאוֹת-חֵן).</p>
</blockquote>

<p>גַּם מאַפּעֶנקעֶ <a href="#fn:7" id="fnref:7" title="see footnote" class="footnote"><sup>7</sup></a>אֲשֶׁר נֶאֱמַר עָלָיו כִּי גְוִיָּתוֹ בַּגֵּ&quot;הִ <a href="#fn:8" id="fnref:8" title="see footnote" class="footnote"><sup>8</sup></a>תִּבָּשֵׁל בַּסִּיר</p>

<blockquote>
<p>רְאִיתִיו בָּזֶה, וְרוּחַ הַקֹּדֶשׁ עַל פָּנָיו תָּאִיר!</p>
</blockquote>

<blockquote>
<p>מִי כָל אֵלֶּה? הִמְלִיטָה לְשׁוֹנִי, וָאֶשְׁאַל זֹאת אֶת מָרְדְּכָי.</p>
</blockquote>

<blockquote>
<p>אֵלֶּה חֲכָמֶיךָ, יִשְׂרָאֵל! יָצְקוּ עָלֶיךָ אוֹר זָרוּעַ,</p>
</blockquote>

<blockquote>
<p>לֹא הָלְכוּ בְתַעְתּוּעֵי שָׁוְא כִּי רָנּוּ לְאֵל-חָי,</p>
</blockquote>

<blockquote>
<p>וּבְכַנְפֵי שֶׁמֶשׁ צִדְקָתָם הָיָה מַרְפֵּא לְכָל נָגוּעַ</p>
</blockquote>

<blockquote>
<p>&#8220;רַב קֶשֶׁב שָׁמַעְתִּי&#8221;, הוֹסִיף לֵאמֹר,</p>
</blockquote>

<blockquote>
<p>כִּי עַמֵּי הָאָרֶץ יִרְמְסוּכֶם כְּמוֹ טִיט כְּמוֹ חֵמָר</p>
</blockquote>

<blockquote>
<p>עַד מָתַי? זֶרַע הַיְּהוּדִים! עֹרֶף תַּקְשׁוּ</p>
</blockquote>

<blockquote>
<p>וְאֶת כָּל מַשְׂכִּיל יָקוּם לַמִּשְׁפָּט לְהַכְרִית תִּתְנַקְּשׁוּ.</p>
</blockquote>

<blockquote>
<p>כָּל עוֹד תַּחְמְרוּ בְזֶפֶת וּבְטִיט אֶת הַתּוֹרָה</p>
</blockquote>

<blockquote>
<p>לֹא יִהְיֶה לַיְּהוּדִים שִׂמְחָה שָׂשׂוֹן וְאוֹרָה.</p>
</blockquote>

<blockquote>
<p>ה' נָתַן לָכֶם חֻקָּיו הַצַּדִּיקִים,</p>
</blockquote>

<blockquote>
<p>זוֹ הַדֶּרֶךְ תֵּלְכוּ בָהּ עֲלֵי אֲדָמוֹת;</p>
</blockquote>

<blockquote>
<p>וְאַתֶּם תְּחַפְּשׂוּ אַחֲרֵי הֲבָלִים בִּסְפָרִים חֲקוּקִים,</p>
</blockquote>

<blockquote>
<p>חַיֵּי-תֵבֵל תְּמָאֲנוּ וַתַּעֲשׂוּ נְשָׁמוֹת;</p>
</blockquote>

<blockquote>
<p>חַכְמֵי-לֵב יוֹרוּ לָכֶם אֶת הַדֶּרֶךְ וּגְרוֹנָם נִחֵרוּ,</p>
</blockquote>

<blockquote>
<p>לְכוּ בְּאוּר אִשָּׁם וּבְזִיקוֹת בִּעֵרוּ.</p>
</blockquote>

<blockquote>
<p>לָמָּה תַרְבּוּ כַיּוֹם רִנָּה, אֵינֶּנִי שׁוֹמֵעַ, לָרִיק וְלַשָּׁוְא!</p>
</blockquote>

<blockquote>
<p>יַיִן וְשֵׁכָר מֻקְטָר מֻגָּשׁ לִשְׁמוֹ, אֲמָאֵן, רַב לִי רָב!</p>
</blockquote>

<p>וכו' וכו' וכו'</p>

<p>.</p>

<p>.</p>

<p>.</p>

<p>י&#8220;ד אדר תרל&#8221;ד.</p>

<div class="footnotes">
<hr />
<ol>

<li id="fn:1">
<p>בכה&quot;י: חוקים. <a href="#fnref:1" title="return to body" class="reversefootnote">&#160;&#8617;</a></p>
</li>

<li id="fn:2">
<p>הריזה. <a href="#fnref:2" title="return to body" class="reversefootnote">&#160;&#8617;</a></p>
</li>

<li id="fn:3">
<p>יצחק הלוי סאטאנוב (1805&#8211;1732). <a href="#fnref:3" title="return to body" class="reversefootnote">&#160;&#8617;</a></p>
</li>

<li id="fn:4">
<p>הרב ר' חיים פיליפובר (וואסרצוג) מת בתרכ&quot;ח. בעל ידיעות רבות בהלכה, היה משתדל להתיר בכל מקום שאפשר. <a href="#fnref:4" title="return to body" class="reversefootnote">&#160;&#8617;</a></p>
</li>

<li id="fn:5">
<p>נפתלי הרץ וויזל (1805&#8211;1725). <a href="#fnref:5" title="return to body" class="reversefootnote">&#160;&#8617;</a></p>
</li>

<li id="fn:6">
<p>מדבריו של רנה&#8220;ו במחברתו &#8221;דברי שלום ואמת&quot; שמתנגדיו הרעישו עליהם את עולמו של ישראל באותם הימים. <a href="#fnref:6" title="return to body" class="reversefootnote">&#160;&#8617;</a></p>
</li>

<li id="fn:7">
<p>אברהם מאפו (1867&#8211;1808). <a href="#fnref:7" title="return to body" class="reversefootnote">&#160;&#8617;</a></p>
</li>

<li id="fn:8">
<p>בגיהנום. <a href="#fnref:8" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן-יהודה באינטרנט</a>.  הוא זמין תמיד בכתובת הבאה:<br /><a href="https://bybe.benyehuda.org/read/8499">https://bybe.benyehuda.org/read/8499</a></div></body></html>