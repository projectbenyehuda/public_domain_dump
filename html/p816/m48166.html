<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>עַנְבָּר (אבן הכפר)</title>
	<meta name="author" content="הרמן וגנר / יהודה גור"/>
</head>
<body>

<p><a href="#fn:1" id="fnref:1" title="see footnote" class="footnote"><sup>1</sup></a></p>

<p>על צואר אחותך הקטנה עֲנָק וחרוצי פנינים מענבר. הפנינים
מבריקים כזהב ושקופים כזכוכית, ראש קנה מקטרת אביך עשוי ענבר, אולי תחפץ
לדעת איה מוצא הענבר, היעלוהו ממעבה האדמה במתכת ואבקים יקרות? או יעשוהו
במכונות בבתי החרשת? לא ולא, לא באדמה ימצאוהו ולא בבתי חרשת יכוננוהו,
ילדות הענבר שונה מאד מילדות אבני החן! אבן הענבר איננו אבן, ואך זפת או
נטף אהד העצים, אשר הקשה מרב ימים.</p>

<p>על חופי הים הבלטי, אשר עתה תעמדנה עליהם ערים גדולות
ובצורות, הומיות ורוכלות, היו לפני שנים רבות, רבות מאוד, יערי מצל גדולים
ועבים מאד. ואז לא ישבו עוד אנשים במקומות ההם, אז לא היה עוד כל שם וזכר
להאשכנזים. ביער ההוא גדלו אז ויצמחו עצים גדולים וּרעננים, ובין העצים
האלה צמחו גם עצי הכפר, ומראה עץ הכפר כאלון, ועליהם היו קוצים דקים
כמחטים.</p>

<p>שרשי עצי הכפר ינקו אל תוכם לשד האדמה ויבאו אל אברי העץ,
והמיץ הזה אשר בא בגזע ובענפי העץ נהפך לכפר רב, והכפר נאסף בנקרות העץ וגם
בין הקלפה והעץ, כאשר נראה גם עתה בעצים אחדים, והכפר הנמג נזל בין בקיעי
עור העץ וירד למטה, ורוב ממנו נאסף סביב השרשים, ואם ישב על אחד השרשים
זבוב או חרגל או חפושית בעת ההיא, ועטהו הכפר הנוזל, הוא הענבר, מכל עברים
עד כי טבע בו החי, ולכן נמצא בענבר חיות קטנות ורמשים, גם עלים וצמחים
ושבכי עץ נמצא בענבר, ועל פי העלים והצמחים ושבכי העץ האלה הצליח ביד חוקרי
הטבע לדעת אל נכון את כל הצמחים והעצים והשרצים והרמשים אשר נמצאו ביער בעת
ההיא. עצי הכפר ויתר העצים מתו משכבר הימים ואין להם כל זכר, ויוכל היות כי
קר החרף אשר יגדל מעת לעת היה בעכרם. ויחד עם העצים אבדו גם הפילים והאריות
ויתר חיתי היער ההוא. ואך הכפר נשאר, מן הגשמים והשלג הנמס שטפו ועברו על
פני הכפר וימשכוהו אִתם אל הנחלים ואל הים, וירד הכפר אל תחתית הנחל והים,
וינוח בין צמחי הים והשיחים ובחול אשר בתחתית הים, כפר רב נשחת ויתפוצץ
לרסיסים קטנים, אך רוב ממנו נשאר בתחתית הים עד היום הזה, והכפר יקשה משנה
אל שנה ויחזק ויהי לאבן.</p>

<p>ובהתהולל רוח סערה ויהמו מי הים וירעשו גליו, והתנועעו גם
המים אשר מתחת ולקחו את הענבר, הוא אבני הכפר, והשליכון אל החוף, ועל החוף
ימצאון האנשים, ויש גם אשר ירדו אנשים מתחת המים והעלו משם את הענבר
והביאוהו העירה ומכרוה אל החרש העושה כלי ענבר, והחרש ילטש אותן ועשה מהן
ככל אשר יעלה על לבבו.</p>

<p>וּמִמַּפַּל הענבר ומהשברים יעשו אבקה לקטר בבית והיה לריח
נחוח ליושבי הבית, כי ריח הענבר טוב ונעים מאד בהֵעלותו על האש, וגם לַכָּה
יעשו מענבר ומשחו בה כלי עץ וברזל למען היות להם ברק.</p>

<p>הלא תראו בני, כי הענבר הוא כפר העצים אשר צמחו ביערים לפני שנים רבות מאד.</p>

<blockquote>
<br />
</blockquote>

<div class="footnotes">
<hr />
<ol>

<li id="fn:1">
<p>ענבר או אבן הכפר הוא אשר יקראוהו גם קטרון. <a href="#fnref:1" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/48166">https://benyehuda.org/read/48166</a></div></body></html>