<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>הַחַלָק</title>
	<meta name="author" content="הרמן וגנר / יהודה גור"/>
</head>
<body>

<p>כל חלק יולד מביצה קטנה כגולת הסיך. החלק ימליט עד ארבעים
אלף ביצים, השמעתם ארבעים אלף! ובני חלק אחד דים לסעודה שלמה ליושבי עיר לא
קטנה, החלק ממליט ביצים בים קרוב לשפתו, ושם יחמו המים בקיץ מחם קרני השמש
והתבקעו הביצים ויצאו החלקלקים אשר ימצאו רמשים דקים וצמחים די טרפם, ורבים
מהם יהיו לברות לחיי הים, הקיץ יעבר והחלקלקים גדלו מעט, הרוח הקר יהמה
וינשב בעברה, השלג יכסה את פני הארץ, אז יעזבו החלקים את השרטון, אשר גרו
בו עד כה, והלכו אל עמק הים, שם ינוחו המים תמיד וחֻמם אחד בקיץ ובחרף,
בקיץ אמנם אינם מים כמו השרטון, אך תחת זאת אינם קרים כל כך גם בחרף,
והתאספו החלקים זקן ונער יחד אל תחתית הים, ושם ימצאו רבבות חיים שונים
ומשונים, דגים וסרטנים, רכיכות וצמחיים, רבים מהחלקים יהיו לטרף לחיים
גדולים מהם, ויש גם אשר החלקים הגדולים יאכלו את אחיהם הקטנים.</p>

<p>בפי החלק יש שנים קטנות, ובהן יאחז את טרפו.</p>

<p>ובשוב הקיץ והשמש יחל לחמם בקרניו את הארץ ואת הימים,
והתאספו החלקים שפעות שפעות, ועלו על פני הים והלכו אל גדותיו. אז יתנפלו
עליהם חיים רבים שונים ואכלום בכל פה.</p>

<p>השַחַף או אחד מהעופות אוכלי הדגים יתנפל עליהם ותפש את
הדג הרוחף ואכלהו או נשאהו אל קנו לבניו הקטנים הדולפינים והתנינים ויתר
החיים הגדולים אשר בים ירדפו אחרי שפעות החלקים ועשו בהם שַמוֹת, ואחריהם
יראו גם האנשים באניות רבות קטנות וגדולות, ופרשו רשתות וחרמים, והעלו
חלקים לאלפים ולרבבות, וגדל אחד קבוע לחֹרי הרשת למען יוכלו החלקים הקטנים
לצאת מהרשת ולחיות בים עד כי יגדלו גם הם, ואז יבא זמנם הם לבוא אל הרשת
ולהעלות היבשה. ומלחו הדיגים את החלקים ונתנום בחביות, והביאום אלינו
ומכרום לסוחרים ולחנונים.</p>

<p>ואם כי הדיגים ידוגום שנה שנה לרבבות ולמליונים, בכל זאת
לא ימעט מספרם, כי מהביצים אשר ימליטו יתבקע בשנה הבאה חלקים במספר נורא
מאד, כמספר אשר היה בשנה העברה.</p>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/48627">https://benyehuda.org/read/48627</a></div></body></html>