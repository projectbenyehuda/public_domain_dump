<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>דבר אל הקורא</title>
	<meta name="author" content="איתמר בן-אב&quot;י"/>
</head>
<body>

<blockquote>
<p>טובה צפור ביד</p>
</blockquote>

<blockquote>
<p>משתים על הגג&#8230;</p>
</blockquote>

<p>עוד מלפני המלחמה העולמית רמזתי כבר, בשני מאמרים מיוחדים – האחד שהופיע
ב&#8220;העולם&#8221; הברליני לסוקולוב־חרמוני, בשם &#8220;ועתה?&#8221; למחרת המהפכה התורקית
הצעירה משנת 1908 והשני שהופיע ב&#8220;הצפירה&#8221; הורשאית לסוקולוב־ספוג־צ&#8217;רנוביץ
בשם &#8220;רק באשמתנו אנחנו&#8221;, לאחר ההתקפות הערביות נגד מושבות יהודיות בשומרון,
משנת 1912 – כי מהתרכזות הישוב היהודי באזורות מוגבלים מראש תלוי בטחון
עתידנו העברי. עם הכרזת המלחמה העולמית וגלותי לארצות־הברית בספינה היונית
אשר הפליגה מצרימה כאחרונת הספינות הנכריות לעגן במימי יפו – נהלתי תעמולה
רבה לרעיון עצמאות מושבותינו וערינו העבריות גבולות ה&#8220;שבטים הקדמונים&#8221;.
כשהתבשרו מליוני היהודים – בעולם כולו – כי ממשלת אנגליה &#8220;נתנה&#8221; הצהרה
לטובת &#8220;ישראל בארצו&#8221;, יעצתי בראיון אשר נדפס ב&#8220;מקביאן&#8221; הניו־יורקי, לבלי
הסתפק בהצהרה בלבדה ולדרש מינוי מיידי של סגן־נציב לעניני היהודים בא&#8220;י
&#8220;תוך אזורותיהם העצמיים&#8221;. כשארעו מאורעות־הדמים הראשונים בירושלים פרסמתי
ב&#8221;ניו־פלשתין&#8220;, עתונה הרשמי של ההסתדרות הציונית באמריקה, מאמר – בשם <strong>The
Free State of Palestine,</strong> שבו סכמתי את הקוים הכלליים ל&#8221;שאלה הקנטונית&#8220;,
אשר הצעתיה אז כפתרון מוחשי ומיידי לבעיותינו המסובכות בארץ־האבות גם
ציירתי בצדם מפה מיוחדה, אשר בה סימנתי את גבולות ה&#8221;קנטונים&quot; העברים
וה&#8220;קנטונים&#8221; הערבים ביחסם אלה לאלה לפי מצבנו בארץ בימים ההם. כשנה אחר־כך
השלמתי את דעותי אלו בשלשה מאמרים אשר הופיעו ב&#8220;דאר־היום&#8221;,בלוית מפה מתוקנה
ומורחבה, בשם &#8220;ערב ועבר&#8221; ואשר בהם נימקתי את הנחיצות ההכרחית לספח
ל&#8220;פלשתינה קנטונית&#8221; זאת את חצי־אי סיני, כ&#8220;קנטוננו&#8221; הכי גדול למאמצינו
העתידים, עם תעלת סואץ כגבולנו הדרומי לצד מצרים – בהסכמתה המוקדמת של זו
האחרונה, כמובן. ובמאמרים על התעלה העברית־המצרית גם על &#8220;פואדיה&#8221;, שהופיעו
כמה שנים אחר־כך, אמרתי כי עיר מצרית חדשה זאת צריכה להיהפך – אם תרצה בכך
ממשלת פואד מתוך שאיפתה להשתחרר מהאנגלים כליל, ־ לבירת &#8220;קנטוננו&#8221; הדרומי
ולנמלו התכסיסי והמסחרי השני. לפני כשלש שנים – בשעת כינוסה של הכנסיה הי&#8220;ד
&#8220;על נהרות בזל&#8221; מסרתי לקוראי &#8220;הצפירה&#8221;, שעורכו היה אז הסופר הפטמן, שני
מאמרים ראשיים בשם ה&#8221;עצמאות העברית&quot; ובהם חזרה כללית להצעותי הקודמות, גם
הדגשה נוספה עליהן ו&#8220;המנורה&#8221; הפריזית, בעריכתו של עובדיה קמחי החברוני, לא
רק שפרסם פרסם אז מאמר ארוך מאתי בענין זה, אלא גם ערך מחקרה מענינת שבה
השתתפו ביחוד עורך־הדין הציוני המפורסם, פרננד קורקוס, וה' ויקטור <strong>בש</strong>,
נשיא האגודה הצרפתית הידועה <strong>des Droits de</strong> <strong>l&#8217;Homme.</strong></p>

<p>ירחים רבים לפני מאורעות אב האחרון נדפסו ב&#8220;דאר־היום&#8221; וב&#8220;פלשתין ויקלי&#8221;
המאמרים על &#8220;פלשתיניות&#8221;, שעוררו במועדם סערה רבה במחנותינו אנו עם ויכוחים
עזים בעתונות הערבית – ז&#8217;בוטינסקי יצא גלויות נגדי, כשחלק מהעתונים הערבים
התיחסו אלי באהדה ובידידות – ובהם הרחבתי בביאור השיטה ה&#8220;קנטונית&#8221; לארצנו
לפי הדוגמא השויצית הידועה לכל.</p>

<p>בינתים מצא רעיון זה בנות־קול לרוב בא&#8220;י עצמה גם בגולה. ה' יעקבסון, בא־כח
ההנהלה הציונית בחבר־הלאמים יצא לטובתו בגלוי בעתונו &#8220;פלשתין&#8221; היוצא לאור
בפאריז ועורך־הדין דיקשטיין הלך בעקבותיו (מבלי הזכיר את שמי, כמובן, כאבי
הרעיון הזה) בהדפיסו ב&#8221;העולם&#8220;, שתחת עריכת קליינמן, שני מאמרים מענינים מאד
לתמיכת ה&#8221;שיטה הקנטונית&#8220;. אינני יודע, אמנם, מה יחס ההנהלה הציונית הכללית
ל&#8221;קנטוניות&#8220;. בהאמיני, אבל, כי הגיעה השעה להצבת הצעותי ה&#8221;קנטוניות&quot; על במת
הניצוחים הבין־לאומיים מצאתי לטוב לאסף לחוברת זאת את המאמרים האחרונים
שכתבתי בקשר עמהן בזמן האחרון – מאז מאורעות אב ועד לשבועות אלה, – גם
להוסיף עליהם את המאמר שכתבתי לפני כארבע־עשרה שנה ב&#8220;התרן&#8221; הניו־יורקי על
הדגשת הנחיצות בהתפתחות ימית עברית מחודשה, שתהא מעין &#8220;קנטון ימי&#8221; עוזר
לקנטונינו היבשתיים. מאמרים אלה – זוהי בכל־אופן תקותי – יועילו לברר את
הדברים וללבן את השקפות ונמצאה אולי סוף־סוף הדרך להשגת מטרתנו הסופית –
יהודה השלמאית.</p>

<p>קטנה אמנם היא יהודתי זאת המיידית אך בטוחה היא מראש, בהיותה נשענת על
תקדימיהם של כל העמים הישבנים בעבר גם בהוה.</p>

<p>&#8220;זו היא הפעם הראשונה – הצהיר ד&#8221;ר וייצמן בישיבה הרשמית הראשונה לסוכנות
היהודית לפני כמה ימים – שעם מהעמים בונה את ביתו הלאמי מבלי כיבוש אזרועי
ומקלעי, ומכאן המכשולים העצומים על דרכנו ציונה&quot;.</p>

<p>בתנאים אלה אין, לדעתי, כ&#8220;קנטוניות&#8221; להביאנו לאט־לאט ל&#8220;מלכות&#8221; – מיהודה
הקטנה היום ליהודה הגדולה מחר.</p>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/16244">https://benyehuda.org/read/16244</a></div></body></html>