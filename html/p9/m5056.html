<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>בקרת ספרים</title>
	<meta name="author" content="אורי ניסן גנסין"/>
</head>
<body>

<h2 id="מעשהתעתועים–מאתדרש.ראבין">&#8220;מעשה תעתועים&#8221; – מאת ד&quot;ר ש. ראבין</h2>

<p>הד&quot;ר הנכבד ש. ראבין נתקנא בספרויות העמים, שיש להם ספרים המכילים את כל הבלי אוּמתן: כמו לספרות אשכנז יש ספר המכיל את כל הבלי אשכנז, להספרות הרוסית – ספר המכיל את כל הבלֶיהָ וכן בכל ספרות וספרות; לכן קינא בָן ויאיר לברוא גם הוא ספר כזה בספרותנו; אבל, כנראה לא עלתה בידו.</p>

<p>המחבר הנ&quot;ל, ברצותו להגיש לנו ספר כזה, באר לנו בהקדמה לא קצרה כי ישראל נקיים הם מכל שמץ מעשה-הבל, וכי גם תורתנו ציוותנו לבל נלך בדרכי הגויים המאמינים באמונות טפלות, בכישופים ובעוד, וכי <strong>לא נחש ביעקב ולא קסם בישראל</strong> – הכל טוב!!</p>

<p>ראשית דבר, יחֵל לבאר לנו את דעתו אודות הגן-עדן, הגיהנם, אודות חיבוט-הקבר ועוד כאלו &#8220;הושענות חבוטות!&#8221;..</p>

<p>אחרי-כן יחל לספור ולמנות אחת לאחת את הבלי אומתנו – – – הבלים:</p>

<p>כל מנהגי ישראל אשר לא בחמישה חומשי תורה יסודם; רק בעלי התלמוד קבעום למנהגי ישראל; כל הדברים האלה יחשוב ד&quot;רנו להבָלים!(?)</p>

<p>והנה לא באתי להתפלפל עם הד&#8220;ר הנ&#8221;ל אודות מנהגינו; למוֹתר אחשוב זאת; לוֹ יש רשות לדבר בחפצו, ולנו יש רשות לעשות כחפצנו; אך חפצי בזה להראות כי הד&#8220;ר הנ&#8221;ל כחפצו, להכניס בספרותנו &#8220;ספר-הבלים&#8221; הגיש לנו – לא נדע איך לכנות את ספרו.</p>

<p>&#8220;ההרים (התגעשו) ויולידו – עכבר!..&#8221;</p>

<p>מה חוּדש לנו? בין כה וכה, בין אם נאמר כי צָדק הוא במשפטו ובין אם נשלול ממנו את הצדק – לא עלה חפצו בידו:</p>

<p>איך שנאמר, לא נוכל להבין את חפצו בספרו זה; אם דברי בעלי האגדה קדושים הנם בעיניו – מדוע-זה יִמנֶה את מִנהָגיה בכלל ההבלים? ואם כהבלים הינם בעיניו, מה – – – הלא כבר קבוצים ועומדים הם כולם כאחד, – – – לימוד?! – – –</p>

<p>[מתוך &quot;הקוף]</p>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/5056">https://benyehuda.org/read/5056</a></div></body></html>