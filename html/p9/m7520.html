<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>מַתַּן תּוֹרָה</title>
	<meta name="author" content="אורי ניסן גנסין"/>
</head>
<body>

<h2 id="א">א</h2>

<blockquote>
<p>לֹא בְּמַחְשַׁכִּים, בְּסִתְרֵי נְשִׁיָּה,</p>

<p>בְּמַאְפֵּלְיַת הַלַּיִל, בְּעִמְקֵי דֻמִיָּה,</p>

<p>יַד אֵל אֶת הַתּוֹרָה הַקְּדוֹשָׁה, הַיְחִידָה,</p>

<p>עֲרֻבַּת שְׁלוֹם עוֹלָם, אֵלֵינוּ הוֹרִידָה; –</p>

<p>בַּכִּכָּר הַגָּדוֹל וּרְחַב-הַיָּדָיִם,</p>

<p>בְּמִדְבָּר פָּתוּחַ מִכָּל הָאַפְסָיִם,</p>

<p>פָּתוּחַ לַכֹּל, מִבְּלִי גְבוּל שֶיַּפְרִיעַ –</p>

<p>שָׁם שֵׁם שׁוֹכֵן מְעוֹנָה אֵלֵינוּ הוֹפִיעַ.</p>

<p>הַהוּשַׁב עַל עָקֵב? אִם אָזַן אֲרֶשֶׁת</p>

<p>אַף קַלָּה שֶׁל אִסָּר כֹּל, חָפֵץ לָגֶשֶׁת?</p>

<p>&quot;בַּתּוֹרָה מִי יִבְחַר, מֵעַמִּים כֻּלָהַם</p>

<p>אֶל סִינַי יִגָּשָׁה!&quot; – קוֹל הִרְעִים כָּרָעַם.
<br><br />
בַּבֹּקֶר, הַחַרְסָה עֵת תֵּבֵל הִגִּיהַּ</p>

<p>מִמְּרוֹמִים קוֹל שַׁדַּי אֵלֵינוּ הִגִּיעַ,</p>

<p>לֹא בְּעִתּוֹת יָנוּמוּ, יִשְׁלָיוּ אֲנָשִׁים –</p>

<p>בַּבֹּקֶר, עֵת יֶהֱמוּ חַיִּים חֲדָשִׁים!
<br><br />
וּבְלִוְיַת הַבָּרָק עִם רַעַם הַגַּלְגַּל</p>

<p>אָז קוֹל אֱלֹהִים בְּתַעֲצֻמוֹת הִתְגַּלְגַּל</p>

<p>וַיַּרְעֵם הַהֵד כָּל מֶרְחַקֵּי אַפְסָיִם,</p>

<p>וַיָּזֶן כָּל נִבְרָא, וַיַּטֶּה אָזְנָיִם</p>

<p>אֵל קוֹל אֲדֹנָי, הַמִּתְהַלֵּךְ בֶּחָיִל</p>

<p>וּבְהָדָר אֵין קֵצֶה אֶל עַמּוֹ יִשְׂרָאֵל,</p>

<p>הַמַּשְׁלִיךְ חִתִּיתוֹ עַל זָקֵן וָנָעַר,</p>

<p>וּמַחֲרִיד בְּלֶכְתּוֹ אֲרָזִים בַּיָּעַר.
<br></p>
</blockquote>

<h2 id="ב">ב</h2>

<blockquote>
<p>אִם זְבוּל בַּשָּׁמַיִם לוֹ שָׂם אֲדֹנָי</p>

<p>וְאֶרֶץ – לְמִשְׁכָּן לָאָדָם הֶחָי –</p>

<p>אַךְ אָז אֶת תּוֹרָתוֹ עֵת הַנְחִיל הִתְאָו</p>

<p>&#8220;הַגְבִּיהִי, הַשְּׁפֵלָה!&#8221; בְּעֹז נָתַן צָו,</p>

<p>וַתִּשְׁלַם בְּתֵבֵל דֻּמִיַּת רתֵת</p>

<p>עֵת מִלַּת אֵל צְבָאוֹת הִתְמַלְּטָה בְּעֹז,</p>

<p>וַיֶחֱרַד וַיַּעֲמֹד מִזַּעְפּוֹ הַיָּם,</p>

<p>וַיֶּחֱשֶׁה הַצִּפּוֹר, בּוֹ רוּחַ לֹא קָם,</p>

<p>וַיִּדֹּם בָּאֲוֵיר כָּל מַשָּׁק וָהֵד</p>

<p>וַיִּגְוַע עַל שִׂפְתֵי אֶרְאֶלֵּי הַהוֹד</p>

<p>הַ&#8220;קָּדוֹשׁ&#8221; – בַּל הַשְׁמַע הֲבָרָה וּצְלִיל,</p>

<p>וַיַּעַמְדוּ מִכְּרוֹעַ לְפָנָיו בְּחִיל.</p>

<p>וַתְּהִי מִלַּת אֵל מֵעַל פִּסְגַּת הָהָר</p>

<p>כַּמָּן, אֲשֶׁר הוֹרִיד בַּמִּדְבָּר מִכְּבָר,</p>

<p>שֶׁסָּעַד לֵב נַעַר, וַיִּמְתַּק לַשָּׁב,</p>

<p>וַיְהִי בְּפִי עוֹלָל כֶּחָלָב הַזָּב –</p>

<p>וַתַּעֲנִיק לַנַּעַר רַעֲנַנּוּת הַלֵּב</p>

<p>וַתְּמַלֵּא לַשָּׁב גַּם אַוָּתוֹ לָרֹב,</p>

<p>וַתָּזֶן כָּל אֻמָּה בְּרֶטֶט וּרְתֵת</p>

<p>אֶת נִשְׁמַת הָאֵל בַּדֻּמִיָּה הַזֹּאת,</p>

<p>וַתַּקְשֵׁב כָּל אֹזֶן אֶת מִלַּת אֵל חָי:</p>

<p>עַם סְגֻלָּה לִי אָתָּה, וַאֲנִי – אֲדֹנָי!</p>
</blockquote>

<br>  

<p>&#8220;הצפירה&#8221; 115 שנת ה-27, 1900</p>

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/7520">https://benyehuda.org/read/7520</a></div></body></html>