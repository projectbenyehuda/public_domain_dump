<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>מִמִזְרָח שֶׁמֶשׁ וְעַד מְבוֹאוֹ</title>
	<meta name="author" content="חיים דוד נוסבוים"/>
</head>
<body>

<p>(תהלים קי&quot;ג, ג')</p>

<blockquote>
<br />

<p>יִלְבְּנוּ פְּנֵי קָדִים,</p>
</blockquote>

<blockquote>
<p>אוֹר שַׁחַר בְּהִלוֹ;</p>
</blockquote>

<blockquote>
<p>יוּלַד שֶׁמֶשׁ בֹּקֶר,</p>
</blockquote>

<blockquote>
<p>גֻלַת כֶּסֶף כֻּלוֹ!</p>

<br />

<p>יַעַל רוּם מְרוֹמִים,</p>
</blockquote>

<blockquote>
<p>עַד חֶלְדֵי צָהֳרָיִם:</p>
</blockquote>

<blockquote>
<p>יַצְהִיל, יֵיטִיב פָּנִים</p>
</blockquote>

<blockquote>
<p>בְּזִיו-זְהַב אַפָּיִם!</p>

<br />

<p>יֵאֶדְמוּ שְׁמֵי עֲרָבִים:</p>
</blockquote>

<blockquote>
<p>קְלַסְתֵּר פְּנֵי הַחַמָה,</p>
</blockquote>

<blockquote>
<p>כִנְטוֹתָהּ מַעֲרָבָה,</p>
</blockquote>

<blockquote>
<p>גֻלָה אֲדַמְדָמָה!</p>
</blockquote>

<p>* * *</p>

<blockquote>
<p>יוּלַד יֶלֶד קָטָן</p>
</blockquote>

<blockquote>
<p>יוֹנֵק חֲלֵב שָׁדַיִם:</p>
</blockquote>

<blockquote>
<p>תִּינוֹק שַׁעֲשׁוּעִים,</p>
</blockquote>

<blockquote>
<p>יִנָשֵׂא עַל כַּפָּיִם!</p>

<br />

<p>יִשְׁגֶה מַעֲלָה מַעֲלָה,</p>
</blockquote>

<blockquote>
<p>בָּחוּר כַּאֲרָזִים;</p>
</blockquote>

<blockquote>
<p>יָאִירוּ פְּנֵי הַנוֹעַר,</p>
</blockquote>

<blockquote>
<p>בְּקַרְנֵי פָז מוּפָזִים!</p>

<br />

<p>יִרְדוֹף אֱנוֹשׁ קָדִים,</p>
</blockquote>

<blockquote>
<p>נָפְלוּ לוֹ חֲבָלִים</p>
</blockquote>

<blockquote>
<p>בַּמִדְבָּר, בָּעֲרָבָה:</p>
</blockquote>

<blockquote>
<p>תַּחַת אוֹר – – צִלָלִים!</p>
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/21710">https://benyehuda.org/read/21710</a></div></body></html>