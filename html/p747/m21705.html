<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>בְּאַחֲרִית הַיָמִים</title>
	<meta name="author" content="חיים דוד נוסבוים"/>
</head>
<body>

<blockquote>
<br />

<p>וּבְאַחֲרִית הַיָמִים,</p>
</blockquote>

<blockquote>
<p>בְּאַחֲרִית יָמֶיךָ,</p>
</blockquote>

<blockquote>
<p>בֶּן אָדָם, אָז קָמִים</p>
</blockquote>

<blockquote>
<p>מַכְאוֹבִים עָלֶיךָ!</p>
</blockquote>

<blockquote>
<p>כִּגְשָׁמִים נִזְעָמִים</p>
</blockquote>

<blockquote>
<p>אֶת חַדְרֵי נַפְשֶׁךָ</p>
</blockquote>

<blockquote>
<p>שָׁטוֹף יִשְׁטוֹפוּ,</p>
</blockquote>

<blockquote>
<p>וְאֶת גוּפְךָ יִגְרוֹפוּ</p>
</blockquote>

<blockquote>
<p>לִתְהוֹמֵי הָאַיִן!</p>
</blockquote>

<blockquote>
<p>וְכָבְתָה הָעַיִן,</p>
</blockquote>

<blockquote>
<p>וְכָבָה הָאוֹר,</p>
</blockquote>

<blockquote>
<p>וְיֶחְדַל מְקוֹר</p>
</blockquote>

<blockquote>
<p>מוֹצָא הַמַיִם,</p>
</blockquote>

<blockquote>
<p>וְאָפְסוּ הַחַיִים!</p>
</blockquote>

<p>* * *</p>

<blockquote>
<p>וְכִכְלוֹת הַכֹּל&#8230;</p>
</blockquote>

<blockquote>
<p>בִּבְלוֹעַ הַשְׁאוֹל,</p>
</blockquote>

<blockquote>
<p>בֶּן אָדָם, עוֹלָמְךָ;</p>
</blockquote>

<blockquote>
<p>הָאֲדָמָה אֶת דָמְךָ</p>
</blockquote>

<blockquote>
<p>כִּי לָקְקָה, מָצָצָה,</p>
</blockquote>

<blockquote>
<p>וְהָאָרֶץ הִתְפַּלָצָה,</p>
</blockquote>

<blockquote>
<p>נָמְקָה תַחְתֶּיךָ&#8230;</p>
</blockquote>

<blockquote>
<p>קוֹל מֵאַחֲרֶיךָ</p>
</blockquote>

<blockquote>
<p>יִקְרָא: &quot;הַגִידָה</p>
</blockquote>

<blockquote>
<p>אֶת פֶּשֶׁר הַחִידָה!</p>
</blockquote>

<blockquote>
<p>לַחַיִים, מַה יִתְרוֹן,</p>
</blockquote>

<blockquote>
<p>לַמָוֶת מַה פִּתְרוֹן?&quot;</p>
</blockquote>

<blockquote>
<p>וְאָבַד הַהֵד, וְעוֹד</p>
</blockquote>

<blockquote>
<p>לֹא נִגְלָה הַסוֹד!</p>
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/21705">https://benyehuda.org/read/21705</a></div></body></html>