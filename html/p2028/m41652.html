<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[אָנָּא הַבֵּט עַמְּךָ כֻּלָּנוּ (סליחה)]</title>
	<meta name="author" content="יחיאל בר אברהם"/>
</head>
<body>

<p><strong>סליחה</strong></p>

<br />

<blockquote>
<p>אָנָּא הַבֵּט עַמְּךָ כֻּלָּנוּ</p>

<p>אִם אָנַפְתָּ תְּשׁוֹבֵב לָנוּ.</p>

<br />
</blockquote>

<blockquote>
<p>בַּקֵּשׁ וּדְרשׁ עֶלְבּוֹן סְגֻלֶּיךָ</p>

<p>בָּאֵי לְהִתְנַפֵּל לַהֲדֹם רַגְלֶיךָ.</p>

<br />
</blockquote>

<blockquote>
<p>גִּלִינוּ אֵלֶיךָ גִּלּוּעַ רִיבֵנוּ</p>

<p>גֹּאֲלֵנוּ מִצַּר נִקְדָּשׁ בְּקִרְבֵּנוּ.</p>

<br />
</blockquote>

<blockquote>
<p>דִּכְּאוּ נַחֲלָתְךָ וְעַמְּךָ עִנּוּ</p>

<p>דּוֹפְקֵי דְלָתֶיךָ וְעָלֶיךָ נִשְׁעָנוּ.</p>

<br />
</blockquote>

<blockquote>
<p>הָעוֹנֶה לְקוֹרְאָיו בְּעָמְדָם בַּמֵּצָר</p>

<p>הָבָה לָּנוּ עֶזְרָת מִצָּר.</p>

<br />
</blockquote>

<blockquote>
<p>וּמִכֹּל גְּבוּרָתָם יֵבוֹשׁוּ לְהֻמֲמָה</p>

<p>וְיֵדְעוּ גוֹיִם אֱנוֹשׁ הֵמָּה.</p>

<br />
</blockquote>

<blockquote>
<p>זֶרֶם קִיר סִתְרָם נֶחְשָׁב</p>

<p>זְקוּקְךָ עִמָּם לֹא יִתְחַשָּׁב.</p>

<br />
</blockquote>

<blockquote>
<p>חָלוּד וּמָרְקָב הַנֶּחְבָּל בִּפְתָאֵימוֹ</p>

<p>חַטַּאת פִּימוֹ דְּבַר שְׂפָתֵימוֹ.</p>

<br />
</blockquote>

<blockquote>
<p>טְבוּל שַׁחַת וּתְעוּב שְׂלָמוֹת</p>

<p>טוֹעֲנִים לְשַׁתֵּף לִמְשַׁכְלֵל עוֹלָמוֹת&#8230;</p>

<br />
</blockquote>

<blockquote>
<p>לְזֹאת כְּסָלַי מָלְאוּ נִקְלֶה</p>

<p>לְעַם קֹדֶשׁ נֻפַּץ וְיִכְלֶה.</p>

<br />
</blockquote>

<blockquote>
<p>מוּסַר כְּלִמָּתָם כְּשָׁמְעוּ מִמַּזְעִימֶיךָ</p>

<p>מָסְרוּ נַפְשָׁם בִּקְדֻשַּׁת שְׁמֶךָ.</p>

<br />
</blockquote>

<blockquote>
<p>נֵאוּצָם בְּקָשְׁבִי בְּבַהַל אֶשְׁתּוֹמֵם</p>

<p>נֶהֱמַמְתִּי נִדְמַמְתִּי וְיָשַׁבְתִּי שׁוֹמֵם.</p>

<br />
</blockquote>

<blockquote>
<p>סָקַרְתִּי פֹה וִישׁוּעָתָה אָיִן</p>

<p>סִבַּרְתִּי עֶזְרִי יָבוֹא מֵאָיִן.</p>

<br />
</blockquote>

<blockquote>
<p>עוֹרֲרָה גְבוּרָתְךָ וּלְכָה לִישׁוּעָתָה</p>

<p>עֶתֶר שְׁעֵה וְהַצִּילֵנוּ מִבְּעָתָה.</p>

<br />
</blockquote>

<blockquote>
<p>פִּלְאֲךָ הַפְלֵא צַדִּיק וּמוֹשִׁיעַ</p>

<p>פְּקוּדֶיךָ מִיַּד צַר תּוֹשִׁיעַ.</p>

<br />
</blockquote>

<blockquote>
<p>צִפִּיתִי לְךָ מַלְכִּי מִקֶּדֶם</p>

<p>צוֹחֲנִי לְהַכְרֵעַ פָּנָיו לְקַדֵּם.</p>

<br />
</blockquote>

<blockquote>
<p>קוֹצֵץ וְרוֹצֵץ כְּשִׁבֹּלֶת אֲמִירֶךָ</p>

<p>קַלְּעֵהוּ כַסּוּפָה בִּרְדֹף מַאֲמִירֶךָ.</p>

<br />
</blockquote>

<blockquote>
<p>רַבֵּץ נְעִימֶיךָ כִּנְבוּאַת חִזָּיוֹן</p>

<p>רָמָה יָדְךָ בַּל יֶחֱזָיוּן.</p>

<br />
</blockquote>

<blockquote>
<p>שְׁעֵה שַׁוְעַת גָּחוּן וְרָבוּץ</p>

<p>שְׁלֵמֶיךָ מַלֵּט מִטְּבִיעַת בּוֹץ.</p>

<br />
</blockquote>

<blockquote>
<p>תְּקַבֵּל שֶׁפֶךְ שִׂיחַ עָטוּף</p>

<p>תִּפְקַח קוֹחוֹ מִשִּׁבֹּלֶת שָׁטוּף.</p>

<br />
</blockquote>

<blockquote>
<p>יֳפִי מִשְׁכָּנְךָ בַּל יְנֻבָּל</p>

<p>חֶרְפָּתְךָ זְכֹר מִנִּי נָבָל.</p>

<br />
</blockquote>

<blockquote>
<p>יַכִּירוּ וְיֵדְעוּ שֶׁאֵין בִּלְעָדֶיךָ</p>

<p>אַתָּה שִׁמְךָ יְיָ לְבַדֶּךָ.</p>

<br />
</blockquote>

<blockquote>
<p>בְּהֶגְיוֹן רִשּׁוּמְךָ הִקְוִיתָ מְיַחֲלֶיךָ</p>

<p>אָב רַחוּם הֱיוֹת לִמְחַלֶּיךָ.</p>

<br />
</blockquote>

<blockquote>
<p>חוֹכֶיךָ זַכֵּה קִוּוּיָם לְהַעֲרֵץ</p>

<p>עֶלְיוֹן עַל כָּל הָאָרֶץ.</p>

<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/41652">https://benyehuda.org/read/41652</a></div></body></html>