<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>פָּרְחָה הַכַּלָּנִית</title>
	<meta name="author" content="שאול טשרניחובסקי"/>
</head>
<body>

<blockquote>
<p>פָּרְחָה הַכַּלָּנִית אֲכוּלַת הָאֵשׁ,</p>

<p>מַטִּיפָה דָמֶיהָ בִּמְלֹא כָל הָאָרֶץ</p>

<p>בַּיֶּרֶק הָעוֹלֶה עִם אָבִיב וָחֹם;</p>

<p>אַךְ אַתְּ לֹא זָכַרְתְּ, אַךְ אַתְּ לֹא קָטַפְתְּ</p>

<p>בִּשְׁבִילִי אַף עָלֶה מֵעֲלֵי הַנּוֹי</p>

<p>(וְהִיא הָיְתָה סָבִיב עַל כָּל גֶּבַע, גָּיְא&#8230;)</p>

<p>לְתִתּוֹ בְמַעֲטָפָה וּלְשָׁלְחוֹ לִי פֹה.
<br><br />
שָׁכַחַתְּ, שָׁכַחַתְּ, אֲבוֹי!</p>

<p>הוֹי, אַתְּ הָאוֹהֶבֶת עַל תְּנָאי.
<br><br />
וּבְעֵת נָדַף רֵיחַ תַּפּוּחַ הַפָּז,</p>

<p>תַּפּוּחַ הַזָּהָב, וְקָסַם לַמְּדִינָה</p>

<p>כְּשֶׁמֶשׁ שֶׁל תִּקְוָה, כִּמְסַמֵּל לְבוֹא</p>

<p>חֲלוֹם חֵרוּתֵנוּ וּתְחִיַּת הָעָם,</p>

<p>לֹא הָיָה גַם אָדָם, אַף אֶחָד לֹא חָשׁ</p>

<p>מֵאֵלֶּה שֶׁחָלְמוּ אִתִּי הַחֲלוֹם</p>

<p>וְקָטַף בִשְׁבִילִי – הָרָחוֹק, כִּי רָשׁ</p>

<p>לֹא הָיָה, לֹא הָיָה, אֲבוֹי! –</p>

<p>וְשָׁלַח לִי פֶּרַח הֲלֹם.
<br><br />
וּבְהַקְטִיר קְטָרְתּוֹ הַכֹּהֵן בָּעֵץ</p>

<p>מִבֵּין טְרַפְרַפֵּי הָאַטְלַס הָרָכִיךְ,</p>

<p>וְבְהַרְנִין שִׁיר בָּשְׂמוֹ מִגְּבִיעֵי הַפָּז</p>

<p>הַזַּיִת הַמְאֶַסֵּף לַעֲצֵי הַפְּרִי,</p>

<p>לֹא נִמְצְאָה יָד טוֹבָה – יַד אַחִים לְשִׁיר –</p>

<p>בְּכָל אֶרֶץ הַשֶּׁמֶשׁ וְתַחַת שְׁמֵי כְחֹל</p>

<p>וְעָקְרָה לִי זְמוֹרָה לְשָׁלְחָהּ לִי צִיר –</p>

<p>כִּי אֵין לִי, כִּי אֵין לִי, אֲבוֹי!</p>

<p>בְּאֶרֶץ אֲבוֹתַי אֵין כֹּל.</p>
</blockquote>

<br>  

<p>פיכטנגרונד</p>

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/8510">https://benyehuda.org/read/8510</a></div></body></html>