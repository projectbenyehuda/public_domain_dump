<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>הֲכִנְטוֹת הַצֵּל</title>
	<meta name="author" content="שאול טשרניחובסקי"/>
</head>
<body>

<blockquote>
<p>הֲכִנְטוֹת הַצֵּל</p>

<p>לֹא עוֹד יָאִיר יוֹם?</p>

<p>וְכִי יוּעַם פָּז,</p>

<p>יֶחְדַּל טָהֳרוֹ?</p>

<p>עַל פָּנַיִךְ אֶעֱבֹר –</p>

<p>וְלֹא תִּתְבּוֹנְנִי,</p>

<p>וְלִשְׁלוֹמֵךְ אֶשְׁאֲלָה –</p>

<p>וְאֵין לִי מַעֲנֶה.</p>

<p>לֹא אָעִידָה בָּךְ,</p>

<p>גַּם לֹא אֶשְׁאֲלָה&#8230;</p>

<p>לוֹכֵד צִפּוֹר-גַּן</p>

<p>הֲכִי יֶאְשָׁם?</p>

<p>קוֹטֵף שִׂיחַ-גַּיְא</p>

<p>וְלֹא נִסְלַח לוֹ?</p>

<p>לִבִּי חָלָל בִּי –</p>

<p>בַּמֶּה נֶחְשָׁב הוּא?</p>

<p>וְאִם גַּם נֶעֱקַר,</p>

<p>הֲתִשְׁתּוֹחֲחִי?</p>

<p>לֹא אֲקַלֵּל יוֹם</p>

<p>בּוֹ נוֹלַדְתִּי,</p>

<p>אַף לֹא אֶקֹּב זְמָן,</p>

<p>כִּי יִתְפּוֹרֵר חִישׁ.</p>

<p>אֵצֵא לִי הַיַּעֲרָה,</p>

<p>שִׁיר צִפֳּרִים בּוֹ,</p>

<p>לָעֲרָבָה – שָׁם</p>

<p>דְּבִיר וּמֶרְחַב-אֵל.</p>

<p>הָרִים אֶעֱלֶה,</p>

<p>עָב בָּם קִנְּנָה,</p>

<p>וּבְמַעֲמַקֵּי-תְּהוֹם</p>

<p>אַשְׁלִיךְ שִׁבְרִי זֶה.</p>

<p>לִפְנֵי רוּחַ-יָּם</p>

<p>וּמִדְבְּרוֹת אֵל</p>

<p>אֲפִיצֶנּוּ שָׁם</p>

<p>וַאֲסָעֲרוֹ.</p>

<p>מִנִּי יַעֲרֵי-עַד</p>

<p>אָבִיא שִׁירַת גִּיל:</p>

<p>רֹן צִפֳּרֵי-דְרוֹר,</p>

<p>שִׁירַת אַרְזֵי-אֵל</p>

<p>אֵין פִּתְרוֹנִים לָהּ.</p>

<p>לֹא אֲקַלֵּל יוֹם</p>

<p>חָשַׁךְ בַּעֲדִי.</p>

<p>סְבִיבַי נִשְׂעֲרָה –</p>

<p>דִּמְעָה זָרָה לִי.</p>

<p>שׁוּב אֶתְנַעֲרָה,</p>

<p>וּפִי מָלֵא שִׁיר</p>

<p>שִׁירַת-גִּיל – אֵין קֵץ – – –</p>

<p>וְיָנוּחַ לִי.
<br><br />
מַה תִּתְבּוֹנְנִי</p>

<p>בִּי, מַה תֶּחֱזִי?</p>

<p>הֲכִנְטוֹת הַצֵּל,</p>

<p>לֹא עוֹד יָאִיר יוֹם?</p>

<p>וְכִי יוּעַם פֶּז,</p>

<p>יֶחְדַּל טָהֳרוֹ?</p>
</blockquote>

<br>  

<p>הידלברג</p>

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/7353">https://benyehuda.org/read/7353</a></div></body></html>