<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>לִ&quot;סְְלִִיחוֹת&quot;</title>
	<meta name="author" content="שאול טשרניחובסקי"/>
</head>
<body>

<blockquote>
<p>מַה חַמָּה מִטָּתִי,</p>
</blockquote>

<blockquote>
<p>חֲמִימוֹת הַשְׂמִיכוֹת&#8230;</p>
</blockquote>

<blockquote>
<p>קוֹל דוֹפֵק בַּחַלּוֹן:</p>
</blockquote>

<blockquote>
<p>&#8220;הָקִיצוּ לִסְלִיחוֹת!&#8221;</p>
</blockquote>

<br />

<blockquote>
<p>עִם אִָבי לָלֶכֶת</p>
</blockquote>

<blockquote>
<p>תְּשׁוּקָתִי מָה רַבָּה.</p>
</blockquote>

<blockquote>
<p>– קָחֵנִי גַם אוֹתִי,</p>
</blockquote>

<blockquote>
<p>קָחֵנִי נָא אַבָּא!</p>
</blockquote>

<blockquote>
<p>– &quot;חֲדַל לְךָ, יַקִּירי</p>
</blockquote>

<blockquote>
<p>עוֹד לַיְלָה וְצִנָּה&quot;.</p>
</blockquote>

<blockquote>
<p>לִי אִמִּי סַנֵּיגוֹר</p>
</blockquote>

<blockquote>
<p>וַיִּתֵּן לִי חֲנִינָה.</p>
</blockquote>

<br />

<blockquote>
<p>– &quot;הִכּוֹנָה, הִזְדָּרֵז,</p>
</blockquote>

<blockquote>
<p>אַיֵּה נְעָלֶיךָ,</p>
</blockquote>

<blockquote>
<p>מִגְבַּעְתְּךָ הַחַמָּה</p>
</blockquote>

<blockquote>
<p>שִׂים תָּשִׂים עָלֶיךָ!&quot;</p>
</blockquote>

<br />

<blockquote>
<p>יָצָאנוּ הַחוּצָה-</p>
</blockquote>

<blockquote>
<p>עוֹד לָיְלָה, עוֹד לָיְלָה&#8230;</p>
</blockquote>

<blockquote>
<p>זָרוּעַ כּוֹכָבִים</p>
</blockquote>

<blockquote>
<p>אַפִּרְיוֹן שֶׁל מָעְלָה.</p>
</blockquote>

<br />

<blockquote>
<p>הַמְּנוֹרָה מְהַבְהֶבֶת</p>
</blockquote>

<blockquote>
<p>מִבַּעַד הַחַלּוֹנוֹת,</p>
</blockquote>

<blockquote>
<p>וְרוּחַ מְיַבֶּבֶת</p>
</blockquote>

<blockquote>
<p>בֵּין פֹּארוֹת אִילָנוֹת.</p>
</blockquote>

<br />

<blockquote>
<p>הַצִּנָּה אוֹחֶזֶת</p>
</blockquote>

<blockquote>
<p>בְּדַל אָזְנִי, קְצֵה אַפִּי.</p>
</blockquote>

<blockquote>
<p>– &#8220;לֹא אָבִי, כִּי חַם לִי&#8221; –</p>
</blockquote>

<blockquote>
<p>וָאֶתְכַּס בְּכַפִּי.</p>
</blockquote>

<br />


</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן-יהודה באינטרנט</a>.  הוא זמין תמיד בכתובת הבאה:<br /><a href="https://bybe.benyehuda.org/read/11155">https://bybe.benyehuda.org/read/11155</a></div></body></html>