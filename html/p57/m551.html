<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אִיפִיאַטְרוֹס לְעֵת מְצֹא הָיָה אָבִי</title>
	<meta name="author" content="שאול טשרניחובסקי"/>
</head>
<body>

<blockquote>
<p>אִיפִיאַטְרוֹס<a href="#fn:1" id="fnref:1" title="see footnote" class="footnote"><sup>1</sup></a> לְעֵת מְצֹא הָיָה אָבִי זַ&quot;ל בֶּחָבֶל.</p>

<p>לֹא שֶׁהִתְפַּרְנֵס מִזֶּה; אֶלָּא שֶׁקֹּרַת רוּחַ</p>

<p>מָצָא בְאֻמָּנוּת זוֹ לִכְשֶׁהִתְפַּנָּה מֵעִסְקוֹ,</p>

<p>אוֹ לִכְשֶׁסָּר אֵלָיו אַחַד הַכַּפְרִים – חֲסִידָיו.</p>

<p>וְחֶסֶד-רִאשׁוֹנִים לוֹ זָכְרוּ כַמָּה וְכַמָּה יְשִׁישִׁים</p>

<p>גַּם כְּשֶׁנִּתְמַנָּה בַכְּפָר רוֹפֵא-בְהֵמוֹת בַּזֶּמְסְטְוָה<a href="#fn:2" id="fnref:2" title="see footnote" class="footnote"><sup>2</sup></a>,</p>

<p>הָיוּ מַשְׁכִּימִים לְפִתְחוֹ בִתְחִנָּה וּתְשׁוּרָה צְנוּעָה</p>

<p>לְאַחַר יֵאוּשׁ מִתְּרוּפָה לִבְהֶמְתָּם הַדְּווּיָה בַחֲלוֹתָהּ,</p>

<p>אוֹ לִכְשֶׁאָרְכוּ לָמוֹ יְמֵי חָלְיָהּ שֶׁלָּהּ וּמְרוּדֶיהָ.</p>

<p>וְיֵשׁ אֲשֶׁר הָיוּ לִפְעָמִים גַּם מַעֲרִימִים עַל אַבָּא,</p>

<p>קִבְּלוּ כָל מַה שֶּׁקִּבְּלוּ וְרִפְּאוּ בוֹ אַנְשֵׁי בֵיתָם.</p>

<p>אֶפֶס בַּתְּקוּפָה הַהִיא הָיָה מִשְׁתַּמֵּט וּמְסָרֵב,</p>

<p>נַעֲנֶה רַק לְמַכִּירָיו-מֵאָז, לַנֶּאֱמָנִים בִּבְרִיתוֹ,</p>

<p>טֶרֶם יְהִי רוֹפֵא בָאָרֶץ, וְאֵין רוֹפֵא-בְהֵמוֹת בַּמְּדִינָה.</p>

<p>גַּם מַתַּן שָׂכָר לֹא הָיָה מְקַבֵּל לַחֲלוּטִין, שְׂכַר טִרְחָה,</p>

<p>לְרַבּוֹת מְחִיר הָרְפוּאָה הַטּוֹבָה וְהַמִּשְׁחָה הַבְּדוּקָה.
<br><br />
שְׁלֹשָׁה שֶׁעָמְדוּ לְהָגֵן עַל חַיֵּי הַסּוּס וּבְרִיאוּתוֹ:</p>

<p>רוֹפֵא-בְהֵמוֹת [בָּעִיר], הָאִיפִיאַטְרוֹס וְאַבָּא.</p>

<p>רוֹפֵא הַזֶּמְסְטְוָה, הַלָּה הִרְחִיק תּוֹרָתוֹ מֵרַבִּים,</p>

<p>יָשַׁב מִטַּעַם הָרָשׁוּת בְּעִיר הַמָּחוֹז הָרְחוֹקָה,</p>

<p>נַעֲנֶה לְדוֹרְשָׁיו מְעַט וּמַרְבֶּה בִדְמֵי טִרְחָה לְאַלְתָּר,</p>

<p>אֵלָיו פָּנוּ אַךְ בְּנֵי הַדּוֹר הַצָּעִיר, אֶפִּיקוֹרְסִים,</p>

<p>אֲרִיסְטוֹקְרָטִים סְתָם, הַמַּאֲמִינִים לְכָל חָדָשׁ.</p>

<p>&#8220;עַמְּךָ&#8221;, עָלְמָא דִכְפָר, לֹֹא רָחַשׁ אֱמוּנָה בְרוֹפֵא</p>

<p>שׁוֹאֵב חָכְמָתוֹ מִתּוֹךְ הַסֵּפֶר הַנִּדְפָּס וְאַסְכּוֹלָה.</p>

<p>הָיוּ לוֹ מִשֶּׁלּוֹ: יַדְעָנִים, תּוֹגָר, מְכַשֵׁפָה,</p>

<p>&#8220;מֵישִׁיר עֲצָמוֹת&#8221; וְגַם &#8220;חוֹבֵשׁ דְּגוֹנְדָא לְשֶׁעָבָר&#8221;.</p>

<p>&#8220;עַמְּךָ&#8221;, עָלְמָא דִכְפָר, לֹא הֶאֱמִין בְּרוֹפֵא הַזֶּמְסְטְוָה</p>

<p>סְתָם מִתּוֹךְ הַחֲשָׁד, שֶׁחָשַׁד בְּכָל פְּקִיד הַמַּלְכוּת,</p>

<p>הָאִיפִיאַטְרוֹס – הַלָּה הָיָה הַמּוֹלֵךְ בְּכִפָּה,</p>

<p>מֻמְחֶה לְסוּסִים בִּכְלָל, בּוֹדֵק מְנֻסֶּה בְשִׁנֵּיהֶם,</p>

<p>יָדַע סִמָּנֵי הַגִּזְרָה, עוֹמֵד עַל טִיבָם וְגִזְעָם,</p>

<p>בּוֹ נִמְלָכִים בִּשְׁעַת קְנִיַּת הַבְּהֵמָה בַיְרִידִים;</p>

<p>אֶפֶס עִקַּר תְּעוּדָתוֹ לְסָרֵס הַסְּיָחִים הַזְּכָרִים,</p>

<p>טִפּוּל בַּבְּהֵמָה הַחוֹלָה: נֶקַע, חֲבָלָה וָפֶצַע,</p>

<p>גָרָב, שְׁחִין וְכִנֶּמֶת, אוֹ לְשַׁלְשֵׁל וּלְהַקִּיז דָּמֶיהָ;</p>

<p>אוֹ הַכִּרְסָם<a href="#fn:3" id="fnref:3" title="see footnote" class="footnote"><sup>3</sup></a> הָרָע – כְּלוֹמַר: כִירוּרְג, אִישׁ הַמַּעֲשֶׂה.</p>

<p>וְאָבִי זַ&quot;ל אִיפִיאַטְרוֹס: עַד הַשְּׁנַיִם לֹא בָא, אַךְ</p>

<p>מִן הַשְּׁלֹשָׁה נִכְבָּד. וּמַעֲלָה יְתֵרָה נוֹדַעַת</p>

<p>לְמִשְׁחָה הֵכִין הַלָּה, לְמֵי-שְׁלָקִים נַעֲשׂוּ מִצְּמָחִים,</p>

<p>לְתֵרְיָקָה וְאִסְפְּלָנִית זוֹ תִקֵּן בְּיָדוֹ הַנְּקִיָּה,</p>

<p>נְקִיָּה – תַּרְתֵּי מַשְׁמַע: יָדַיִם לוֹ יְדֵי אָצִיל,</p>

<p>צָרוֹת וְדַקּוֹת-אֶצְבָּעוֹת, זְרִיזוֹת-חֲרוּצוֹת וּנְבוֹנוֹת;</p>

<p>וְכַף נְקִיָּה מִכָּל אֲבַק גְּזֵלָה, קִנְיַן הַזּוּלַת.</p>

<p>אָדָם, בֶּן-אָדָם סְתָם, הוּא אֵינוֹ מַרְגִּישׁ בְּכָל אֵלֶּה;</p>

<p>אֶפֶס הַבְּהֵמָה הַכְּשֵׁרָה, שֶׁעָמְדָה עוֹד בִּתְמִימוּתָהּ,</p>

<p>הִיא עֲדַיִן מַרְגִּישָׁה בְנִקְיוֹן כַּפָּיו שֶׁל אָדָם,</p>

<p>אֲשֶׁר שְׁרוּיָה עָלָיו בִּרְכַּת שָׁמַיִם, וּבְחֶלְאַת</p>

<p>אָדָם רַמַּאי לֹא זֻהָם.</p>

<p>בְּתִיקוֹ שֶׁל אַבָּא מֻנָּחִים</p>

<p>מִינֵי מֶחְצָבִים יְקָרִים – גֹּלֶם, גְּלוּלִיּוֹת וְאַבְקָה:</p>

<p>כֹּחַל<a href="#fn:4" id="fnref:4" title="see footnote" class="footnote"><sup>4</sup></a> מִתְנוֹצֵץ וְיוֹד לָבָן, וְזַרְנִיק אַרְסָנִי וּמְחַיֶּה,</p>

<p>מַטּוֹת צְהֻבִּים שֶׁל גָּפְרִית וְקַנְקַנְתּוֹם<a href="#fn:5" id="fnref:5" title="see footnote" class="footnote"><sup>5</sup></a> טוֹב, יְפֵה-צֶבַע,</p>

<p>שָׁם נְסֹרֶת הַבַּרְזֶל וְאַפְצֵי-אִזְמִיר בֵּין הַצְּרוֹרוֹת,</p>

<p>עִשְׂבֵי הַשָּׂדֶה לָרֹב, צְמָחִים מִצְּמָחִים מְשֻׁנִּים,</p>

<p>עָלִים, עִקָּרִים וּפֵרוֹת, מֻפְלְאֵי שֵׁם, רְווּיֵי סוֹד-בְּרֵאשִׁית,</p>

<p>סְפוּגֵי כֹחוֹת עִילָאִין וּטְמִירִים מִיָּמִים מִקֶּדֶם,</p>

<p>שֵׁמוֹת מְלַטְּפִים בְּחֻמָּם, מַרְעִידִים לְבָבוֹת בְּסוֹדָם:</p>

<p>&#8220;כַּפּוֹת רִבּוֹנוֹ שֶׁל עוֹלָם<a href="#fn:6" id="fnref:6" title="see footnote" class="footnote"><sup>6</sup></a>&#8221; וְעִקָּרֵי &#8220;אוֹן כֶּפֶל תֵּשַׁע<a href="#fn:7" id="fnref:7" title="see footnote" class="footnote"><sup>7</sup></a>&#8221;</p>

<p>שָׁם בַּדְיָן וְקַלְגַּן<a href="#fn:8" id="fnref:8" title="see footnote" class="footnote"><sup>8</sup></a>, &#8220;דְּמֵי שִׁבְעָה אַחִים&#8221;<a href="#fn:9" id="fnref:9" title="see footnote" class="footnote"><sup>9</sup></a> וְ&#8220;טַל-שֶׁמֶשׁ&#8221;<a href="#fn:10" id="fnref:10" title="see footnote" class="footnote"><sup>10</sup></a></p>

<p>&#8220;עֵשֶׂב-בָּכוּת&#8221;<a href="#fn:11" id="fnref:11" title="see footnote" class="footnote"><sup>11</sup></a> וּקְסָמִים, וְ&#8220;שֵׁנָה-תַרְדֵּמָה&#8221;<a href="#fn:12" id="fnref:12" title="see footnote" class="footnote"><sup>12</sup></a>, מִמֶּנָּה</p>

<p>הָיוּ מְכִינִים הַשִּׁירוּב הַמְּפֻרְסָם שֶׁל חַיִּים אֲרֻכִּים<a href="#fn:13" id="fnref:13" title="see footnote" class="footnote"><sup>13</sup></a>;</p>

<p>שָׁם הַפִּלְפֵּל הָרָטֹב, הוּא הוּא הַפִּלְפֵּל הָאָדֹם<a href="#fn:14" id="fnref:14" title="see footnote" class="footnote"><sup>14</sup></a></p>

<p>לְמַעֲשֵׂה מִשְׁחָה שֶׁל שֻׁמָּן, וְכָתוּשׁ – לְמִשְׁרָה שֶׁל כֹּהֶל:</p>

<p>טִפּוֹת טִפּוֹת לַסּוּס, לַכֶּבֶשׂ וְלַכֶּלֶב – לְכָל חוֹלֵי</p>

<p>צִנּוֹר מֵעַיִם וְקֵבָה וְלִמְרִיחַת בַּלּוּטוֹת נְפוּחוֹת;</p>

<p>&#8220;עֵשֶׂב-הַנְּחָשִׁים&#8221; הַלָּבָן<a href="#fn:15" id="fnref:15" title="see footnote" class="footnote"><sup>15</sup></a> שֶׁקָּרָא לוֹ הָרְאוּבֵנִי</p>

<p>דְּלַעַת-הַנָּחָשׁ – וְקִבַּלְנוּ – לְמִשְׂרָה עֲשׂוּיָה עַל כֹּהֶל</p>

<p>כְּנֶגֶד הַכִּרְסָם בַּסּוּס וּכְנֶגֶד כֹּלֶס מֵעַיִם</p>

<p>לִכְשֶׁיִּתְקֹף לִפְרָקִים בִּשְׁעַת הַמַּגֵּפָה הַבָּקָר;</p>

<p>&#8220;מְאוֹר-עֵינַיִם&#8221;<a href="#fn:16" id="fnref:16" title="see footnote" class="footnote"><sup>16</sup></a> שֶׁכֹּחוֹ יָפֶה בְצוּרָה שֶׁל מִשְׁרַת</p>

<p>עֵשֶׂב מְיֻבָּשׁ לְרַפֵּא דַלֶּקֶת עֵינֵי הַסּוּסִים.</p>

<p>הָיוּ בְתִיקוֹ שֶׁל אַבָּא עִקָּרֵי מְחַבֵּשׁ-עֲצָמוֹת<a href="#fn:17" id="fnref:17" title="see footnote" class="footnote"><sup>17</sup></a></p>

<p>(שֶׁהַקַּצַפִּים כִּנּוּהוּ &#8220;רֹאשׁוֹ שֶׁל אָדָם הָרִאשׁוֹן&#8221;)</p>

<p>מִשְׁרַת עִקָּרָיו, סְגֻלָּה לְחַבֵּשׁ עֶצֶם נִשְׁבָּרָה,</p>

<p>אוֹ, בַּחֲבָלָה, לְתִתָּהּ עַל כָּל מָקוֹם שָׁם פָּשְׁתָה</p>

<p>הַדַּלֶּקֶת: בַּגִּידִים וְגַם בְּמִפְרָקִים כּוֹאֲבִים.</p>

<p>הָיְתָה קַבָּלָה בְּיָדוֹ: מֵי-שְׁלָקִים אֲשֶׁר בָּם שָׁלְקוּ</p>

<p>קְלִפּוֹת אֱגוֹזֵי-מְלָכִים<a href="#fn:18" id="fnref:18" title="see footnote" class="footnote"><sup>18</sup></a> עַל עֲלֵיהֶם רֵיחָנִים –</p>

<p>סְגֻלָּה בְדוּקָה וּמְנֻסָּה כְּנֶגֶד שְׁחִין מַמְאִיר בְּעוֹר בְּהֵמָה,</p>

<p>תְּרוּפָה לְרַפֵּא שָׂרֶטֶת וָפֶצַע מְאֹד מְזֻהָמִים,</p>

<p>יָפָה בָהּ הַחֲפִיפָה מִפְּנֵי עֲקִיצַת הָרֶמֶשׂ.</p>

<p>וְעֵשֶׂב-הַשֵּׁנָה! – מִי יִדְמֶה לוֹ וּמִי יִשְׁוֶה בַיְרָקוֹת,</p>

<p>אֲשֶׁר בְּטִבְעוֹ לְרַפֵּא עֵינַיִם מֻדְלָקוֹת וְדוֹמְעוֹת,</p>

<p>צִנּוֹר-מֵעַיִם וְקֵבָה בְמִקְרֶה שֶׁל גֵּרוּי הָרִירִית<a href="#fn:19" id="fnref:19" title="see footnote" class="footnote"><sup>19</sup></a>,</p>

<p>רִירִית פֶּה תְפוּחָה מַכְאִיבָה וְשִׁלְשׁוּל גּוּרִים-תִּינוֹקוֹת,</p>

<p>כִּרְסָם שֶׁל סוּסִים וְשַׁעֶלֶת-כְּלָבִים וְנַזֶּלֶת הָרִירִית</p>

<p>שֶׁל סִמְפּוֹנוֹת הָרֵיאָה, וּבְכָל הַמַּכְאוֹבוֹת שֶׁלְּאַחַר</p>

<p>לֵדָה אֵצֶל הַבְּהֵמָה, בְּקַדַּחַת הִצְטַבְּרוּת הֶחָלָב,</p>

<p>יָפָה לְמַחֲלַת הָרֶחֶם וּטְפוּלֶיהָ בְּפָרָה,</p>

<p>קָלַשׁ חֲלָבָהּ, וְגַם בְּמַחֲלוֹת דַּרְכֵי-הַשֶּׁתֶן,</p>

<p>אוֹ לְרַפֵּא מְבוֹאוֹת הַבֶּתֶר בָּאֵבֶר הַחוֹלֶה, –</p>

<p>כָּל מִינֵי עֵשֶׂב וִירָקוֹת לְהַתְקִין מֵי-שְׁלָקִים וּמִשְׁרוֹת.</p>

<p>אֶפֶס לְנִקּוּי פְצָעִים שׁוֹפְעֵי הַמּוּגְלָה, מְזֻהָמִים,</p>

<p>אֲשֶׁר לִפְעָמִים וּכְבָר רָמוּ תוֹלָעִים מְאוּסוֹת,</p>

<p>הָיָה מִשְׁתַּמֵּשׁ בִּתְרוּפָה, אָמְנָם חֲרִיפָה וְיָפָה,</p>

<p>אֲשֶׁר לֹא עָמַד בְּפָנֶיהָ כָּל חַיְדַק וְכָל זָהֳמָה, –</p>

<p>הָיְתָה זֹאת מִשְׁרַת מְחָטִים בְּתוֹךְ מֵי-מְלָכִים<a href="#fn:20" id="fnref:20" title="see footnote" class="footnote"><sup>20</sup></a> לְשֵׁם חִטּוּי,</p>

<p>אֲשֶׁר אַךְ כֹּחוֹ שֶׁל סוּס יָכוֹל בּוֹ לְהִתְנַסּוֹת.</p>

<p>מֵבִין אָנֹכִי פְעֻלַּת אוֹתָן הַחֻמְצוֹת הַשְּׁתַּיִם –</p>

<p>חֻמְצַת הַגָּפְרִית וְהַמֶּלַח; אַךְ כֹּחָהּ שֶׁל מַחַט לֹא אֵדַע.</p>

<p>[אַחֲרֵי-כֵן כָּרַךְ לַפֶּצַע תַּחְבֹּשֶׁת שֶׁל חֵמָר אוֹ זֶפֶת].</p>

<p>הֵיכָן לָמַד זֹאת אָבִי, וּמִפִּי מִי קִבֵּל תּוֹרָה?</p>

<p>אוּלַי בִנְדוּדָיו הָרַבִּים בִּימֵי בַחֲרוּתוֹ – נוֹסֵעַ</p>

<p>מִן יָרִיד אֶל יָרִיד, מִכְּפָר אֶל כְּפָר וּמַסִּיעַ</p>

<p>אֶת הָעֲגָלָה הַמְּלֵאָה חֲפִיסוֹת אֵטוּן וָאֶרֶג,</p>

<p>כָּל מִינֵי &#8220;צִיצֵי&#8221;<a href="#fn:21" id="fnref:21" title="see footnote" class="footnote"><sup>21</sup></a> צִבְעוֹנִין עַלִּיזִים, מַרְהִיבֵי עֵינַיִם,</p>

<p>&#8220;צִיצִים&#8221; לַחֻלְצוֹת הַנָּאוֹת וְ&#8220;צִיץ&#8221; כֵּהֶה מְרֻבֵּה גְוָנִים</p>

<p>לִתְפֹּר שִׂמְלָה וְשִׂמְלָנִית – לְבַחוּרָה, טַף וּמַטְרוֹנָה,</p>

<p>אֶרֶג הַצֶּמֶר הַטּוֹב, חֲבִילוֹת כְּבֵדוֹת מִמּוֹסְקְבָה,</p>

<p>בַּד-יַרוֹסְלַבְל מְשֻבָּח, חֲפִיסוֹת הַ&#8220;נַּנְקָה&#8221;<a href="#fn:22" id="fnref:22" title="see footnote" class="footnote"><sup>22</sup></a> הַתְּכֻלָּה</p>

<p>כְּנֶגֶד סוּמְקָא דְסוּמְקָא רְווּיָה שֶׁל הַ&#8220;קּוּמַטְשִׁים&#8221;<a href="#fn:23" id="fnref:23" title="see footnote" class="footnote"><sup>23</sup></a>;</p>

<p>מִינֵי מִלְמָלָה דַּקִּיקָה מַרְקִידָה לֵב הַבַּחוּרוֹת</p>

<p>וְסוּדְרֵי תֻרְקִיָּה הֲדוּרִים לְהַכּוֹת לֵב אִשָּׁה בְשִׁגָּעוֹן;</p>

<p>גַּם מִטְפָּחוֹת וְגִלְיוֹנִים לַטַּף, לַבַּחוּרָה וְלַסָּבְתָא.</p>

<p>הָיָה סוֹבֵב וְסוֹחֵר הַכְּפָרִים הַקְּרוֹבִים וְהָרְחוֹקִים</p>

<p>אֲשֶׁר בִּתְחוּם הָעֲרָבָה, גּוֹבֶלֶת הַיָּם הָאֶבְכְּסִינִי<a href="#fn:24" id="fnref:24" title="see footnote" class="footnote"><sup>24</sup></a>,</p>

<p>טֶרֶם תִּחֵם קַצַפּ בְּמַחֲרֵשָׁה רַחֲבַת-שִׁנַּיִם</p>

<p>גְּבוּל הַמָּחוֹז וְהַכְּפָר, שֶׁבֵּין הַנְּחָלִים הַשּׁוֹפְכִים</p>

<p>אֶת מֵימֵיהֶם הָרַבִּים לְתוֹךְ אֲפִיקֵי הַדְּנִיפֶּר,</p>

<p>אוֹתָם נַחֲלֵי קְדוּמִים עִם קִבְרוֹת מַלְכֵי הַסְּקִתִּים</p>

<p>עִם יְגָרֵי-הַכַּנִּים<a href="#fn:25" id="fnref:25" title="see footnote" class="footnote"><sup>25</sup></a> שֶׁל הַפּוֹלוֹבְצִים הַנָּדִים</p>

<p>וְגִבְעוֹת-הֶטְמָנִים שָׁפְכוּ גְדוּדֵי נַעֲרֵיהֶם הַפְּרוּעִים,</p>

<p>בְּעוֹד סִיעוֹת סוּסֵי הַפֶּרֶא תוֹעִים בִּדְהָרָה בְּמַעֲבִית</p>

<p>עֵשֶׂב שׁוֹטֶה וּסְבָךְ, וּזְאֵבֵי עֲרָבָה אֲפוֹרִים</p>

<p>מְקַנְנִים בִּמְאוּרוֹתֵיהֶם בִּנְקִיקֵי נְחָלִים שׁוֹמֵמִים, –</p>

<p>שָׁמָּה עָשָׂה אֶת דַּרְכּוֹ, מִתְנַהֵל לְאִטּוֹ בְמַסְלוּלִים</p>

<p>קְבָעוּם קַלְגַּסֵּי טַטָּרִים פּוֹשְׁטִים בִּגְדוּד וּטְשׁוּמָקִים<a href="#fn:26" id="fnref:26" title="see footnote" class="footnote"><sup>26</sup></a></p>

<p>זְעוּמֵי פָנִים מוֹבִילִים מֶלַח שֶׁל קְרִים בְּשַׁיָּרוֹת.</p>

<p>וַדַּאי, שֶׁהָיָה גַם נִתְקָל, בְּלֹא יוֹדְעִים, בַּדֶּרֶךְ בָּהּ סוֹבֵב</p>

<p>פְּתַחְיָה מֵרֶגֶנְשְׂבּוּרְג, בָּא מִשַּׁעֲרֵי פְרַגָה עַד שַׁעַר</p>

<p>קִיּוֹב הָעִיר הַגְּדוֹלָה אֲשֶׁר בַּ&#8220;סּוֹף הַמַּלְכוּתִי&#8221;,</p>

<p>יוֹרֵד עַל נְהַר &#8220;דְּנֶפְּרָא&#8221; דֶרֶךְ &#8220;אֶרֶץ הַקֵּדָר&#8221;</p>

<p>עַד מְדִינַת &#8220;כָּזַרְיָא&#8221;.</p>

<p>וְהָאִיפִיאַטְרוֹס – זְכוּרַנִי</p>

<p>אוֹתוֹ, אֶת מִישְׁקָא הַבָּחוּר הַנָּאֶה, הָרָזֶה וְהַזָּקוּף,</p>

<p>דַּק-מָתְנַיִם וּרְחַב-כְּתֵפַיִם בְּקַפְטַן שֶׁל תְּכֵלֶת,</p>

<p>אַבְנֵט-עוֹר צַר עַל מָתְנַיִם עִם נְקֻדּוֹת הַכֶּסֶף הַצָּחוֹר,</p>

<p>צְרוֹר כְּלֵי-אֻמָּנוּתוֹ לִשְׂמֹאלוֹ תָלוּי: אִזְמֵלִים וְכַפּוֹת,</p>

<p>דֶּקֶר וּצְבָתוֹת וְאוּנְקָלִים, מְנַקִּיּוֹת וּמִסְפָּרַיִם.</p>

<p>אַשְׁרֵי עַיִן רָאַתּוּ בְכַהֲנוֹ פְאֵר בְּתַפְקִידוֹ</p>

<p>אֵצֶל הַבְּהֵמָה הַחוֹלָה נוֹשֶׁמֶת נוֹשֶׁפֶת בִּכְבֵדוּת,</p>

<p>שְׁכוּבָה, וּכְרֵסָהּ נְפוּחָה, אֲיֻמָּה לְמַרְאֶה מֵעֹצֶר</p>

<p>גָּזִים מוֹתְחִים מֵעֶיהָ, וְעוֹמֵד עַל יָדָהּ בְּעָלֶיהָ,</p>

<p>מְיֻאָשׁ וְנַפְשׁוֹ כוֹאֶבֶת לְנֶפֶשׁ בְּהֶמְתּוֹ בַצַּר-לָהּ.</p>

<p>מִישְׁקָא מַפִּיל-הַסּוּסִים פּוֹרֵק מֵעַל חֲגוֹרָתוֹ</p>

<p>צְרוֹר הַכֵּלִים וּבוֹרֵר וּמוֹצִיא הַדֶּקֶר הַיָּאֶה.</p>

<p>&quot;כָּאן הוּא? יִתְבּוֹנֵן נָא יָפֶה, אֲנִי אֲגָרְשֶׁנּוּ – וְלָמָּה</p>

<p>לֹא אֲגָרְשֶׁנּוּ? חֵי רֹאשִׁי! יֵשׁ לְךָ גַפְרוּר? – הוֹצִיאָה!&quot;</p>

<p>כֹּה הוּא מִתְקָרֵב לַסּוּס, מְלַטֵּף אֶת כְּרֵסוֹ – וּפִתְאֹם</p>

<p>תָּקַע בְּכֹחַ הַדֶּקֶר בַּמָּקוֹם שֶׁתָּקַע, הַבְּהֵמָה</p>

<p>רוֹצֶה לָקוּם מִמְּקוֹמָהּ, מִכְּאֵב-פִּתְאֹם – פִּתְאֹם לָהּ הוּקַל.</p>

<p>גָּזִים מִתְפָּרְצִים וְיוֹצְאִים מִתּוֹךְ הַשְּׁפוֹפֶרֶת, וּבְאוֹתוֹ</p>

<p>רֶגַע הֻצַּת הַגַּפְרוּר, וְלֶהָבָה חִוֶּרֶת תִּתְלַקָּח.</p>

<p>רֶגַע תּוֹפִיעַ וְתִכְבֶּה, וְהָיְתָה כְלֹא הָיְתָה – אֵינֶנָּה.</p>

<p>&#8220;יָצָא! רָאִיתָ הַנֹּגַהּ?&#8221;</p>

<p>וּמִישְׁקָא כְבָר סָר אֶל הַבַּיִת.</p>

<p>בַּקְבּוּק יַ&#8220;שׁ יִפָּתֵחַ, וּמִישְׁקָא יָבֹא עַל שְׂכָרוֹ!
<br><br />
אִיפִיאַטְרוֹס לְעֵת מְצֹא הָיָה אָבִי זַ&#8221;ל בֶּחָבֶל,</p>

<p>וּלְפִיכָךְ נְהִירִין לִי מִקְצָת שֶׁבְּמִקְצָת מִדַּרְכֵי</p>

<p>רִפּוּי בְהֵמָה בִכְלָל וּסְגֻלּוֹת מְנֻסּוֹת לְרַפֵּא</p>

<p>פָּרָה אַיְלוֹנִית, שׁוֹר נַגָּח, פַּר נַגְשָׁן וְסוּסָה בַעֲטָנִית,</p>

<p>וַחֲזִירָה אַכְלָנִית מְכַרְסֶמֶת גּוּרֶיהָ בְּגִיחָם.</p>

<p>&#8220;קָהָל&#8221; שֶׁלָּנּוּ גַם הוּא בִבְחִינַת בְּהֵמָה כְשֵׁרָה</p>

<p>וּכְשֶׁיֶּחֱלֶה, מְטַפְּלִים בּוֹ רוֹפְאֵי אֱלִיל וְאִיפִיאַטְרוֹס</p>

<p>(נְקִיֵּי כַפַּיִם – לָאו דַּוְקָא!) וּמַפִּיל הַסּוּס לְמִינֵהוּ.</p>

<p>וְהָיָה אִם יַעֲלֶה בְיָדָם לַעֲשׂוֹת דָּבָר בִּשְׁבִילוֹ,</p>

<p>יַעֲשׂוּ בְקוֹלוֹת וּבְרָקִים, מִנְהַג מִישְׁקָא יִנְהָגוּ,</p>

<p>בְּגַפְרוּר מְסַנְוֵר עֵינַיִם: יִשְׁמַע הָעָם וְיִירָאוּ!</p>
</blockquote>

<br>  

<p>25.2.41</p>

<div class="footnotes">
<hr />
<ol>

<li id="fn:1">
<p>(מפיל הסוס)Коновал איפיאטרוס – רופא סוסים עממי. <a href="#fnref:1" title="return to body" class="reversefootnote">&#160;&#8617;</a></p>
</li>

<li id="fn:2">
<p>הנהלת בעלי הקרקע ברוסיה, מוסד עצמאי. <a href="#fnref:2" title="return to body" class="reversefootnote">&#160;&#8617;</a></p>
</li>

<li id="fn:3">
<p>כרסם – Сап Rotz, malleus <a href="#fnref:3" title="return to body" class="reversefootnote">&#160;&#8617;</a></p>
</li>

<li id="fn:4">
<p>Antimonuim <a href="#fnref:4" title="return to body" class="reversefootnote">&#160;&#8617;</a></p>
</li>

<li id="fn:5">
<p>Vitriol Купорос <a href="#fnref:5" title="return to body" class="reversefootnote">&#160;&#8617;</a></p>
</li>

<li id="fn:6">
<p>בכור אביב – Radix verbasculi Pratensis primula officinalis, Jack, Божі&#8211;ручки, s. Paradislacae <a href="#fnref:6" title="return to body" class="reversefootnote">&#160;&#8617;</a></p>
</li>

<li id="fn:7">
<p>Tanacetum luteum, s.mig. L: Herba Athanassiae ДевятисилПижма <a href="#fnref:7" title="return to body" class="reversefootnote">&#160;&#8617;</a></p>
</li>

<li id="fn:8">
<p>Redix, alpinia officinarum.Бадьян – fructus anisi stellалганК <a href="#fnref:8" title="return to body" class="reversefootnote">&#160;&#8617;</a></p>
</li>

<li id="fn:9">
<p>דם זכריהו הנביא (הראובני) (הֻמְתִּי) St. John wort, Johaniskraut, mille&#8211;pertui Семибратнаякровь <a href="#fnref:9" title="return to body" class="reversefootnote">&#160;&#8617;</a></p>
</li>

<li id="fn:10">
<p>טללית Drosera rofundifolia L.Роса солнечная, Роса Божья, Росянка Sundew, Sonnentau, Rossolis <a href="#fnref:10" title="return to body" class="reversefootnote">&#160;&#8617;</a></p>
</li>

<li id="fn:11">
<p>עֲרַבְרְבָה (הראובני) Плакун&#8211;трава Lythrum salicaria, L., Loosestrife, Weiderich, Salicaire Деревник <a href="#fnref:11" title="return to body" class="reversefootnote">&#160;&#8617;</a></p>
</li>

<li id="fn:12">
<p>כַּלָּנִית Anemoune Pulsatilis, L., Windflower, Windroschen . сон, сон&#8211;дрема <a href="#fnref:12" title="return to body" class="reversefootnote">&#160;&#8617;</a></p>
</li>

<li id="fn:13">
<p>Sirupus longae vitae. <a href="#fnref:13" title="return to body" class="reversefootnote">&#160;&#8617;</a></p>
</li>

<li id="fn:14">
<p>Capaisum annuum, L.,capsicum,Piment, Spanscher Pfeffer.стручковый перец <a href="#fnref:14" title="return to body" class="reversefootnote">&#160;&#8617;</a></p>
</li>

<li id="fn:15">
<p>BryoneAlrun,, Zaunrube BryonaAlba, L,.переступень белый зміева трава <a href="#fnref:15" title="return to body" class="reversefootnote">&#160;&#8617;</a></p>
</li>

<li id="fn:16">
<p>Euphrasia offic., L., глазная трава, очанка, свѣт очей <a href="#fnref:16" title="return to body" class="reversefootnote">&#160;&#8617;</a></p>
</li>

<li id="fn:17">
<p>Symphisum offic., L.оконник лекарственный, костолом, правокисть <a href="#fnref:17" title="return to body" class="reversefootnote">&#160;&#8617;</a></p>
</li>

<li id="fn:18">
<p> Walnut, Walnuss, noyer. Juglans regia, L.Грецкій орѣх <a href="#fnref:18" title="return to body" class="reversefootnote">&#160;&#8617;</a></p>
</li>

<li id="fn:19">
<p>מעטפת הריר. <a href="#fnref:19" title="return to body" class="reversefootnote">&#160;&#8617;</a></p>
</li>

<li id="fn:20">
<p>תערובת של חמצת הגפרית וחמצת המלח, Aqua regis. Царская водка <a href="#fnref:20" title="return to body" class="reversefootnote">&#160;&#8617;</a></p>
</li>

<li id="fn:21">
<p>ציץ, מין ארג Zitz, ситец. <a href="#fnref:21" title="return to body" class="reversefootnote">&#160;&#8617;</a></p>
</li>

<li id="fn:22">
<p>ננקה – ארג כחול על שם העיר נאן&#8211;קינג. <a href="#fnref:22" title="return to body" class="reversefootnote">&#160;&#8617;</a></p>
</li>

<li id="fn:23">
<p>ארג אדום. <a href="#fnref:23" title="return to body" class="reversefootnote">&#160;&#8617;</a></p>
</li>

<li id="fn:24">
<p>הים השחור. <a href="#fnref:24" title="return to body" class="reversefootnote">&#160;&#8617;</a></p>
</li>

<li id="fn:25">
<p>מלכי הכוזרים והפולובצים. <a href="#fnref:25" title="return to body" class="reversefootnote">&#160;&#8617;</a></p>
</li>

<li id="fn:26">
<p>קוזקים הולכים בשירה. <a href="#fnref:26" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/551">https://benyehuda.org/read/551</a></div></body></html>