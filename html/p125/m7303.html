<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>הָאִכָּר</title>
	<meta name="author" content="חיים יעקב בן ברוך אונגר"/>
</head>
<body>

<p>(ה' תרי&#8217;ג.)</p>

<br>

<blockquote>
<p>עוֹד בַּדּוּמִיָה הַבְּרִיאָה תַרְגִּיעַ,</p>

<p>מְתוּקָה שְׁנַת הָעֹבֵד בְּזֵעַת אַפָּיִם,</p>

<p>הַפַּעֲמוֹן הוֹד קוֹלוֹ עוֹד לֹא הִשְׁמִיעַ,</p>

<p>עוֹד לֹא עָלָה הַשַׁחַר בַּשָׁמָיִם,</p>

<p>וְהָאִכָּר הֶחָרוּץ יֵעוֹר מִשְּנָתוֹ,</p>

<p>יָקוּם לְקוֹל הַשֶׂכְוִי וְיַעֲזֹב מִטָּתוֹ.
<br><br />
חִישׁ כַּגִּבּוֹר יְמַהֵר לְשַּנֵס מָתְנֵיהוּ,</p>

<p>יָעִיר כָּל עֲבָדָיו מֵעַצְלָה וְתַרְדֵּמָה,</p>

<p>לְהָחֵל עֲבֹדַת הַבַּיִת וְכָל מַעֲשֵׂהוּ,</p>

<p>לְהָכִין אֹכֶל לְנַפְשָם וְלֶחֶם הַבְּהֵמָה,</p>

<p>יָרוּץ אֶל הָרְפָתִים, בֵּית אוֹצַר הוֹנוֹ,</p>

<p>לָתֵת מִסְפּוֹא לְסוּסָיו לִבְקָרָיו וְצֹאנוֹ.
<br><br />
לְנֹגַהּ הַסַּהַר גֹּרֶן יִפָּתֵחַ,</p>

<p>וַחֲמֻשִּים יִתְיַצְבוּ הַדָּשִׁים סָבִיב,</p>

<p>אֶל מַטֵּהוּ אִישׁ יָדוֹ שׁוֹלֵחַ,</p>

<p>לָדוּשׁ וְלַחְבֹּט הֵיטֵב תְּבוּאַת הָאָבִיב.</p>

<p>הַתֶּבֶן לְמִסְפּוֹא יֶאֶסְפוּ יֶאֱגֹרוּ,</p>

<p>הַמּוֹץ יִזְרוּ הָלְאָה וְהַפְּרִי יִצְבֹּרוּ.
<br><br />
מֵרֶחֶם מִשְׁחָר לְאַט תֵּצֵא הַצְּפִירָה,</p>

<p>וְרוּחַ צַח לִזְרוֹת וּלְהָבֵר נֹסָעַת.</p>

<p>מִמִּשְׁכָּבָה תָקוּם עַתָּה הַגְּבִירָה,</p>

<p>עֵת אַחַר הַפֶּתַח צְעָדִים שֹׁמָעַת.</p>

<p>לָתֵת טֶרֶף לְבֵיתָם כֻּלָּם יָאִיצוּ,</p>

<p>בְּטֶרֶם הַיְלָדִים מִשְׁנָתָם יָקִיצוּ.
<br><br />
וְהָאִכָּר הַתָּם וַעֲבָדָיו הַנֶאֱמָנִים</p>

<p>לָלֶכֶת הַשָׂדֶה יִשְׂאוּ רַגְלֵימוֹ,</p>

<p>אַחֲרֵי אָכְלָם פִּתָּם בְּמֶלַח עִם עֲדָנִים,</p>

<p>נְוַת הַבַּיִת אֲשִׁישׁוֹת חָלָב תַּשְׁקֵמוֹ,</p>

<p>יִשְׂמְחוּ לָרוּץ אֹרַח בְּכֹחַ הָאֲכִילָה,</p>

<p>מְאוּם עַתָּה לֹא נֶעְדָּר בִּלְתִּי – הַתְּפִלָּה.
<br><br />
בֶּרֶגֶשׁ קֹדֶשׁ אֶל עָל יִשְׂאוּ כַפֵּיהֶם,</p>

<p>לְהִתְחַנֵּן אֶל אֵל עֶלְיוֹן, עֲלֵיהֶם גֹּמֵר,</p>

<p>דִּמְעוֹת תּוֹדָה נֹצְצוֹת בֵּין עַפְעַפֵּיהֶם,</p>

<p>רַק שְׂפָתֵיהֶם נָעוֹת בְּלִי נִשְׁמָע אֹמֶר,</p>

<p>וִיבַקְּשׁוּ עֶזְרָתוֹ בְכָל עֵת, בְּכָל רָגַע,</p>

<p>לְשָׁמְרָם מִכָּל רָע, כָּל צָרָה וָפָגַע. –
<br><br />
כַּשָּׁנִי עַתָּה קֵדְמָה יַאֲדִים רָקִיעַ,</p>

<p>לְבוּשׁוֹ אַרְגָמָן בְּמִשְׁבְּצוֹת זְהַב פַּרְוָיִם,</p>

<p>בְּמַרְאֵה אֹדֶם חוּג שָׁמַיִם יֹפִיעַ,</p>

<p>בְּהַדְרַת קֹדֶשׁ תֵּצֵא מְלֶכֶת הַשָּׁמָיִם.</p>

<p>אוֹר, בְּרִי וְחַיִּים יְחַיּוּ אֶת כָּל הַטֶּבַע,</p>

<p>וִישַׁלְּמוּ הַחֹשֶׁךְ עַל אַחַת שֶׁבַע.
<br><br />
וַעֲדַת צִפֳּרִים יָשִׁירוּ בָרָמִים,</p>

<p>כַּנְפֵי רְנָנִים יַגְבִּיהוּ עוּף לִשְׁחָקִים;</p>

<p>זָמִיר נִשְׁמַע בְּשָׂדוֹת, הֵידָד בַּכְּרָמִים,</p>

<p>קוֹל יְשׁוֹרֵר בֶּהָרִים, קֹרֵא בַעֲמָקִים;</p>

<p>וּרְסִיסֵי הַטַּל, מִמַּעַל יַעֲרֹפוּ,</p>

<p>נְאוֹת דֶּשֶׁא וְכַר נִרְחָב יַחְדָּיו יַעֲטֹפוּ.
<br><br />
וְהָאִכָּר יֵרֵד בְּקָעוֹת, יַעַל הָרִים,</p>

<p>וּבְלִי זַעַף יֵלֵךְ עַל הַבַּרְקָנִים,</p>

<p>יִפְקֹד תְּלָמָיו, יַעֲדֹר וְיַחֲרֹשׁ בַּבְּקָרִים,</p>

<p>יְשָׁרֵשׁ פֹּרֶה רֹאשׁ מִנִּטְעֵי נַעֲמָנִים,</p>

<p>וּבַעֲמַל כַּפַּיִם, דְּאָגָה וּתְלָאָה</p>

<p>יְחַיֶּה הַזֶּרַע לַשָׁנָה הַבָּאָה.
<br><br />
כַּהֹלֵךְ בֶּחָלִיל לִבּוֹ שָׂמֵחַ</p>

<p>עֵת הַנִּצָנִים יֵרָאוּ בָאָרֶץ,</p>

<p>מִיגִיעַ יָדוֹ הַזַּיִת פֹּרֵחַ</p>

<p>וּבֹסֶר יִגְמֹל פֶּרִי, יִפְרֹץ פָּרֶץ,</p>

<p>עֵת אַשְׁכְּלוֹת הַגֶּפֶן יַבְשִׁילוּ עֲנָבִים</p>

<p>וּנְאוֹת יְרַקְרַק דֶּשֶׁא יַעֲטוּ הָרְגָבִים.
<br><br />
כִּי יִזְכּוֹר בְּשִׂמְחָה וָגִיל עֵת הַקָּצִיר,</p>

<p>עֵת אֲשֶׁר יִמְצָא בָאָרֶץ מֵאָה שְׁעָרִים,</p>

<p>וִיקַו מִשְׁנֶה שְׂכַר שָׂכִיר לְעֵת הַבָּצִיר,</p>

<p>עֵת יַיִן וְתִירֹשׁ יַטִּיפוּ הֶהָרִים,</p>

<p>עֵת חִטָּה שְׂעוֹרָה גֶפֶן דְּבַשׁ וָזָיִת</p>

<p>בְּרִנָּה וְקוֹל זִמְרָה יִשָּׂא אֶל הַבָּיִת.</p>

<p>בְּלֵב הַשָּׁמַיִם הַשֶּׁמֶשׁ זֹרַחַת,</p>

<p>וְעַבְדֵי הָאִכָּר יִיגָעוּ יִיעָפוּ,</p>

<p>רְשָׁפֶיהָ רִשְׁפֵּי אֵשׁ אַרְצָה שֹׁלַחַת,</p>

<p>וְכֻלָּם כְּאֶחָד צִלְלֵי עֶרֶב יִשְׁאָפוּ,</p>

<p>וְאַחֲרֵי אָכְלָם אֶת לֶחֶם הַצָהֳרָיִם</p>

<p>יַעַזְבוּ עֲבֹדָתָם בְּרִפְיֹן יָדָיִם.
<br><br />
אַךְ הָאִכָּר הֶחָרוּץ יִשְׂחַק לְשָׁרָב,</p>

<p>וּבְלִי הִתְמַהְּמֵהּ יְשַׁדֵּד אַדְמָתוֹ,</p>

<p>יַרְחִיק כָּל קוֹץ וְדַרְדַּר, סִלֹּן וָסָרַב</p>

<p>וְלֹא יָנוּחַ עַד אִם כִּלָּה עֲבֹדָתוֹ;</p>

<p>וּבְשֵׁבֶט פִּיו יַכֶּה עֲבָדָיו הָעֲצֵלִים,</p>

<p>הַיֹשְׁבִים נִרְפִּים יַחַד עַל הַכֵּלִים;
<br><br />
&quot;אַל עֲבָדַי! כִּי לֹא טוֹב בְעֵינַי מַעֲשֵׁיכֶם,</p>

<p>&quot;לַעֲבֹד רְגָעִים אֲחָדִים אַחַר לָנוּחַ;</p>

<p>&quot;מָתַי אֵיפוֹא תְכַלּוּ אֶת עֲבוֹדוֹתֵיכֶם?</p>

<p>&quot;הֲלֹא תֵדְעוּ הַמָּשָׁל בְּפִי אִישׁ הָרוּחַ;</p>

<p>&quot;הֶחָרוּץ יוֹצִיא פְרִי תְנוּבָה מִסְלָעִים</p>

<p>&quot;הָעַצְלָה וְהַנּוּמָה תַלְבֵּשְׁנָה קְרָעִים.
<br><br />
&quot;לֹא זֹאת הַמְּנוּחָה, טָמֹן יָד בְּצַלַּחַת</p>

<p>&quot;וּמֵעֲבֹדַת הַשָׂדֶה הַעֲלִים עָיִן;</p>

<p>&quot;לֹא זֹאת הַמַּרְגֵּעָה, תֵּת פֶּה בְצַפַּחַת,</p>

<p>&quot; לַחֲקֹר מִמְסָךְ וְלִשְׁתּוֹת שֵׁכָר וָיָיִן;</p>

<p>&quot;לֹא זֹאת הַמְּנוּחָה וְלֹא זֹאת הַמַּרְגֹּעַ,</p>

<p>&quot; עָוֹן פְּלִילִי הוּא, מַחְפִּיר דַּל וָשׁוֹעַ.
<br><br />
&quot;מְתוּקָה הַמְּנוּחָה, הַנֶּפֶשׁ מֵשִׁיבָה,</p>

<p>&quot;עֵת שָׁלְמָה הַמְּלָאכָה בְשָׂדֶה וָכָרֶם,</p>

<p>&quot;אָז יִשְׁבַּת נֹגֵשׁ, אָז תִּשְׁבַּת הַמְּרִיבָה,</p>

<p>&quot;אָז נֵשֵׁב בַּבַּיִת לְמִסְתֹּר מִזָרֶם;</p>

<p>&quot;עֲרֵבָה הַמַּרְגֵּעָה בְחֹרֶף וָצִיָּה,</p>

<p>&quot;מְתוּקָה לַנֶּפֶשׁ וּמַרְפֵּא לַגְּוִיָּה.
<br><br />
&quot;מָתוֹק הַלֶּחֶם, שִׁקּוּי הוּא לְמֵעָיִם,</p>

<p>&quot;כְּלֶחֶם אַבִּירִים, בְּמֶגֶד תְּבוּאוֹת שָׁמֶשׁ;</p>

<p>&quot;אִם בְּרוּחַ מָלֵא וּבְחֶזְקַת יָדָיִם</p>

<p>&quot;נַעֲבֹד הָאֲדָמָה מִבֹּקֶר עַד אָמֶשׁ,</p>

<p>&quot;אָז יִמְתַּק לְחֵךְ מִדְּבַשׁ וּמַעֲדַנִּים,</p>

<p>&quot;וְיֶעֱרַב מִנֹּפֶת צוּפִים וּמַשְׁמַנִּים.
<br><br />
&quot;מְתוּקָה הַשֵּׁנָה רִפְאוּת הִיא לְיָגֵעַ,</p>

<p>&quot;חָפְשִׁי מִדְּאָגָה יִשְׁכַּב עַל מִשְׁכָּבוֹ,</p>

<p>&quot;אִם אֵיתָן מוֹשָׁבוֹ רוּחוֹ יֹדֵעַ,</p>

<p>&quot;מֵרָעָב וָחֹסֶר בַּל יָגַע לְבָבוֹ,</p>

<p>&quot;אִם בַּקַּיִץ אָסַף הַבַּיְתָה תְבוּאָה,</p>

<p>&quot;אָז לִקְרַאת הַחֹרֶף יֵצֵא בִתְרוּעָה.
<br><br />
&quot;לֹא כֵן הֶעָצֵל, יִסֹּב עַל מִטָּתוֹ,</p>

<p>&quot;יִקְרָא דְרוֹר לְנַפְשׁוֹ וְיֵרָדַם בְּחֵיק תְּנוּמָה;</p>

<p>&quot;פֶּתַע רֵישׁ וָעֹנִי דֹפְקִים עַל דְּלָתוֹ.</p>

<p>&quot;נַפְשׁוֹ יְבֵשָׁה אֵין כֹּל, בְּבֵיתוֹ אֵין מְאוּמָה,</p>

<p>&quot;יִנְחַם בְּאַחֲרִיתוֹ כִּכְלוֹת עָשְׁרוֹ וְהוֹנוֹ</p>

<p>&#8220;בְּעַד כִּכַּר לֶחֶם יִתֵּן כֹּחוֹ וְאוֹנו.&#8221; –
<br><br />
כָּכָה דִבֶּר הַתָּם בְּזֵעַת אַפָּיִם,</p>

<p>עוֹדֶנּוּ בְלִי חָשָׂךְ חֹרֵשׁ תַּלְמֵהוּ,</p>

<p>אֶל הַנִּרְפִּים וְהַהֹזִים בַּעֲצַלְתָּיִם,</p>

<p>הַשֹּׁכְבִים בְּלֹא כֹח יַחַד עַל שָׂדֵהוּ.</p>

<p>לְהָרִים פְּנֵיהֶם אֵלָיו בּוֹשׁוּ וְנִכְלָמוּ,</p>

<p>וְאֶל תּוֹכְחוֹת מוּסָרוֹ לִבּוֹתָם שָׂמוּ.
<br><br />
רֶגַע יִתְאוֹשֵׁשׁ כָּל אִישׁ בְּעֶצֶם תֻּמּוֹ,</p>

<p>יַטּוּ שִׁכְמָם לִסְבֹּל כָּל חֹם כָּל צָמָא,</p>

<p>בְּחָפְזוֹ יִקַּח אִישׁ אִישׁ אֵתוֹ וְקַרְדֻּמּוֹ,</p>

<p>יְמַהֲרוּ אֶל הַמָּקוֹם אֲשֶׁר מְלַאכְתָּם שָׁמָּה.</p>

<p>שִׁבְתָּם יָשִׁיבוּ לַאֲדוֹנָם כִּפְלָיִם,</p>

<p>בַּעֲבֹדָה אֲשֶׁר יַעַבְדוּ בֵּין הָעַרְבָּיִם. –
<br><br />
הַשֶּׁמֶשׁ עֶשֶׂר מַעֲלוֹת כְּבָר יָרָדָה,</p>

<p>וּבְחִפָּזוֹן עַל מְקוֹם בּוֹאָהּ שֹׁאֶפֶת,</p>

<p>עוֹד מְעַט מִזְעָר וְאֵינֶנָּה הַנֶּחְמָדָה,</p>

<p>תַּחְתָּהּ קַדְרוּת עַל פְּנֵי תֵבֵל מְרַחֶפֶת,</p>

<p>וְטֶרֶם בּוֹאָהּ תַּחַת חוּג הָרָקִיעַ</p>

<p>הַיוֹם אַךְ הַפַּעַם קֶדֶם תַּגִּיהַּ. –
<br><br />
וּבְנֵי הַטֶּבַע מְקוֹם מְנוּחָה יָתוּרוּ,</p>

<p>אֵלֶּה בָרוּם, אֵלֶּה בְעֹמֶק יַחְפֹּצוּ,</p>

<p>אֵלֶּה לְבַיִת, אֵלֶּה לְרֶפֶת יָסוּרוּ</p>

<p>כֻּלָם יָעוּשׂוּ, יָחִישׁוּ, יִפְרֹצוּ.</p>

<p>וְהַמְּנוּחָה הַנְּעִימָה, בַּת הַשָּׁמָיִם,</p>

<p>עֲלֵי אָדָם וּבְהֵמָה תִפְרֹשׂ כְּנָפָיִם.
<br><br />
גַּם הָאִכָּר עִם עֲבָדָיו הַחֲרוּצִים</p>

<p>הַמַּזְמֵרוֹת וְהָאֵתִים חִישׁ יִצְנֹפוּ,</p>

<p>יָשִׂימוּ כְלֵיהֶם עַל שִׁכְמָם כַּחֲלוּצִים</p>

<p>וְאֶת הַנִּשְׁאָר אֶל הָעֲגָלָה יֶאֱסֹפוּ;</p>

<p>כִּי כִלּוּ מַעֲשֵׂיהֶם, שָׁלְמָה הַמְּלָאכָה,</p>

<p>וְאַךְ מִמַּעַל עַתָּה עוֹד יְקַוּוּ בְרָכָה.
<br><br />
בְּשִׂמְחַת לֵבָב כְּמֹצְאֵי שָׁלָל יִסָּעוּ,</p>

<p>יְרַנְּנוּ עֲלֵי אֹרַח, כָּל עָמָל שָׁכוּחַ.</p>

<p>מִקָּרֹב צִלְצַל הַפַּעֲמֹן יִשְׁמָעוּ,</p>

<p>כִּי יִקְרָא אוֹתָם לְהִנָּפֵשׁ וְלָנוּחַ.</p>

<p>עוֹד רָחֹק מִבֵּיתָם כִּמְטַחֲוֵי קֶשֶׁת</p>

<p>יַלְדָּה בְּאֵם הַדֶּרֶךְ אוֹתָם פֹּגֶשֶׁת.
<br><br />
בַּת הָאִכָּר הִיא, הַיֹּצֵאת לִקְרָאתוֹ,</p>

<p>עֵינֶיהָ כְּכֹכָבִים נֶשֶׁף הֵאִירוּ,</p>

<p>בִּנְשִׁיקוֹת פִּיהָ, בְּעָצְמַת שִׂמְחָתוֹ,</p>

<p>רֶגַע גַּם כָּל עֲבָדָיו אוֹתָה הִכִּירוּ,</p>

<p>וּלְקוֹל הַשִּׂמְחָה גַם שְׁאָר הַבָּנִים</p>

<p>מִהֲרוּ הַחוּצָה בְחֶדְוָה גִיל וּרְנָנִים.
<br><br />
אַךְ יַעֲלַת הַחֵן, הָאֲהוּבָה וְהַנְּעִימָה,</p>

<p>לֹא עָזְבָה מַעֲמָדָהּ בֵּין הַשְׁפַתָּיִם;</p>

<p>כִּי כָל כְּבוּדָה בַת טוֹבַת טַעַם פְּנִימָה –</p>

<p>וּבְבוֹא אֲהוּבָהּ בֵּרְכַתּוּ בְחֵן שְׂפָתָיִם.</p>

<p>מֵאַהֲבָה מְסֻתֶּרֶת פָּנֶיהָ לְהָבִים,</p>

<p>עֵת בְּשׁוּבָה וְנַחַת עִמָּה הִתְנָה אֲהָבִים. –
<br><br />
הָאֵשׁ עַל הַמּוֹקְדָה בְלַהַב יֹקֶדֶת,</p>

<p>בְּאוֹרָהּ כָּל הַחֶדֶר סָבִיב מְאִירָה,</p>

<p>וּגְבֶרֶת הַבַּיִת אֶצְלָהּ עֹמֶדֶת,</p>

<p>הַפָּרוּר מֵעַל הָאָח חִישׁ מֵסִירָה.</p>

<p>לַעֲרֹךְ הַשֻּׁלְחָן תְּצַוֶּה לְאַמְהוֹתֶיהָ,</p>

<p>וְלֶחֶם הָעֶרֶב תְּבִיאֶינָה יָדֶיהָ.
<br><br />
עַתָּה סָבִיב לְשֻׁלְחָן יַחַד יֵשֵׁבוּ,</p>

<p>הָאִכָּר וְאִשְׁתּוֹ וְכָל מַרְבִּית הַבָּיִת,</p>

<p>לֶאֱכָל לֶחֶם בְּמַעֲגָל, כִּי מְאֹד רָעֵבוּ,</p>

<p>וְיִשְׁכְּחוּ הַשָּׂדֶה, הַכֶּרֶם וְהַזָּיִת.</p>

<p>וְתַפּוּחֵי אֲדָמָה רַק בַּמֶּלַח מְלוּחִים</p>

<p>יֶעֶרְבוּ לְחִכָּמוֹ מֵרְקִיקִים מְשׁוּחִים.
<br><br />
אַחֲרֵי אָכְלָם יִפָּרְדוּ הֵנָּה וְהֵנָּה,</p>

<p>אִישׁ אִישׁ יֵלֵךְ אֶל חֶדְרוֹ, אֶל מִשְׁכָּבוֹ,</p>

<p>וִיבַקְּשׁוּ מְנוּחָה בִזְרֹעוֹת הַשֵּׁנָה,</p>

<p>עַד עֲלוֹת הַשַּׁחַר, עַד הַבֹּקֶר יָבֹא.</p>

<p>עַל מִשְׁכַּב תֶּבֶן יָנוּחוּ הַתְּמִימִים,</p>

<p>שְׁנָתָם תֶּעֱרַב וְיַחַלְמוּ חֲלֹמוֹת נְעִימִים. – –
<br></p>
</blockquote>

<blockquote>
<p>**
<br>
כָּכָה יִחְיֶה הַתָּם יוֹם וּמָחֳרָתוֹ,</p>

<p>שָׂמֵחַ בְּגֹרָלוֹ, וְאִם הוּא מְלֵא צְנִינִים –</p>

<p>עַל אֵל יַשְׁלִיךְ יְהָבוֹ עַד בֹּא חֲלִיפָתוֹ,</p>

<p>לֹא יַחְפֹּץ בַּזָהָב, לֹא יַחֲמֹד פְּנִינִים.</p>

<p>הַשָּׁלוֹם וְהַשֶּׁקֶט בְּאָהֳלוֹ יָגוּרוּ,</p>

<p>נֶצַח נְצָחִים מִמֶּנּוּ לֹא יָסוּרוּ.
<br><br />
אַחַי! לִמְדוּ לִחְיוֹת חַיִּים מְאֻשָּׁרִים,</p>

<p>כָּאִכָּר הַזֶּה אֲשֶׁר לֹא יֵדַע עֶצֶב;</p>

<p>גַּדְּלוּ אֶת בְּנֵיכֶם לְכֹרְמִים וּלְאִכָּרִים</p>

<p>וְשִׂימוּ לְדַאֲבוֹן נַפְשׁוֹתָם קֵץ וָקֶצֶב;</p>

<p>כִּי אַךְ הָאִכָּר יֵדַע שָׁלֵו בְּשַׁלְוָתוֹ,</p>

<p>יֵשֵׁב בֶּטַח בְּעוֹד בַּחַיִּים חַיָּתוֹ.
<br><br />
לָמָּה זֶה לָכֶם לָתֵת בַּכִּיס עָיִן,</p>

<p>לִרְדֹּף כָּל הַיוֹם אַחַר מִסְחָר וְקִנְיָן,</p>

<p>לִקְנוֹת בְּלוֹאֵי הַסְּחָבוֹת – וְכֶסֶף אָיִן,</p>

<p>וְלָלֶכֶת כָּל הַיוֹם מֵעִנְיָן לְעִנְיָן??</p>

<p>לְמִי מָדוֹן וְרִיב, לְמִי מַשְׂטֵמָה וָפָצַע</p>

<p>הֲלֹא לְרֹדְפֵי עֹשֶׁר וּלְאֹהֲבֵי הַבָּצַע?!
<br><br />
זֶה כְאַרְבַּע שָׁנִים קָרָא דְרוֹר מַלְכֵּנוּ,</p>

<p>לְיֹשְׁבֵי אֶרֶץ עסטעררייך הָיְתָה רְוָחָה;</p>

<p>מִשְׁפָּט אֶחָד לָנוּ וּלְכָל סְבִיבוֹתֵינוּ,</p>

<p>לִבְנוֹת וְלִנְטֹעַ וְלָתֵת עָלֵינוּ בְרָכָה.</p>

<p>הֵן יָדֵינוּ לֹא אֲסוּרוֹת עוֹד בַּכֶּבֶל,</p>

<p>וְרַגְלֵינוּ לֹא הֻגָּשׁוּ לְזִקִּים וְחֶבֶל;
<br><br />
מַדּוּעַ כָּכָה דַלִּים &#8220;בְּנֵי הַמְּלָכִים&#8221;,</p>

<p>וְהַצְפֹנִים לְאֶרֶץ הָגָר יִרְעֲבוּ לְלָחֶם?</p>

<p>מֵהֶם אַךְ מְלַמְּדִים וְסֹפְרִים וְהֹלְכֵי דְרָכִים,</p>

<p>עֲנִיִם אֲמֵלָלִים כַּמֵּתִים מֵרָחֶם.</p>

<p>הֶאָפֵס כָּל עֵצָה, תַּחְבֻּלָּה וּמְזִמָּה?</p>

<p>הַעֲבֹדַת הָאֲדָמָה חֶרְפָּה וּכְלִמָּה?
<br><br />
מַדּוּעַ אֵיפֹא תְמָאֲנוּ עֲשׂוֹת בְּיָד רָמָה,</p>

<p>אֲשֶׁר עָשׂוּ אֲבוֹתֵינוּ כְאַלְפַּיִם שָׁנָה?</p>

<p>הֲלֹא גַם הֵמָּה הָיוּ עֹבְדֵי הָאֲדָמָה,</p>

<p>וַיִשְׁאוּ אֲלֻמּוֹתֵיהֶם בְּגִיל וּרְנָנָה;</p>

<p>אִישׁ אָחִיו לֹא הוֹנָה בַּעֲבוּר נַעֲלָיִם,</p>

<p>כִּי הָאָרֶץ – הִיא רַחֲבַת הַיָדָיִם.
<br><br />
לִמְדוּ אֵיפֹא, אַחַי, לִהְיוֹת אִכָּרִים,</p>

<p>לַעֲבוֹד בַּשָּׂדוֹת, בַּכְּרָמִים וָגַנִּים;</p>

<p>אָז תֵּאָלַמְנָה לָעַד שִׂפְתֵי צָרִים,</p>

<p>יֵאָלֵם הַבּוּז, לַעַג הַשַׁאֲנַנִּים –</p>

<p>וַאֲבִיר יַעֲקֹב בְּאֶבְרָתוֹ יָגֵן עֲלֵיכֶם,</p>

<p>וְיִשְׁלַח בְּרָכָה עַד בְּלִי דַי בְּמַעֲשֵׂה יְדֵיכֶם.
<br> </p>
</blockquote>

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/7303">https://benyehuda.org/read/7303</a></div></body></html>