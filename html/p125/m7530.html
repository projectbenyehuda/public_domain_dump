<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אַבְנֵי זִכָּרוֹן</title>
	<meta name="author" content="חיים יעקב בן ברוך אונגר"/>
</head>
<body>

<h2 id="יַדאַהֲרֹן.">יַד אַהֲרֹן.</h2>

<blockquote>
<p>שֵׁמַע מַר מִלַּעֲנָה כִלְיוֹתֵינוֹ יְפַלֵּחַ,</p>

<p>מִמֶּרְחָק בָּא, מֵאֶרֶץ נְבוּכָה וְלֹא סְדָרִים:</p>

<p>הָהּ, מֵת אַהֲרֹן הָרֹפֵא מוֹת גִּבּוֹר צֹלֵחַ!</p>

<p>רוּחוֹ שָׁבָה עָל וְגוּפוֹ הוּבַל לִקְבָרִים.
<br></p>
</blockquote>

<blockquote>
<p>אֶל מוּל פְּנֵי הַמִּלְחָמָה נַפְשׁוֹ עֹז דָּרָכָה,</p>

<p>לַחֲבֹשׁ לִמְחוּצֵי מָתְנַיִם מִגּוֹי כְּרֵתִים,</p>

<p>בְּכָל אֲשֶׁר יִפְנֶה רוּחַ כַּבִּיר עָלָיו צָלָחָה,</p>

<p>וַיַּעֲמֹד בֵּין הַחַיִּים וּבֵין הַמֵּתִים.
<br><br />
שָׁם עַל מַחֲנֵהוּ וְעַל דִּגְלוֹ שָֹמַר מִשְֹמֶרֶת,</p>

<p>חִבֵּשׁ, רִפָּא, נִחַם נַפְשׁוֹת הָאֲמֵלָלִים.</p>

<p>פִּתְאֹם הֻשְׁלְכָה אֶל לִבּוֹ אֶבֶן הָעוֹפֶרֶת –</p>

<p>וְהָאָמָן נָפַל וַיְּהִי כְאַחַד הַחֲלָלִים.
<br><br />
אֲהָהּ לְיוֹם צָרָה, עֵת בֹּא שִׁמְשֵׁנוּ בַצָּהֳרָיִם,</p>

<p>יוֹם נִגְעַל כִּידוֹן גִּבּוֹר, מִתְבּוּסֵס בְּדָמִים!</p>

<p>הָהּ לְמִשְׁנֶה שִׁבָּרוֹן, גָּדַל עַד לַשָּׁמָיִם,</p>

<p>בְּעֶצֶם תֻּמּוֹ נִגְרַז אַהֲרֹן, צָעִיר לְיָמִים. –
<br><br />
מַה שָׂמַחְנוּ, מָה אוֹרוּ לָנוּ הָעֵינָיִם,</p>

<p>עֵת עַל בָּמֳתֵי הַמַּדָּע דָּרַכְתָּ פְּלָאִים;</p>

<p>עֵת אָגַרְתָּ בִינוֹת מָנָה אַחַת אַפָּיִם,</p>

<p>וַתַּעַשׂ סֵפֶר מַעֲשֶׂה חֹשֵׁב כְּמוֹ חֲלָאִים.
<br><br />
מָה עָצְמָה חֶדְוַת לִבֵּנוּ עֵת עָל הוּקַמְתָּ,</p>

<p>עֵת לְרֹפֵא הָרֹאשׁ נִהְיֵיתָ, לְשַׂר מַעֲרָכָה;</p>

<p>אָז דִּבַּרְנוּ בְחָזוֹן, כִּי לְעֵזֶר הוּרַמְתָּ,</p>

<p>לְשׁוֹבֵב שֵׂיבַת הוֹרִים וְלָתֵת עֲלֵיהֶם בְּרָכָה.
<br><br />
מַה שַׂשְׂנוּ כְמֹצְאֵי הוֹן יָקָר עַל אִגְּרוֹתֶיךָ,</p>

<p>אֲשֶׁר שָׁלַחְתָּ לָנוּ מֵאֶרֶץ מֶרְחַקִּים.</p>

<p>זָבוֹת חָלָב וּדְבַשׁ מִתַּחַת לְשׁוֹנֶךָ,</p>

<p>כֻּלָּנָה מַחֲמַדִּים וְכֻלָּנָה מַמְתַּקִּים.
<br><br />
אֵשׁ אַהֲבָה, שַׁלְהֶבֶת יָהּ, בְּתוֹכָן מִתְלַקָּחַת,</p>

<p>אֶל אַהֲבַת בָּנִים אַהֲבַת אַחִים מְשֻׁלָּבָה;</p>

<p>אֵין אֹמֶר וְאֵין דְּבָרִים בְּלִי טוּב טַעַם וָנָחַת,</p>

<p>רוּחַ חֵן עֲלֵיהֶן מְרַחֶפֶת בְּלִי דְאָבָה.
<br><br />
פֶּתַע, הָהּ, נֶהְפַּךְ גִּילֵנוּ לְתוּגָה וָאֵבֶל,</p>

<p>נָפַלְתָּ הֵילֵל בֶּן שָׁחַר מֵרוּם עֲרָבוֹת,</p>

<p>יָדְךָ לֹא אֲסוּרָה וְרַגְלְךָ לֹא עֻנְּתָה בַכֶּבֶל,</p>

<p>לִפְנֵי בְנֵי עַוְלָה נָפַלְתָּ בְסַעַר קְרָבוֹת.
<br><br />
שָׁבַת מְשׂוֹשׂ לִבֵּנוּ, תּוֹחַלְתֵּנוּ נִכְזָבָה,</p>

<p>קִוִינוּ לְשָׁלוֹם וְהִנֵּה שֹׁאָה וּבְעָתָה,</p>

<p>מִכְּאֵב לֵב וְשֶׁבֶר רוּחַ עֵינֵנוּ דָאָבָה,</p>

<p>עָרְבָה כָל שִׂמְחָה וְתִקְוָתֵנוּ נִכְרָתָה.</p>

<p>כְּמִסְפֵּד עַל הַיָחִיד מַר יִסְפְּדוּ לְךָ רֵעֶיךָ:</p>

<p>הוֹי אָח, הוֹי אֹהֵב נֶאֱמָן, דָּגוּל מֵרְבָבָה!</p>

<p>כְּהָמֵר עַל הַבְּכוֹר בַּבֶּכִי יְמָרְרוּ הוֹרֶיךָ:</p>

<p>הוֹי בֵּן פֹּרָת, אִישׁ חֲמוּדוֹת, נֶפֶשׁ נֶאֱהָבָה! –
<br></p>
</blockquote>

<blockquote>
<p>שְׁכַב אֵפוֹא, יָקָר, לָבֶטַח, שַׁאֲנַן מִפָּחַד,</p>

<p>בְּגֵיא אַדְמַת נֵכָר, עַל מַצַּע חוֹל וּרְגָבִים;</p>

<p>הֵן בַּיוֹם הָאַחֲרוֹן בְּבֵית מוֹעֵד נָלִין יָחַד,</p>

<p>אָז בְּאַרְצוֹת הַחַיִּים נִתְעַלֵּס בָּאֳהָבִים.
<br></p>
</blockquote>

<h2 id="תָּולְזִכָּרוֹן.">תָּו לְזִכָּרוֹן.</h2>

<blockquote>
<p>מִתֵּימָן קוֹל נְהִי נִשְׁמָע מַר צֹרֵחַ:</p>

<p>שְׁמוּאֵל דָּוִד לֻקָּח, אִישׁ הַבֵּינָיִם,</p>

<p>לוצאַטו אֵינֶנּוּ, שֶׁמֶשׁ זֹרֵחַ,</p>

<p>הַמֵּאִיר לָאָרֶץ רַחֲבַת יָדָיִם.
<br></p>
</blockquote>

<blockquote>
<p>נֵרוֹ, נֵר אֵל, טֶרֶם יִכְבֶּה בַּלָּיִל,</p>

<p>כֶּרֶם קֹדֶשׁ נָטַר בֶּאֱמֶת וָצֶדֶק,</p>

<p>עַד עֵת בֹּא שִׁמְשׁוֹ הִפְלִיא לַעֲשׂוֹת חָיִל,</p>

<p>לְשָׁרֵש כָּל קוֹץ מַכְאִיב, דַּרְדַּר וָחֶדֶק.
<br><br />
פִּתְאוֹם מַלְאָךְ אַכְזָרִי יִקְרָאֵהוּ:</p>

<p>&#8220;רַד יוֹמְךָ, עֲצֹם לָנֶצַח הָעֵינָיִם&#8221;!</p>

<p>וְעֵינֵי שְׁמוּאֵל כָּהוּ, חָשַׁךְ אוֹרֵהוּ,</p>

<p>בְּלִיל שַֹבַּת שַׁבָּתוֹן עָלָה הַשָּׁמָיִם.
<br><br />
וַעֲדַת פאַדובאַ מְאֹד מְאֹד הִתְחַלְחָלָה,</p>

<p>כִּי שֻּׁדַּד גְּאוֹן עֻזָּהּ, כְּלִיל הַכֹּתָרֶת.</p>

<p>עַל אָבְדַן עֶדְיָהּ סָפּדָה וְהִתְאַבָּלָה:</p>

<p>מִי כָמוֹהוּ מוֹרֶה, צְפִירַת תִּפְאָרֶת?
<br></p>
</blockquote>

<blockquote>
<p>לֵב חַכְמֵי יְשֻרוּן יֶהְגֶּה רְתֵת וָפָחַד,</p>

<p>כְּהָמֵר עַל יָחִיד נַפְשָׁם תֵּתְיַפֵּחַ;</p>

<p>אַיֵּה סֹפֵר, אֵי שֹׁקֵל, יִשְׁאֲלוּ יָחַד,</p>

<p>אֵי מַרְבִּיץ תּוֹרָה, שְּעָרֶיהָ פֹּתֵחַ?
<br><br />
אַיֵּה סֹפֵר, דַּעַת קְדוֹשִׁים יֹדֵעַ,</p>

<p>הַמְּכַלְכֵּל דְּבָרָיו בִּתְבוּנוֹת כַּפָּיִם?</p>

<p>אַיֵּה שֹׁקֵל, לְשׁוֹנוֹת שׁוֹנוֹת שֹׁמֵעַ,</p>

<p>נֹשֵׂא מַדָּע בְּפֶלֶס וְחָכְמָה בְמֹאזְנָיִם?
<br><br />
אֵי מֹשֵׁךְ בְּשֵׁבֶט סֹפֵר כְּיֹצֵר חֹמֶר,</p>

<p>אֶל כָּל יַחְפּץֹ יַטֶּנוּ כְּקֹסֵם קָסֶם,</p>

<p>הַמַּגְבִּיר לַלָּשוֹן בִּמְלֹא הָאֹמֶר,</p>

<p>מַעֲלֶה עַל לְבוּשָׁה עֲדִי זָהָב וָכָתֶם?
<br><br />
אֵי מָהִיר בִּמְלַאכְתּוֹ, נֶאְדָּר בַּקֹּדֶשׁ,</p>

<p>חֹפֵשׂ תַּעֲלֻמוֹת חָכְמָה בְלִי עֲצַלְתָּיִם?</p>

<p>אֵי עֵץ הַדַּעַת, פִּרְיוֹ יְבַכֵּר לְחֹדֶשׁ,</p>

<p>מָתוֹק לַנֶּפֶשׁ וְתַאֲוָה לָעֵינָיִם? –
<br><br />
אַשְׁרֶיךָ, אִישׁ חֲמֻדוֹת, נוֹדָע בַּשָּׁעַר,</p>

<p>נְעִימִים נָפַל לְךָ גוֹרָל וָחָבֶל;</p>

<p>בְשָׁחֲרוּת חַיֶּיךָ, עוֹדְךָ רַךְ וָנָעַר,</p>

<p>בְּחִין תָּפַשְׂתָּ &#8220;כִּנּוֹר נָעִים&#8221;* עִם נָבֶל.
<br></p>
</blockquote>

<blockquote>
<p>צָעִיר לְיָמִים עֹז הִתְאַזַרְתָּ כְגָבֶר,</p>

<p>לִסְבֹּל עוֹל הַחָכְמָה שִׁכְמְךָ נָטִיתָ,</p>

<p>אָז הִתְחַקֵּיתָ עַל שָׁרְשֵׁי שְׂפַת עָבֶר,</p>

<p>לְמוֹצָאָה וּמוֹבָאָהּ תָּו הִתְוִיתָ.
<br></p>
</blockquote>

<blockquote>
<p>&#8220;בְּאֹהֵב גֵּר&#8221; * גָּמַלְתָּ עַל תַּרְגּוּם כּשֶׂד,</p>

<p>לִצְרֹף סִגָּיו בְּרַק עֵינֶיךָ שָּנּוֹתָ;</p>

<p>אֶת רֻבֵּי חֶסְרוֹנוֹ מָנִיתָ בְחֶסֶד</p>

<p>וְזוֹלֵל מִיָּקָר בְּטוּב טַעַם בָּרוֹתָ.
<br><br />
&#8220;לִבְתוּלַת בַּת יְהוּדָה&#8221; [1] דָרַכְתָּ קֶסֶת,</p>

<p>לַעֲנִיָּה סֹעָרַה זְרוֹעֲךָ חָשַׂפְתָּ,</p>

<p>שִׂמְלַת שִׁבְיָהּ, בֶּעָפָר מִתְבּוֹסֶסֶת,</p>

<p>בִּלְבוּשׁ מַלְכוּת, בְּמַעֲטֵה תְהִלָּה הֶחֳלַפְתָּ.
<br><br />
&#8220;בְּבֵית הָאוֹצָר&#8221; [1] אוֹצְרוֹת חֹשֶׁךְ גִּלֵּיתָ,</p>

<p>עַל סָפוּן טָמוּן הוֹפַעְתָּ אוֹרֶךָ,</p>

<p>בּוֹ רוּחַ חֵקָר וְשֵׂכֶל טוֹב הֶרְאֵיתָ,</p>

<p>כִּי אָמָן נֶאֳמָן אַתָּה בְכָל מַעֲשֶׂיךָ.
<br><br />
אֶל יַרְכְּתֵי גֵיא חִזָּיוֹן פְּלָאִים בָּאתָּ,</p>

<p>&quot;לַחֲזוֹן בֶּן אָמוֹץ [1] כָּרִיתָ אָזְנָיִם,</p>

<p>תּוֹעֲפוֹת מְזִמּוֹתָיו חָפַשְׂתָּ מָצָאתָ,</p>

<p>אֶל רוּם מְשָׁלוֹ דָאִיתָ עַל כְּנָפָיִם.
<br><br />
מִפְלְאוֹת עֹצֶם רוּחֲךָ רַבַּת הוֹדַעְתָּ,</p>

<p>לְכָל תַּכְלִית חָקַרְתָּ בְעַיִן חֹדָרֶת.</p>

<p>&#8220;בְּכֶרֶם חֶמֶד&#8221; [1] שֵׁם לֹא יִרְקַב נָטַעְתָּ,</p>

<p>נָשָׂא פֶרִי וַיְּהִי לְגֶפֶן אַדָּרֶת.
<br><br />
עֵת לְחֶבְרַת &#8220;מְקִיצֵי נִרְדָּמִים&#8221; אָרַחְתָּ,</p>

<p>בְּשִׂמְחַת לֵב הָיִיתָ לָהּ לָעֵינָיִם,</p>

<p>נִשְׁמַת רוּחַ עֵצָה בְקִרְבָּהּ נָפַחְתָּ</p>

<p>וְאָצַלְתָּ בְרָכָה לְתוּשִׁיָּה כִפְלָיִם.
<br></p>
</blockquote>

<blockquote>
<p>עִם הַלֵּוִי הַמְּשׁוֹרֵר הָיְתָה בְרִיתֶךָ,</p>

<p>לְהַרְבִּיץ אַבְנֵי מַשְׂכִּיתוֹ כְאַבְנֵי נֵזֶר;</p>

<p>עַל &#8220;דִּיבַן יְהוּדָה&#8221; * שַׁתָּה נוֹסְפוֹתֶיךָ,</p>

<p>בָּהֵנָּה לְכָל קֹרֵא שִׁוִּיתָ עֵזֶר.
<br><br />
כָּל תֹּפֵשׂ עֵט סֹפֵר וְכֹתֵב אִגֶּרֶת</p>

<p>הַדָּבָר הַקָּשֶׁה הֵבֵיא אֵלֶיךָ,</p>

<p>כָּל שֹׁחֵר חָכְמָה, בַּקֹּדֶשׁ נֶהֳדֶּרֶת,</p>

<p>שָׁאַב בְּשָׂשׂוֹן מִמַּעֲיַן חָכְמָתֶךָ.
<br><br />
כָּל אִישׁ עִתִּי, מְגִלּוֹת עָפוֹת שֹׁלֵחַ,</p>

<p>פְּרִי עִטְּךָ חָמַד וְאָסַף מְלֹא חָפְנָיִם,</p>

<p>לְמוֹצִיא גִלָּיוֹן כְּקִיקָיוֹן פֹּרֵחַ</p>

<p>הָיִיתָ כְגַן רָוֶה וּכְמוֹצָא מָיִם.
<br><br />
&#8220;בְּבִכּוּרֵי הָעִתִּים&#8221; * גַּם בִּכּוּרֶיךָ</p>

<p>&#8220;וּלְכוֹכְבֵי יִצְחָק&#8221; * מִיָּדְךָ קַרְנָיִם,</p>

<p>&#8220;הַיּוֹנָה&#8221; * מָצְאָה לִתְרוּפָה עָלֶיךָ</p>

<p>בְּטַל &#8220;הַתְּחִיָה&#8221; * הִפְרַחְתָּ נִיב שְׂפָתָיִם.
<br><br />
&#8220;הַמַּגִּיד&#8221; &#8220;וְהַמַּזְכִּיר&#8221; טוּבְךָ יַגִּידוּ.</p>

<p>&#8220;מִמֶּגֶד יְרָחִים&#8221; מָתְקְךָ לֹא חָדַלְתָּ,</p>

<p>&#8220;אוֹצָר נֶחְמָד&#8221; &#8220;וְאוֹצַר חָכְמָה&#8221; יָעִידוּ,</p>

<p>כִּי עַל פְּלֵטַת סֹפְרֵי &#8220;יְשֻׁרוּן&#8221; חָמַלְתָּ.
<br><br />
בַּעֲבוֹתוֹת אַהֲבָה מָשַׁכְתָּ מְתֵי סוֹדֶךָ,</p>

<p>אֹהֵב דָּבֵק מֵאָח בַּצַר הָיִיתָ,</p>

<p>לֵב אֹבֵד הִרְנַנְתָּ בְנִיד שִׂפְתוֹתֶיךָ</p>

<p>וּבְיֹשֶׁר לְבָבְךָ שֵׁם טוֹב לְךָ קָנִיתָ.
<br></p>
</blockquote>

<blockquote>
<p>אַשְׁרֶיךָ. לוצאַטו, חַי חַי עוֹדֶךָ,</p>

<p>עוֹדְךָ נְעִים זְמִירוֹת, נֹתֵן אִמְרֵי שֶׁפֶר</p>

<p>הֵן לְדוֹר דּוֹרִים יַעֲמֹד שֵׁם תִּפְאַרְתֶּךָ,</p>

<p>בְּעֵט בַּרְזֶל הוּחַק לְזִכָּרוֹן בַּסֵּפֶר.
<br><br />
לְךָ, שְׁמוּאֵל דָּוִד, לְךָ מִשְׁפַּט הַיֶּתֶר,</p>

<p>בְּרֹאשׁ מִשְׁפַּחַת לוצאַטו תֵּשֵׁב כְּמֶלֶךְ,</p>

<p>כִּי לְךָ נָאווּ שְׂאֵת וְכָבוֹד, פְּאֵר וָכֶתֶר,</p>

<p>דּוֹרְךָ יְשׂוֹחֵחַ בְּכָל עִיר וּבְכָל פֶּלֶךְ.
<br><br />
קְצֹר אֵפוֹא, יְדִידְיָה, שָׁם בְּעֶבְרֵי פִי פָחַת</p>

<p>אֵת אֲשֶׁר זָרַעְתָּ פֹה בְזֵעַת אַפָּיִם,</p>

<p>שָׁם לֹא תֵדַע רֹגֶז, לֹא תִרְאֶה שָׁחַת,</p>

<p>וּבְצֵל שַׁדַּי תִּנָּשֵׂא עַל כַּפָּיִם.
<br></p>
</blockquote>

<h2 id="צִיּוּן.">צִיּוּן.</h2>

<h3 id="א.">א.</h3>

<blockquote>
<p>שָׁבַת אִישׁ תְּבוּנוֹת, אֲחִי כָל תּוֹפֵשׂ עֵט וָקֶסֶת,</p>

<p>מִלֵא יָדָיו לְתוּשִׁיָּה וּזְרוֹעוֹ לְמִלְחֶמֶת.</p>

<p>שָבַת בַּעַל &#8220;הָעֵת הַחֲדָשָׁה&#8221; הַמְנוֹסֶסֶת,</p>

<p>נַפְתוּלֵי הָעִקְשִׁים בְּרוּחַ כַּבִּיר חוֹסֶמֶת.
<br><br />
שָׁבְתָה רוּחַ נְדִיבָה, חֲנֻפָה וְשֵׁפֶל מוֹאֶסֶת,</p>

<p>נֶאְדָּרָה בַכֹחַ וּבְמַדָּעִים מְשֻׁלֶּמֶת.</p>

<p>שָׁבְתָה נֶפֶשׁ יְקָרָה, בְּגַן עֵדֶן מִתְעַלֶּסֶת</p>

<p>אֶל עָל נִקְרָאָה מֵאֶרֶץ לָהּ מִתְקוֹמֶמֶת. –
<br><br />
לֵךְ בְּשָׁלוֹם, אִישׁ הָרוּחַ, שָׁלְמָה עֵת צְבָאֶךָ!</p>

<p>הֲלֹא חוּג שְׁחָקִים תִּתְהַלֵּךְ וְעָרֵב גּוֹרָלֶךָ,</p>

<p>וּמַלְאֲכֵי שָׁלוֹם יִשָּׂאוּנְךָ עַל כַּפָּיִם.</p>

<p>שִׁמְךָ יִנּוֹן לְדוֹר דּוֹרִים, כִּי גְדוֹלוֹת עָשִׂיתָ,</p>

<p>הֵן תָּו לֹא יִמַּח עַל לֵב כָּל מֵבִין הִתְוִיתָ,</p>

<p>וּלְכָל שׁוֹחֲרֵי הַטּוֹב הָיִיתָ לָעֵינָיִם.</p>
</blockquote>

<p>–––––</p>

<h2 id="צִיּוּן.">צִיּוּן.</h2>

<h3 id="ב.">ב.</h3>

<blockquote>
<p>שָׁבְתָה יַד אָמָן לְאוֹצְרוֹת קַדְמוֹנִים מַגַּעַת,</p>

<p>נָשְׁתָה גְבוּרָתָהּ, לְעֶט סוֹפְרִים נֶצַח מוּזָרָה,</p>

<p>יְמִין בֶּן צֶמַח, בִּמְלֶאכֶת מַחֲשֶׁבֶת נֶאְדָּרָה,</p>

<p>אֵינֶנָּה, וּבְסוֹד חַכְמֵי לֵב אֲנָחָה נִשְׁמַעַת.
<br><br />
וָוֵי יְרִיעוֹת שְׁלֹמה נֶאֳכָלוֹת מִתּוֹלַעַת,</p>

<p>רִפַּדְתָּ וְגַם חִבַּרְתָּ לִצְפִירַת תִּפְאָרָה,</p>

<p>בֶּן גְבִירוֹל טִפַּחְתָּ בְּאַהֲבָה עַזָּה מְסֻתָּרָה,</p>

<p>נֵס לְהִתְנוֹסֵס תַּתָּה לְיוֹדְעֵי בִינָה וָדַעַת.
<br><br />
צֵאתְךָ לְשָׁלוֹם, שְׁכַב עַל מִשְׁכָּבְךָ בְיַרְכְּתֵי מְעָרָה,</p>

<p>מִבַּעַד לַעֲרֵמוֹת הֶעָפָר תּוֹפַע נְהָרָה,</p>

<p>חָיֹה תִחְיֶה, הֲלֹא רְפָאִים עוֹרַרְתָּ בְהַתְּחִיָה.
<br><br />
זִכְרְךָ כְבָר הוֹאַלְתָּ בְּכֶרֶם חֶמֶד לָטַעַת,</p>

<p>קַסְתְּךָ הַנִּפְלָאָה, לִמְבִינֵי מַדָּע מוּדַעַת,</p>

<p>שָׂמָתְךָ חוֹתָם עַל יַד כָֹל שֹׁחֵר תּוּשִׁיָּה.
<br></p>
</blockquote>

<h2 id="עַלמוֹתאֵשֶׁתחַיִל.">עַל מוֹת אֵשֶׁת חַיִל.</h2>

<h3 id="התריג">(ה&#8217;תרי&quot;ג)</h3>

<blockquote>
<p>אִם בְּרַחֲבֵי הָעֲרִיפִים תֶּחְשַׁךְ הָשָּׁמֶשׁ.</p>

<p>תַּחַת אוֹר בָּהִיר יָבֹא אֹפֶל וְאָמֶשׁ,</p>

<p>תַּחַת רוּחַ חֲרִישִׁית סֹעָה וָסָעַר:</p>

<p>הֶעָלֶה יִבּוֹל, גַּם הָעֵץ יָשׁוֹחַ,</p>

<p>אֻמְלָל הַפֶּרַח, הַשּׁוֹשָׁן וְהַחוֹחַ,</p>

<p>הַכֶּרֶם יְהִי בָתָה, חָשׂוּף הַיָּעַר.
<br><br />
כֵּן אִם פִּתְאֹם צַלְמָוֶת יַעֲטֶה הָרִים,</p>

<p>אַדֶּרֶת שְׁחַרְחֹרֶת תְּכַסֶּה שָׂרִים,</p>

<p>הוֹדָם נֶהְפַּךְ לְמָשְׁחִית – יוּבָלוּ לְקָבֶר:</p>

<p>יִרְגְּזוּ אֲסִירֵי עֳנִי – אָבַד עֻזָּמוֹ,</p>

<p>יִפְחֲדוּ יֹשְׁבֵי חֹשֶׁךְ – אָבַד מַחְסָמוֹ,</p>

<p>בְּעַצְמוֹתָם יָבֹא רֹגֶז בְּלִבָּם שָׁבֶר.
<br><br />
הָהּ לְיוֹם שֹׁאָה וְעֶבְרָה, יָגוֹן וַאֲנָחָה,</p>

<p>יוֹם מֵהַבָּנִים אֵם אֲהוּבָה נִלְקָחָה,</p>

<p>וְהַיְּקָרָה בַנָּשִׁים לְעָפָר שֹכָבֶת.</p>

<p>רַבִּים בְּלַחַץ לְבָבָם נֶהִי יִשָּׂאוּ,</p>

<p>הוֹי אֵם! יִסְפְּדוּ לָהּ, הוֹי אָחוֹת! יִקְרָאוּ,</p>

<p>וּמִכְּאֵב לֵבָב עֵינֵמוֹ דֹאָבֶת.
<br><br />
כִּי מֵאָז עָלְתָה עַל בָּמֳתֵי הָאֹשֶׁר,</p>

<p>הִפְלִיאָה עֲשׂוֹת צְדָקָה, חֶסֶד וָיֹשֶׁר,</p>

<p>בְּאֹהֶל דַּלִּים עִקְּבוֹתֶיהָ נוֹדָעוּ;</p>

<p>עֵירֻמִּים כִּסְּתָה מִגֵּז כִּבְשׂוֹתֶיהָ,</p>

<p>נוֹדְדִים לְלֶחֶם הִשְׂבִּיעָה בְּמַעֲדַנֶּיהָ,</p>

<p>חֲסָדֶיהָ מִסַּפֵר עָצְמוּ וְנִפְלָאוּ.
<br><br />
עַתָּה גַּם מִבֵּיתָם שָׁבַת קוֹל רְנָנוֹת –</p>

<p>אָבְדָה הַנְּדִיבָה, אֵם יְתוֹמִים וְאַלְמָנוֹת,</p>

<p>לֻקְּחָה וְאֵינֶנָּה – זֹאת עַל לֵב יָשִׂמוּ;</p>

<p>וּדְמָעוֹת שָׁלִישׁ תֵּרַדְנָה עֵינֵימוֹ,</p>

<p>כִּי מִי יָנוּד לָמוֹ? מִי יְרַחֵם עָלֵימוֹ?</p>

<p>נַפְשָׁם תִּתְעַטֵּף, וְקוֹל נֶהִי יָרִימוּ. –
<br><br />
אַשְׁרַיִךְ אֵשֶׁת חַיִל, רַבַּת פְּעָלִים!</p>

<p>אוֹר עוֹלָם בְּמִשְׁכָּנֵךְ, נָסוּ הַצְלָלִים;</p>

<p>עַל כַּנְפֵי שַׁחַר תַּגְבִּיהִי לָשָׁבֶת.</p>

<p>מַחֲזֵה שַׁדַּי תֶּחֱזִי כַּחֲלוֹם בִּתְנוּמוֹת.</p>

<p>בְּגַן עֵדֶן תִּתְהַלֵּכִי בִּשְׂדֵי תְרוּמוֹת.</p>

<p>חַיֵּי נֶצַח תִּחְיִי, לֹא תִירְאִי מָוֶת.
<br><br />
עוֹד תִּחְיִי בְלֵב מְבַקְשֵׁי עֶזְרָה בַצָּרָה.</p>

<p>כִּי הֶחְיֵית נַפְשָׁם וְרוּחָם הַנִּשְׁבָּרָה,</p>

<p>&#8220;טוֹב תֵּת מִקַּחַת&#8221;, הָיָה מְשַׁל שְׂפָתָיִךְ.</p>

<p>לָכֵן יִנּוֹן שְׁמֵךְ עוֹד יָמִים כַּבִּירִים,</p>

<p>זִכְרֵךְ לֹא יָסוּף מִזְקֵנִים וּצְעִירִים,</p>

<p>וּבַשְׁעָרִים יְהַלְלוּ אוֹתָךְ מַעֲשָׂיִךְ.
<br></p>
</blockquote>

<h2 id="עַלמוֹתעלםבןחורים.">עַל מוֹת עלם בן חורים.</h2>

<h3 id="התריד.">(ה&#8217;תרי&quot;ד.)</h3>

<blockquote>
<p>מֵאִיֵּי תֵימָן זַעֲקַת שֶׁבֶר בָּאָה,</p>

<p>עַל כַּנְפֵי רוּחַ קוֹל נְהִי מִתְיַפֵּחַ,</p>

<p>מֵאֶרֶץ ויציליאַ הֹוָה נִשְׁמָעָה:</p>

<p>מֵת פְּאֵר הַבַּחוּרִים, עֶלֶם צֹלֵחַ.
<br><br />
בְּעֶצֶם תֻּמוֹ נִגְרַז, בְּנִקְיוֹן כַּפָּיִם,</p>

<p>מְלֵא דֶשֶׁן עֲלוּמִים, מְלֹא חַיִל וָכֹחַ,</p>

<p>בָּחוּר כַּאֲרָזִים, יְפֵה תֹאַר וְעֵינָיִם,</p>

<p>כְּשׁוֹשַׁן הָעֵמֶק בְּעֵת הֵחֵל לִפְרֹח.
<br><br />
בְּגַן עֵדֶן הַתֵּבֵל לְפָנָיו הָיָתָה,</p>

<p>כָּל הוֹן יָקָר וְכָל שְׂכִיּוֹת חֶמְדָּה מְלֵאָה,</p>

<p>כָּל חֵשֶׁק לְבָבוֹ אֲשֶׁר עֵינוֹ רָאָתָה</p>

<p>לֹא מָנְעָה הָעֵת מִנַּפְשׁוֹ הַצְּמֵאָה.
<br><br />
מַה נָעֲמָה הַתִּקְוָה, מַתַּת שָׁמָיִם,</p>

<p>לְעֶלֶם בֶּן חוֹרִים מַשְׂכִּיל וּמַצְלִיחַ,</p>

<p>לְאִישׁ אֲשֶׁר לוֹ עֹשֶׁר וָאֹשֶׁר פִּי שְׁנָיִם</p>

<p>וְהַזְמָן בְּרָכָה בְלִי דַי בְּבֵיתוֹ יָנִיחַ.
<br><br />
מָתְקוּ לוֹ הַחַיִים, שָׁפְרָה נַחֲלָתוֹ,</p>

<p>לֹא יֵדַע כָּל עָמָל וְשִׁפְלָה תַחְתִּיָה.</p>

<p>אִם מְעַטִּים וְאִם רַבִּים יְמֵי שְּנֵי חַיָּתוֹ,</p>

<p>שְׂבַע רָצוֹן לַעֲתִידוֹת עֵינוֹ צֹפִיָה.
<br><br />
אַךְ מַלְאָךְ אַכְזָרִי יֹשֵׁב בֶּחָדֶר,</p>

<p>לְצוֹדֵד נְפָשׁוֹת כְּחֶתֶף יֶאֱרֹב בְּמִסְתָּרִים,</p>

<p>יַסִּיג גְּבוּל הַשַּׁאֲנַנִּים, יִפְרֹץ נָּדֶר,</p>

<p>וּמִסַּף רַעַל יַשְׁקֵמוֹ מֵי מָרִים. –
<br><br />
צַר לִי, אָחִי, צַר לִי בִמְאֹד עָלֶיךָ,</p>

<p>כִּי מֵאִתָּנוּ מִהַרְתָּ לָלֶכֶת;</p>

<p>אַךְ מְעַט מִזְעָר הָיוּ יְמֵי שְׁנֵי חֶלְדֶּךָ</p>

<p>בְּעֵת נָפְלְךָ בַחֶרֶב הַמִּתְהַפֶּכֶת.
<br><br />
גַּם בְּשַֹחַר חַיֶיךָ טוּבְךָ הֶרְאֵיתָ,</p>

<p>נִדְבַת לִבְּךָ בְרוּחַ נָכוֹן הוֹדָעְתָּ,</p>

<p>עַל כָּל בְּנֵי שָׂרִים וּסְגָנִים נַעֲלֵיתָ,</p>

<p>צָעִיר לְיָמִים כְּשֶׁמֶשׁ צְדָקָה הוֹפָעְתָּ.
<br><br />
עַל בָּמֳתֵי אֹשֶׁר לֹא גָבַהּ לִבֶּךָ,</p>

<p>לְעֶזְרַת דַּלִּים חַשְׁתָּ, לְהַשְׁלִים חֶפְצָמוֹ;</p>

<p>בִּימִין עֻזְךָ תְמַכְתָּם עַד בֹּא עִתֶּךָ,</p>

<p>וַתְּדַבֵּר אִתָּם טוֹבוֹת בְּצָרָתָמוֹ.
<br></p>
</blockquote>

<blockquote>
<p>כְּאָח נֶאֳמָן יָדַיִם רָפוֹת חִזַּקְתָּ,</p>

<p>נְכֵה רוּחַ וְדַכָּא הֵקִימוּ מִלֶּיךָ;</p>

<p>בְּמֶתֶק שְׂפָתַיִם מְרֹרוֹתָם הִמְתַּקְתָּ,</p>

<p>וַתָּשֶׁת לָמוֹ יֶשַׁע בְּאוֹר פָּנֶיךָ. –
<br><br />
לֵךְ בְּשָׁלוֹם אֶל אֶרֶץ צִלְלֵי עַרְבָּיִם,</p>

<p>מָתְקוּ רִגְבֵי נַחַל, נְעִימָה הַמַּרְגֵּעָה.</p>

<p>אַחַת הִיא, לֹא תָקוּם צָרָה פַעֲמָיִם,</p>

<p>לֹא לָנֶצַח תֹּאכַל רִמָּה וְתֹלֵעָה.
<br><br />
הֶעָפָר יָשׁוּב אֶל אָבָק פֹּרֵחַ,</p>

<p>רוּחֲךָ תָשוּב אֶל עָל, תִּשְׁכֹּן בַּמְרוֹמִים.</p>

<p>שָׁמָּה לַיְשָׁרִים אוֹר עוֹלָם זֹרֵחַ,</p>

<p>אֵל-מָוֶת וּנְעִימוֹת נֶצַח לִשְׁלוֹמִים.
<br> </p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/7530">https://benyehuda.org/read/7530</a></div></body></html>