<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>קִינָה עַל־פְּטִירַת משֶׁה זַכּוּת: עַל־מָה בְּנֵי תֵבֵל</title>
	<meta name="author" content="יוסף פיאמיטה"/>
</head>
<body>

<blockquote>
<p>Josef Fiammetta</p>
</blockquote>

<p>]נולד באַנְקוֹנָה ומת שם בשנת 1721]</p>

<blockquote>
<br />
</blockquote>

<blockquote>
<p>– – ͝ – – – / – – ͝ – – – /– – ͝ – – – / – – – ͝ – –</p>
</blockquote>

<blockquote>
<p><strong>מָוֶת</strong></p>
</blockquote>

<blockquote>
<p>עַל־מָה בְּנֵי תֵּבֵל / בּוֹכִים בְּרָב־אֵבֶל / כִּבְנַהֲרוֹת בָּבֶל / נִשְׁמַע קוֹל יְלָלָה.</p>

<p>הַקּוֹל לְמֵרָחוֹק / נִשְׁמַע, וְלִבְלִי־חֹק / פִּי נִמְלְאָה בִשְׂחֹק / בִּשְׁמֹעַ אֲמֻלָה.</p>

<p>לֹא יַחֲטִיא דַּעְתִּי / לַחְשֹׁב תְּבוּנָתִי / מֶנִּי וּמֵאִתִּי / נֶעֶֽשְׂתָה נְבָלָה.</p>

<p>חַרְבִּי מְשׂוֹשׂ לִבִּי / שָׁבָה צְבִי שֶׁבִי / חָכָם וְאִישׁ נָבִיא /
שָׁתָה כוֹס רְעָלָה.</p>

<br />
</blockquote>

<blockquote>
<p><strong>חַיִּים</strong></p>
</blockquote>

<blockquote>
<p>מַה־לְךָ פְּאֵר אַכְזָר / אִם אֵל לְךָ גָזַר / נֶעֱזָר כְּעֶבֶד זָר / אֵיךְ עַצְמְךָ תְּפַנֵּק</p>

<p>לִשְׁמֹר דְּבַר שַׁדַּי / כָּל־חַֽיְתוֹ שָׂדַי / יָעוּף כְּזִיז שָׂדַי
/ וּכְאַרְיֵה יְזַנֵּק.</p>

<p>אַךְ רַע לְרַע יֻשְׁלָח / לֹא זֶה וְזֶה יִצְלָח / כַּצִי אֲשֶׁר מַלָּח
/ בּוֹ עוֹלֵל וְיוֹנֵק.</p>

<p>קוּם בּוֹשׁ לְבשׁ חֶרְפָּה / מוּכָן לְמַדְחֵפָה / לִסְקֹל וְלִשְׂרֵפָה / וּלְהֶרֶג וְחָנֶק.</p>
</blockquote>

<blockquote>
<br />
</blockquote>

<blockquote>
<p><strong>מָוֶת</strong></p>
</blockquote>

<blockquote>
<p>מַה־לָּךְ לְהַרְחִיב פֶּה / נִסְפֶּה וְלֹא תִצְפֶּה / כִּי אֵין לְךָ מַרְפֵּא / מִצִּיר מַחֲלָתִי.</p>

<p>אֶקְצֹר אֲשֶׁר תִּזְרַע / תַּרְבֶּה אֲנִי אֶגְרַע / דָּת יוֹעֲצִים
אֶפְרַע / תִּתְקַיֵּם עֲצָתִי.</p>

<p>אֵין דַּל וְאֵין עָשִׁיר / עֵת בֹּא עֲדַי יָשִׁיר / אַף מַעֲשָׂיו
יַכְשִׁיר / יִלָּכֵד בְּרִשְׁתִּי.</p>

<p>דֹּם כַּהֲדֹם רַגְלַי / מִדְרָס לְמַעְגָּלַי / מַהֵר וּבוֹא אֵלַי
/ תִּשְׁתֶּה כּוֹס חֲמָתִי.</p>
</blockquote>

<blockquote>
<br />
</blockquote>

<blockquote>
<p>הַיּוֹם שְׁבָה בָּדָד / כִּי אָהֳלָךְ שֻׁדָּד / רֹאשׁ דָּת כְּעוֹף נֹדָד / צֻדַּד תּוֹךְ מְצוֹדִי.</p>

<p>משֶׁה זְכוּתוֹ רַב / לֻמַּד כְרַב לַקְרָב / בִּי רָב וְלֹא עָרַב
/ אֵלָיו חֵץ כְּבֵדִי.</p>

<p>נִלְחַם בְּעֹז כֹּחוֹ / שַׁח שַׁךְ נְתִיב אָרְחוֹ / סוֹף נֶאֱסַף רוּחוֹ
/ וּמְסָרוֹ בְיָדִי.</p>

<p>הוּא עָף מְקוֹם עַפְעַף / רָץ רָץ וְלֹא יִיעָף / עַל־זֹאת לְבַד נוֹעָף / כִּי נִבְהַל בְּפַחְדִּי.</p>

<br />
</blockquote>

<blockquote>
<p><strong>חַיִּים</strong> (בינו לבין עצמו)</p>
</blockquote>

<blockquote>
<p>אוֹי אוֹי לְשֶׁבֶר זֶה / אֵיךְ עַל־אֲבִי חוֹזֶה / מַזֶּה
וּבֶן־מַזֶּה / שָׁלַט בֶּן־זְדוֹנִים</p>

<p>גָּדוֹל וְרָם יַשְׁפִּיל / הַר לַעֲלוֹת יַעְפִּיל / נָזִיר כְּזֵיר
יַפִּיל / יִבְנֶה הַלְּבֵנִים</p>

<p>בַּר בַּר יְשַׁלַח בַּר / יִשְׁבַּר לְבַב גָבָר / שׁוֹסֶה גְרָנוֹת בָּר
/ לִטַּע קִמְּשׁוֹנִים</p>

<p>אֵיךְ רֹאשׁ גְּדוּד שָׁדוּד / נָפַל בְּלִי פְדוּת / נִשְׁבָּה אֲרוֹן
עֵדוּת / מִשַּׁעַר זְקֵנִים.</p>

<br />
</blockquote>

<blockquote>
<p><strong>(אל פני המות)</strong></p>
</blockquote>

<blockquote>
<p>אוֹיְבִי וְאִישׁ רִיבִי / לָבִיא עֲלֵי לִבִּי / שָׂשׂ
דָּץ בְּמַכְאוֹבִי / עַל־חוֹבִי מְשׂוֹשָׂךְ.</p>

<p>אֵיךְ רִיב לְמוּל אָדוֹן / תִּדּוֹן בְּלֵב זָדוֹן / תִּשְׁלַח
בְּפִקָּדוֹן / הָאֵל יָד מְבִישָׁךְ.</p>

<p>אֵיךְ תַחֲבשׁ לִכְבּשׁ / עִיר צוּר, וְלֹא תַבשׁ / גַּסּוּת כְּסוּת
תִּלְבּשׁ / וּלְבוּשָׁךְ לְבוּשָׁךְ.</p>

<p>לֹא לֹא כְגוֹרָלָךְ / מַלְאָךְ כְּרוּב הָלָךְ / דֹּם מִזְּדוֹן מִלָּךְ /
כִּי הוּא יַחֲרִישָׁךְ.</p>
</blockquote>

<blockquote>
<br />
</blockquote>

<blockquote>
<p><strong>מָוֶת</strong></p>
</blockquote>

<blockquote>
<p>עַל־מָה דְבָרִים עוֹד / הֶבֶל וְרִיק לִסְעֹד / לַעַג
וּבוּז תִּסְעֹד / עַצְמֶךָ תְּפַתֶּה.</p>

<p>כִּי כָל־בְּשַׂר הָחַי / יִפֹּל בְּתוֹךְ שׁוּחַי / הוֹלֵךְ לְעֵדֶן חַי /
לִשְׁאוֹלָה וְתָפְתֶּה.</p>

<p>אֵין עִיר וְאֵין מִקְלָט / אֵין נָס וְאֵין נִמְלָט / נִגְזַר וְכֵן
נֶחְלַט / עַל־עָרוּם וּפוֹתֶה.</p>

<p>יִפֹּל בְּמִכְמַרְתִּי / בֶּן־צוּף וְאֶפְרָתִי / אֶת־כּוֹס רְעָלָתִי /
כֹּל יִרְוֶה וְיִשְׁתֶּה.</p>
</blockquote>

<blockquote>
<br />
</blockquote>

<blockquote>
<p><strong>חַיִּים</strong></p>
</blockquote>

<blockquote>
<p>דֹּם דֹּם שְׁתֹק שׁוֹטֶה / חוֹטֵא בְּעֵת בּוֹטֵא /
עוֹטֶה וּמִתְחַטֵּא / עַל־פֶּשַׁע וְזָדוֹן.</p>

<p>אִם מוֹֽסְדֵי תֵבֵל / מָטוּ כְּצִיץ נוֹבֵל / יִבְכֶּה וְיִתְאַבֵּל /
עֶבֶד שַׂר וְאָדוֹן.</p>

<p>אִם בַּאֲרָזִים עָל / לַהַב מְלֹא שֹׁעַל / מַה־יַעֲשֶׂה יִפְעַל / אֵזוֹב
קִיר כְּנָדוֹן.</p>

<p>דָּרֵי זְבוּל יִדְכּוּ / כִּי לֹא בְדִּין יִזְכּוּ / אִם כֵּן בְּמַר
יִבְכּוּ / מָוֶת וַאֲבָדוֹן.</p>

<br />
</blockquote>

<blockquote>
<p><strong>מָוֶת</strong></p>
</blockquote>

<blockquote>
<p>אוֹדֶה עֲלֵי פִשְׁעִי / כִּי פָֽשְׂתָה נִגְעִי /
עַל־שַׂר וְאִישׁ שׁוֹעִי / אוֹר עַמִּים וְצִלָּם.</p>

<p>מַעְלָה וּמַטָּה הֵם / בּוֹכִים לְמִינֵיהֶם / עָלַי בְחֶבְלֵיהֶם /
מַשְׁמִיעִים בְּקוֹלָם.</p>

<p>אוֹי לִי לְאָן אֶבְרַח / אִם מַעֲרָב מִזְרָח / אֶזְרַח בְּתוֹךְ זֶרַח / אוֹ אֶעְלַם בְּעֵילָם.</p>

<p>כָּפוּף בְּלֵב מַסְעִיר / אֵלֵךְ לְאָח צָעִיר / עִמּוֹ נְהִי אָעִיר /
נֶאְלָם בּוֹשׁ וְנִכְלָם.</p>

<br />
</blockquote>

<blockquote>
<p><strong>מָוֶת חַיִּים</strong></p>
</blockquote>

<blockquote>
<p>קִרְאוּ בְקוֹל עַנּוֹת / תַּנּוֹת בְּנוֹת בִּינוֹת /
קִינוֹת כְּמוֹ תַנּוֹת / מִסְפֵּד מַר כְּתַנִּים</p>

<p>שִׁבְרוּ בְנֵי־תֵבֵל / נֵבֶל כְּמוֹ־נֶבֶל / חֵבֶל וְרָב־אֵבֶל / לֹא
עוּגָב וּמִנִּים.</p>

<p>שׁוֹלָל מְעִיל מַעְלָה / עַל־מִוֹעֲלֵי מַעְלָה / אֶדֶר יְקָר גָּלָה /
וּלְבוּשׁ הַסְּדִינִים.</p>

<p>הַיּוֹם בְּחַטַּאתְכֶם / לֻקַּח וְסָר מִכֶּם / מַעְדֶּה וּמַלְבִּישְׁכֶם
/ שָׁנִי עִם־עֲדָנִים.</p>

<br />
</blockquote>

<blockquote>
<p>נֵר מַעֲרָב כָּבָה / רֹאשׁ דָּת וְשַׂר צָבָא / שָׁב
מִצְּבֹא צָבָא / גַּם לֹא יַעֲבֹד עוֹד.</p>

<p>כִּי לַעֲבֹד עֶלְיוֹן / הָלַךְ לְרוּם חֶבְיוֹן / שָׁמָּה בְאַפִּרְיוֹן /
לֹא יָמוּשׁ וְיִמְעֹד.</p>

<p>אַךְ לִי כְאֵב חֹלִי / סָר שַׂר וְרֹאשׁ חֵילִי / מַלְכִּי מְנַת חֶבְלִי
/ לִי מַשְׁעֵן וּמִסְעוֹד.</p>

<p>שָׁקַע וּבָא שִׁמְשִׁי / שֶׁאָהֲבָה נַפְשִׁי / הוּמַר בְּמַר דִּבְשִׁי
/רוֹשׁ אֹכַל וְאֶסְעֹד.</p>

<br />
</blockquote>

<blockquote>
<p>רַב טוֹב לְיִשְׂרָאֵל / מֵשִׁיב לְכָל־שׁוֹאֵל / בָּקִי
בְרָזֵי אֵל / וּבְסִתְרֵי בְרֵאשִׁית.</p>

<p>יָדַע בְּכָל־מֻפְלֶא / נִגְלֶה וְהוּא פֶלֶא / עוֹלֶה וּמִתְעַלֶּה /
עַל־דַּעַת אֱנוּשִׁית.</p>

<p>וּדְבַר אֱמֶת מוֹרֶה / תֶּבֶן וְקַשׁ זוֹרֶה / מוֹרֶה לְכָל־מוֹרֶה /
אֶל־דֹּפֶן חֲמִישִׁית.</p>

<p>תּוֹעֶה בְגֶלֲלוֹ / נִמְכַּר לְעֶבֶד לוֹ / הוֹצִיא בְרֹב חֵילוֹ /
לַחֵרוּת וְחָפְשִׁית.</p>

<br />
</blockquote>

<blockquote>
<p>מֵלִיץ וּמִן־אֶלֶף / יָחִיד וְאֵין חֵלֶף / מִן־תָּיו
וְעַד־אָלֶף / בָּנָה נַחֲלַת־הוֹן.</p>

<p>לֹא יֵשׁ דְּיוֹ דַיּוֹ / לִכְתֹּב פְּאֵר עֶדְיוֹ / גָּבַהּ צְבִי עֶדְיוֹ
/ שָׂמָהוּ לְגָאוֹן.</p>

<p>הֵשִׁיב בְּדָרוּשָׁיו / לֵב עַם לְצוּר עוֹשָׂיו / דָּתָן בְּדָת
עַכְשָׁיו / בֶּן־פֶּלֶת וְהוּא אוֹן.</p>

<p>הִשְׁפִּיל זְדוֹן קָמִים / הַלּוֹחֲמִים תַּמִּים / הִצְלִיל בְּלֵב
יַמִּים / כָּל־סוֹאֵן בְּשָׁאוֹן.</p>

<br />
</blockquote>

<blockquote>
<p>רוֹעֶה אֲשֶׁר צוֹעֶה / אֵיךְ צֹאן בְּלִי מִרְעֶה /
תִּטֹּשׁ וְלֹא תִשְׁעֶה / תּוֹעֶה עַל־גְּבָעוֹת.</p>

<p>שֶׂה שׁוּר בְּנִקְרַת־צוּר / עָצוּר בְּאֵין עָצוּר / נָצוּר וְאֵין לָהּ
צוּר / גַּם פּוֹעֵל יְשׁוּעוֹת.</p>

<p>תִּשְׁמַע וְלֹא תָחוּשׁ / תִּפְנֶה וְלֹא תָחוּשׁ / תִּרְאֶה וְלֹא תָחוּס
/ אֶל־בֶּכִי וְשַׁוְעוֹת.</p>

<p>רַב עַל־פְּרִידָתְךָ / גַּם עַל־פְּרִי דָתְךָ / שׁוֹתָה פְרִידָתְךָ /
בַּשָּׁלִישׁ דְּמָעוֹת.</p>
</blockquote>

<blockquote>
<br />
</blockquote>

<blockquote>
<p>מִי זֶה יְנַחֵם עַם / נִפְעָם בְּיוֹם זַעַם / לִבּוֹ
כְּמוֹ־פָעַם / הוֹלֵם מַהֲלֻמּוֹת.</p>

<p>בּוֹכֶה לְדוֹר יָתוֹם / בִּלְתִּי מְתֹם נִתֹּם / חָזוֹן חֲתֹם וּסְתֹם /
חָכְמוֹת נֶעֱלָמוֹת.</p>

<p>כִּי נָֽפְלוּ רָאשִׁים / עִירִין וְקַדִּישִׁין / שָׂרִים וְשָׁלִישִׁים /
כָּל־דּוֹרֵשׁ רְשׁוּמוֹת.</p>

<p>נִשְׁאַר אֱנוֹשׁ חֻלִּין / מַכְבִּיר לְבַד מִלִּין / בִּיקָר וְלֹא
יָלִין / נִמְשַׁל כַּבְּהֵמוֹת.</p>

<br />
</blockquote>

<blockquote>
<p>אַךְ זֹאת יְנַחֵם כֹּל / אֵשׁ זֶה לְכָל־אֶשְכֹּל / חָכָם
וְרֹב יָכֹל / עִם־תֻּמִּים וְאֻרִים.</p>

<p>צִיר נֶאֱמָן נִפְטָר / דּוֹד בִּכְלִיל עֻטָּר / כִּי כֵן חָתוּם
בִּשְׁטָר / עַל־כָּל הַֽיְצוּרִים.</p>

<p>הַכֹּל זְמָן יִכְלֶה / עָשִׁיר וְרָשׁ נִקְלֶה / שׁוֹקֵט וְגַם גּוֹלֶה /
יוֹשֵׁב עַל־שְׁמָרִים.</p>

<p>אָכֵן לְאִישׁ יָשָׁר / יֶחְסַר לְבַד בָּשָׂר / רוּחוֹ אֲזַי יִכְשַׁר /
לָצֵאת לַדְּרוֹרִים.</p>
</blockquote>

<blockquote>
<br />
</blockquote>

<blockquote>
<p>לִרְאוֹת אֲשֶׁר פָּעַל / מַעְלָה וְרוֹם יַעַל / שַׁעַר
בְּלִי נִגְעָל / וּדְרָכִים גְּבֹהִים.</p>

<p>יִרְאֶה וְיִתְפַּלֵּא / טוֹב אוֹֽצְרוֹת מָלֵא / צָפוּן בְּאוֹר נִגְלֶה /
וּדְבָרִים תְּמֵהִים.</p>

<p>שָׁמָּה לְקַבֵּל לוֹ / בָּאִים בְּנֵי גִילוֹ / אוֹתוֹ לְהֵיכָלוֹ /
יִלְווּהוּ כְמֵהִים.</p>

<p>כִּי שָׁם בְּהוֹד נִגְלוּ / יִרְאוּ וְיִבָּהְלוּ / עֵת עוֹד לְרוּם
יַעְלוּ / לָהֶם הָאֱלֹהִים.</p>

<br />
</blockquote>

<blockquote>
<p>שָׁמָּה בְּרוּם חֶבְיוֹן / יֶחְזוּ לְאֵל עֶלְיוֹן /
יִרְאוּ בְּלִי דִמְיוֹן / אוֹר זִיו הַשְּׁכִינָה.</p>

<p>אָז יִכְרְעוּ נֶגְדּוֹ / גַּם יִשְׁאֲלוּ חַסְדּוֹ / אֶל־עַם וְצֹאן יָדוֹ
/ חֶמְלָה וַחֲנִינָה.</p>

<p>יַחְמֹל לְנִשְׁאָרִים / יַכְרִית פְּנֵי זָרִים / יִקְבֹּץ מְפֻזָּרִים /
מִכָּל־עִיר וּפִנָּה.</p>

<p>&#8220;דַּי דַּי&#8221; לְיוֹם רָעָה / יֹאמַר &#8220;וְאַל שַׁוְעָה&#8221; / הַזּוֹרְעִים
דִּמְעָה / יִקְצֹרוּ בְרִנָּה.</p>

<br />
</blockquote>

<p>(1697)</p>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/40771">https://benyehuda.org/read/40771</a></div></body></html>