<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>שִׁירוּ בְּנֵי</title>
	<meta name="author" content="שלמה בכור חוצין"/>
</head>
<body>

<p>חברתי אותו לכבוד יחזקאל הנביא ז״ל זיע״א כשהלכתי בשנת תרל״א בחודש אדר להשתטח על מצבתו.</p>

<p>סימן: שלמה ב׳כור ח׳וצן ח׳זק.</p>

<blockquote>
<br />
</blockquote>

<blockquote>
<p>שִׁירוּ, בְּנֵי יִשְׂרָאֵל</p>

<p>זִמְרָה וְדִבְרֵי הַלֵּל</p>

<p>לִכְבוֹד כֹּהֵן לָאֵל</p>

<p>אֲדוֹנֵנוּ יְחֶזְקֵאל.</p>

<p>שְׁלַח לָנוּ הַגּוֹאֵל</p>

<p>בִּזְכוּת נָבִיא יְחֶזְקֵאל.</p>

<br />
</blockquote>

<blockquote>
<p>לֵב טָהוֹר נִבְרָא לוֹ</p>

<p>זַךְ וְיָשָׁר פָּעֳלוֹ</p>

<p>אַשְׁרֵי עַם שֶׁכָּכָה לוֹ</p>

<p>כַּאדוֹנֵנוּ יְחֶזְקֵאל.</p>

<p>שְׁלַח לָנוּ</p>

<br />
</blockquote>

<blockquote>
<p>מִמָּרוֹם אֵל לוֹ נִגְלָה</p>

<p>וַיִּשְׁמַע קוֹל הֲמֻלָּה</p>

<p>וְהוּא בְתוֹךְ הַגּוֹלָה</p>

<p>נִבָּא לִבְנֵי יִשְׂרָאֵל.</p>

<p>שְׁלַח לָנוּ</p>

<br />
</blockquote>

<blockquote>
<p>הָאֵל נָתַן לוֹ פֶה</p>

<p>וַיְשִׂימֵהוּ לְצוֹפֶה</p>

<p>לִהְיוֹת לְעַמּוֹ רוֹפֵא</p>

<p>לְעַם בְּנֵי יִשְׂרָאֵל.</p>

<p>שְׁלַח לָנוּ</p>

<br />
</blockquote>

<blockquote>
<p>בְּכָל לִבּוֹ אֵל דָּרַשׁ</p>

<p>לְטוֹבַת עַמּוֹ נִדְרַשׁ</p>

<p>לָהֶם שָׁנָה וּפֵרַשׁ</p>

<p>וְהֵשִׁיב לְכָל שׁוֹאֵל.</p>

<p>שְׁלַח לָנוּ</p>

<br />
</blockquote>

<blockquote>
<p>כְּבוֹד אֱלֹהִים רָאָה</p>

<p>מְלֹא אֶרֶץ וּמְלוֹאָהּ</p>

<p>וְהִנֵּה חָזוֹן נִרְאָה</p>

<p>לַאדוֹנֵנוּ יְחֶזְקֵאל.</p>

<p>שְׁלַח לָנוּ</p>

<br />
</blockquote>

<blockquote>
<p>וְהַמֵּתִים הֶחֱיָה</p>

<p>אֲשֶׁר שָׁכְנוּ דוּמִיָּה</p>

<p>בְאֶרֶץ מַאֲפֵלְיָה</p>

<p>לְהַלֵּל לְשֵׁם הָאֵל.</p>

<p>שְׁלַח לָנוּ</p>

<br />
</blockquote>

<blockquote>
<p>רַחֵם עַל צֹאן מַרְעִיתָךְ</p>

<p>וְקַבְּצֵם לִנְוָתָךְ</p>

<p>וְהַרְאֵה יְשׁוּעָתָךְ</p>

<p>לְעֵינֵי כָל יִשְׂרָאֵל.</p>

<p>שְׁלַח לָנוּ</p>

<br />
</blockquote>

<blockquote>
<p>בְּחֹצֶן יָבוֹאוּ שָׁם</p>

<p>שִׂמְחַת עוֹלָם עַל רֹאשָׁם</p>

<p>וּבָאוּ בִמְקוֹם קָדְשָׁם</p>

<p>לְפָאֵר לְשֵׁם הָאֵל.</p>

<p>שְׁלַח לָנוּ</p>

<br />
</blockquote>

<blockquote>
<p>חַזֵּק לְבַב נִדְכָּאִים</p>

<p>בְּשִׁמְךָ הֵם נִקְרָאִים</p>

<p>וְקָרֵב קֵץ פְּלָאִים</p>

<p>וּבָא לְצִיּוֹן גּוֹאֵל.</p>

<p>שְׁלַח לָנוּ</p>

<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/43970">https://benyehuda.org/read/43970</a></div></body></html>