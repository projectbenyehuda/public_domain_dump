<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>שולטן חוסין א׳ וגולי א״י</title>
	<meta name="author" content="בן־ציון טרגן"/>
</head>
<body>

<p>ב 26 ינואר 1915 נסע מר אדגר סואריס לקהיר, ונתכבד לראיון לפני הוד מלכותו השולטן
חוסין א׳ באמצעות ראש הממשלה סעדת רושדי פשה ויועץ שר הענינים החיצונים סיר
רונלד גראהם, ויתאר לפניו הצרה האיומה של הגולים ואי יכולתה של הקהלה לבוא
לעזרתם, ובשמה מבקש מהוד מלכותו להקל מעליה את הנהלתם.</p>

<p>בקשתו של סוארס נתמלאה בהצלחה רבה. ממשלת מצרים מנתה את מר
ו׳ הורנבלואר מטעם וזרת הפנים, ד' ג' מוריס מטעם וזרת הכספים וקפיטן רוֹבּ
מטעם המועצה המפקחת על בריאות הציבור, פרופיסור רפאל די לה פרגולה ראש רבני
אלכסנדריה. ד' א׳ קמרון קונסול כללי של אנגליה, פויל ורשר די רפי קונסול
כללי של צרפת, א׳ מ׳ פמרוב קונסול כללי של רוסיה ואדוארדו ו׳ פרר קונסול
ספרד. הממשלה הכשירה גם מקומות רחבי ידים במחנות הרכוז שלה, כגון: גבארי,
מפרוזה וורדיאן, בתוך העיר בבית הממשלה הישן (מוחפזה), וגם בשטבי, ובמקומות
האלה מצאו הגולים מנוחה ומרגוע לרוחם ולנפשם.</p>

<p>וכדי שעבודת ועד הגולים תהיה יותר פוריה, נחלקה לועדות שונות:</p>

<h2 id="אועדתההורדהוהסירות">א) ועדת ההורדה והסירות</h2>

<p>הועדה הזאת מצאה סיוע רב מצד הממשלה האנגליה־מצרית. הגולים
הובאו העירה מהאניה בעגלות שכורות ובקרונות חנם ע״י שרי הצבא האוסטראלים
והושמו בארבעים בתי מלון, שעלו לועד בערך שלשה גרוש לאיש כל יום. הגולים
מלאו את בתי המלון.</p>

<p>עפ״י יזמתו של מר דוד צוקר העמידה הגברת בולאד לרשות הועד
את ביתה שברחוב חממיל ששמש דירת חנם לערך שלשה שבועות ל 300 גולים. האדונים
אלי ואמיל קטאווי העמידו לרשות ועד העזרה את &quot;הסינימה המצרית״ ששמש דירה
ל 005 צעירים.</p>

<blockquote>
<br />
</blockquote>

<h2 id="בועדתהכלכלה">ב) ועדת הכלכלה</h2>

<p>סודרה תחת רשותו של הרה״ג אביכזיר, ד״ר לאה ברלין, ירוחם
רוב ברלין, רפאל הררי, יוסף הילמן, ול' מצגר. הועדה סדרה מטבח כשר בכל
מחנה ומחנה; עליה היו קנית המכולת והכנת התבשילים, ויום יום חלקה בערך חמשת
אלפים מנות.</p>

<p>מספר גדול של גבירות הציעו את שרותיהן לפני הועד שנוסד
להשגיח על בריאות הגולים ולחלק ביניהם בגדים; מוסדות מקומיים אחדים יהודים
ולא יהודים תפרו וחלקו בגדים ולבנים, המנזר &#8220;אם האלהים&#8221;, בית מלאכת יד של
הקולוניה הצרפתית, בית מלאכת יד של הקולוניה השויצרית ובית מלאכה יד של
הצעירות היהודיות.</p>

<p>עבודת הועד לא היתה שלמה לולא עזרת מספר גדול של גבירות,
בנות דתות שונות ועמים שונים, אבל נחוץ היה להכניס סדר ידוע; העבודה הזאת
קבלה עליה הגברת רפ׳י אשת הקונסול הצרפתי. הזמינה אליה את כל הגבירות
שהתענינו במצב הגולים, ולשם זה סדרה נשף סנימטוגראפי שהכניס יותר ממאה
לירות, פנתה אל מכרותיה והללו נענו תיכף וינדבו סכומים הגונים שנתנו
האפשרות לקנות ולחלק נעלים ובגדים בין הנצרכים ביותר. בין חברות הועד היו:
הגברת דילה פרגולה הברונית פליקס די מנשה, הגברת דנון מנהלת בה״ס לבנות של
האליאנס הגברת ענתבי, מרק ישראל, רוברט דולו, טרגי, ועוד ועוד.</p>

<p>כחות הועד עצמו לא היו מספיקים למלא את דרישות הרגע ומשום
זה פנה אל היהודים שבקהיר, טנטה, מנסורה, ופורט־סעיד. אל נדיבים ומוסדות
החסד של יהודים באירופה ובאמריקה. קהלת קהיר יסדה תחת נשיאותו של מר קטאווי
פשה ועד שהביא תועלת רבה בעבודתו, סך הכל נכנס לקופת הועד סכום של אלף וחמש
מאות וחמש עשרה לירות שנתן לועד את היכולת לספק את הצרכים הנחוצים ביותר.
עפ״י ה,קול קורא&quot; של הגברת מאק מהון, הברונית רוזיט די מנשה בלוית האדון
וינוצי מנהל הבנק &#8220;די סקונטו&#8221; יצאו לאסוף כספים לשם זה, הלכו מבנק אל בנק
וממשרד אל משרד באלכסנדריה ואח&quot;כ בקהיר ויאספו סכום של שני אלפים ושלש מאות
לירות מצריות. והגברת מאק מהון בקבלה את רשימת המנדבים, ענתה:</p>

<p>אנו מכירים טובה רבה ביחוד אל הברונית פיליקס די מנשה על המרץ הרב שהראתה בזה במסירותה בלי לאות לאסוף סכום חשוב כזה.</p>

<figure>
<img src="/rails/active_storage/blobs/redirect/eyJfcmFpbHMiOnsibWVzc2FnZSI6IkJBaHBBeEdtQVE9PSIsImV4cCI6bnVsbCwicHVyIjoiYmxvYl9pZCJ9fQ==--c41a4f06062c6ee80890119bde4ee21a49585446/6.jpg" alt="6.jpg" />
<figcaption>6.jpg</figcaption>
</figure>

<p>אי אפשר לאמר כי בני הקהלות היהודיות באלכסנדריה ובקהיר היו אדישים בסבלותם של אחיהם בארץ ישראל.</p>

<p>אנו חושבים לנכון כי בכסף הזה העולה 2519 לירות מצריות ישתמש בהם ״ועד העזרה לגולי א״י״ לטובת הפליטים
בארץ.</p>

<blockquote>
<br />
</blockquote>

<h2 id="גועדתהנסיעותלחו״ל">ג) ועדת הנסיעות לחו״ל</h2>

<p>מספר גדול של גולים לא יכלו להיות בבתי המחסה, חלק מהם היו
מומחים למקצועות עבודה שונים, ולא יכלו להשתמש בהם במצרים, לחלק מהם היו
להם קרובים ברוסיה או בארצות אחרות שיכלו לעזור להם לצאת מהמצב הקשה, הם
בקשו מהועד שיתן להם היכולת לצאת את הארץ. מאות גולים נסעו לרוסיה,
והקונסול הרוסי שלם את הוצאות הנסיעה. אחדים מהמהגרים נתיני צרפת נסעו
לארצות מולדתם ע״י עזרת הקונסול הצרפתי, לטונס, אלג׳יר, ומרוקו. המנוח מר
ז. ד. ליבונתין יוצר רשת הבנקאים בא״י פתח פה משרד של אנגלו־פלשתין. השיג
אילו קרדטים והתחיל לתת סכומים קטנים לאותם הפליטים שהיו להם פקדונות בבנק
היפואי; והודות לכספים האלה נסעו מאלכסנדריה מספד גדול מהגולים
לחו״ל.</p>

<blockquote>
<br />
</blockquote>

<h2 id="דועדתלרשימתהבריאותולמרפא">ד) ועדת לרשימת הבריאות ולמרפא</h2>

<p>רופאי אלכסנדריה ורופאים שהגלו מא״י עבדו עם הועדה מהרגע הראשון; ד״ר ליבונתין, וייץ, ד״ר גילבנסון, לוי, ליבוביץ.</p>

<p>ד״ר יוסף כהן וד&quot;ר וייץ היו מקבלים בקליניקות הפרטיות שלהם חולים מבין הגולים עפ״י רוב חנם.</p>

<p>המנוח ד״ר אברהם אבושדיד מגולי ירושלם, אותו מנתה הממשלה
המצרית לראש הקליניקה, שסדרה בשביל החולים של מחנה הרכוז, והמנוח התחבב על
חוליו כל כך, שכשעמדו לשוב לארץ, באו מאות מהם לברכו ולהודות לו על כל
הטובה אשר עשה עמהם.</p>

<p>רבות עשו גם ד&#8220;ר שליזינגר, ד&#8221;ר קורנפלד, פיינכרג, ושוכט מתושבי אלכסנדריה לטובת מצב בריאות הגולים.</p>

<blockquote>
<br />
</blockquote>

<h2 id="הועדתהחנוך">ה) ועדת החנוך</h2>

<p>עוד מהרגע הראשון לבוא הפליטים באלכסנדריה, היתה, דאגתם
העיקרית על חנוך בניהם. כל בתי הספר של היהודים בעיר קבלו בזרועות פתוחות
את הגולים הקטנים. ביה״ס של הקהלה קבל כמאה ילדים, מוסד מנשה – עשרים,
ביה״ס להכי״ח – חמשים. נחוץ היה לפתוח בשבילם בית ספר מיוחד עפ״י תכנית
ושטת הלמודים המתאים לבתי הספר בא״י. בתור נסיון מר יוסף די פיג׳וטו נשיא
ועד בתי הספר לקהלה העמיד לרשות הועד שני אולמים של בתי הספר עם הספסלים,
ההשגחה הראשית על הכתות האלה נמסרה לד״ר לוריא מיפו. שמנים תלמידים יכלו
להמשיך בהם בעברית את הלמודים שהתחילו בא״י. הנסיון הזה הצליח. אחר פתח
הועד במרכז העיר ברחוב צלאח אל דין בית ספר עברי עם 320 תלמידים וביניהם שמנים התלמיד שלמדו בביה״ס של הקהלה. ההנהלה
נמסרה למר חיים בוגרשוב. מנהל הגמנזיה בתל אביב.</p>

<p>גם במחנות נפתחו בתי ספר: בגבארי, מספר התלמידים 520 עם חמשה מורים, במפרוזה 60 וארבעה מורים, בוורדיאן 300 תלמידים ושבעה מורים. ביה״ס האחרון
נפתח ע״י ברונית פליקס די מנשה. הגברת די לה פרגולה פתחה על ידו בית מלאכה
לתפירה ורקמה.</p>

<p>בחדש מאי 1915 הגיע לאלכסנדריה הגברת לנדוי מנהלת ביה״ס
לבנות די אולין רוטשילד בירושלים. עפ״י בקשת הורנבלואר לואיס לוין ג׳אק
מוסירי, בינטוביטש בא כח ועד העזרה האמריקנית במצרים, הסכימה הגברת לאנדו
לקבל עליה את הנהלת חנוך בי״ס לבנות; ועפ״י יזמתו של מר ג׳אק מוסירי הוקם
בית ספר לפי תכנית פשוטה בוארדיאן ובמקום מתאים לדרישת הבריאות. מספר
התלמידות המבקרות את בית הספר עלה לערך 400 מחולקות לשבע כתות, כל המורות
והמורים היו מגולי א״י. התכנית סודרה באופן כזה שהשפה העברית תתפס בביה״ס
מקום חשוב, נלמדו גם השפות אנגלית וערבית. ביה״ס עמד תחת הנהלת ועד מיוחד
שבראשו עמד מר ג׳אק מוסירי.</p>

<figure>
<img src="/rails/active_storage/blobs/redirect/eyJfcmFpbHMiOnsibWVzc2FnZSI6IkJBaHBBeEttQVE9PSIsImV4cCI6bnVsbCwicHVyIjoiYmxvYl9pZCJ9fQ==--0724895f8b3c443e6dc857c22190dae25a9031bb/7.jpg" alt="7.jpg" />
<figcaption>7.jpg</figcaption>
</figure>

<p>גם מר סלוצקין פתח גם הוא על חשבונו בית ספר &#8220;בשונה&#8221;
בשביל תלמידים הנמצאים בבית מחסה ההוא, בו היו 130 תלמידים עם שמונה
מורים.</p>

<p>זה היה מצב גולי א״י באלכסנדריה במשך שנות גלותם, העזרה
סודרה באופן מצוין, ורוב הגולים לא סבלו אף אחת מני אלף ממה שסבלו אחיהם,
שמזלם הרע גרם להם בא״י תחת ממשלת ג׳מאל פשה.</p>

<blockquote>
<br />
</blockquote>

<p>בהודע כי אנית מלחמה &#8220;תנסה&#8221; עומדת להפליג מחוף אלכסנדריה
ולחזור לארצות הברית אחר אשר העבירה מאות ואלפי פליטים מא״י ואשר הראו מדה
גדושה של סבלנות ורחמי לב בהתהלך עם הגולים לפנים משורת הדין – ועד העזרה
לגולי א״י מצא לנכון לסדר לכבוד רב החובל וקציני האניה מסבת פרידה, ועם זה
להגיש לו מזכרת צנועה. בין הגולים היה אחד מאמני &#8220;בצלאל&#8221; שמו אוטקס, עשה
באומנות מצוינה טס כסף ובו גלופי צורות אלה: &#8220;הטנסה&#8221; על סולמיה, ארובותיה.
מפרשיה ותותחיה; קבוצת גולים וצרורותיהם על שכמיהם ממעל. בתוך שער הכבוד
הדגל העברי והדגל האמריקאני, ובין שני הדגלים צורת שני לוחות הברית, האחד
כתוב בעברית: לרב החובל בנתון דקר; באנית המלחמת האמריקנית &#8220;תנסה&#8221;. בהכרת
תודה מאת ועד גולי א״י.</p>

<p>ועל השני אנגלית: To Captain Bentom Decheu U.S.A.</p>

<p>its Officers and creuis, from the Comittee of Palestine Refugees.</p>

<p>ומתחת: &#8220;בקע ים ויעבירם&#8221;</p>

<p>12־2־1915</p>

<p>הוצע להתאסף אל האניה כדי להגיש לו את המזכרת. באו מלבד כל
חברי הועד והרה״ג רפאל די לה פרגולה בראשם, גם כבוד הקונסול הצרפתי ורעיתו,
מר אורנבלואר צירי הממשלה למען הגולים. הברון והברונית, מאיר בלאטנר
ועוד&#8230;</p>

<p>טס הכסף, בחצי מטר גדלו, מונחה על כן שיש, הוצג באמצע שלחן מיוחד ופרחים נהדרים על כל סביבותיו.</p>

<p>ומיד בבואם הוכנסו אל אולם הקבלה, כל הקצינים היו נוכחים.</p>

<p>הרה״ג די לה פרגולה עמד והגיש את המתנה לרב החובל,
ובהתרגשות רבה דבר את הדברים דלקמן: &quot;בשם הועד לגולי א״י ובשם היהדות כולה
הנני מתכבד להגיש לפניך, סיר נכבד מזכרת צנועה זו בהביעי לך את עמק תודתנו
בעד המפעל האנושי של אהבה ורחמים אשר מלאתם ביחס אל אותם המגורשים מא״י.
האלהים יברך אותך, את קציניך ואת כל אנשי שרות האניה וישלח את ברכתו
ממרומים אל האומה הגדולה והנדיבה האמריקנית אשר על שמה אתם מלאתם את
עבודתכם האנושית הזאת. מפעלכם ישאר חרות בלב כל בני עמנו; וטפולכם שנעשה
במסירות לב ישאר לזכרון נצח בדברי ימי העם היהודי.</p>

<p>כבוד רב החובל ענה תיכף לדברי הרה״ג:</p>

<p>&quot;הנני רואה בשמחה רבה את כלכם הנאספים פה בתוך האניה,
להגיש לי מזכרת זו המביעה בזה את רגשותיכם על אשר פעלנו לטובת הפליטים
האומללים.</p>

<p>הנני מקבל ברצון רב את הכבוד הזה שישאר בשביל הקצינים שלי
ובשבילי זכרון יפה מהשרוּת אשר נעשתה לטובת האנושיות בשם האומה האמריקנית
הגדולה. קציני בכל הנסיעות של &#8220;התנסה&#8221; מא״י לאלכסנדריה עבדו במסירות לב,
ופעמים רבות סכנו אם נפשם ובריאותם; אבל בפני צרה גדולה כזאת, האומה הגדולה
האמריקנית אינה חדלה ולא תחדל לעולם מלעשות את חובתה האנושית. ספרו נא
לאחיכם כי העם האמריקאי הנדיב עשה בהתלהבות ובחפץ לב את חובתו ביחס
להאומללים. ואת הכבוד אשר הוגש לי בשמכם ישאר בתוך האניה לא רק בזמן שאני
חי, כי אם גם אחרי כן לזכרון על כל אשר נעשה.</p>

<blockquote>
<br />
</blockquote>

<h2 id="הכרתטובהלמרהורנבלראר">הכרת טובה למר הורנבלראר</h2>

<p>אותו הרגש של הכרת טובה שהיה מצד חברי ועד העזרה לגולי א״י
לקפיטאן ברטון דקר ובקצינים של ה״טנסה&quot; השתרש גם לויליאם הורנבלואר בגלל כל
הטוב אשר עשה עם הגולים בשם הממשלה המצרית במשך ארבע שנים וחצי. מועצת
הקהלה היהודית האלכסנדרונית ערכה חגיגה נהדרה לכבודו וגם הגישה לו מתנה יפה
לזכרון. הזמנות נשלחו מטעם הקהלה ועד הגולים וקרן העזרה האוסטראלית (שיסדו
אליעזר לוצקין ורעיתו). באולם הגדול של בית הספר ברחוב נביא דניאל נאסף קהל
גדול ובראשו נשיא הקהלה פיליקס טובי וכל הברונים לבית מנשה, יוסף די
פיג׳וטו ביי, הרב הראשי רפאל די לה פרגולה וכו׳ וכו׳, גנראלים, קונסולים,
שליח וזיר הפנים, זננירי פשה וחדאד ביי, בימבאשי א' ב' בלאטנר, גבירות
הרבה ׳בנות השדרות העליונות וכו'.</p>

<figure>
<img src="/rails/active_storage/blobs/redirect/eyJfcmFpbHMiOnsibWVzc2FnZSI6IkJBaHBBeE9tQVE9PSIsImV4cCI6bnVsbCwicHVyIjoiYmxvYl9pZCJ9fQ==--c92ac1be716db9bfd034a2bf21347b00fa39075c/8.jpg" alt="8.jpg" />
<figcaption>8.jpg</figcaption>
</figure>

<p>פתח את החגיגה בצרפתית הקהלה פליקס טובי בשם הקהלה, בשם
ועד הגולים ובשם כל הגולים, בשם כל יהודי א&quot;י ובשם היהדות העולמית, ברך את
הורנבולאר על הדירות שסדר בשביל הגולים, על בתי־הספר, בית החולים, בתי
התינוקות, ובתי המלאכה שתקן להם, על החגיגות היפות שערך בשבילם, ועל כל
הטוב אשר הוא עושה עמהם גם עתה, בהשיבו אותם לבתיהם בארץ ישראל הקדש,
פיג׳וטו ביי בצרפתית הדגיש ביחוד את דבר בית התינוקות שסדר הורנבלואר, ואת
עזרתו לועד &#8220;שיבת ציון&#8221; דוד יודילוביץ הטעים את יחסו המיוחד לקדשי האומה
העברית, לשון בית הספר, שיסד בגבארי ורדיאן ושונה, היתה לשון
העברית.</p>

<p>ובאחרונה הגיש פרופסור דילה פרגולה את המתנה שהוגשה בשבילו ובדברו אליו (באיטלקית) ברך אותו בחיים ארוכים.</p>

<p>וזוהי המתנה: טס של כסף מעשה ידי האמן אוטקם, בקרקעו ארבעה
סמלים בולטים: סמל החנוך והתרבות, סמל העזרה לחולים, סמל העבודה וסמל המחיה
והמזונות. באמצע כתובה: להשר ויליאם הורנבלואר, מאת יהודי אלכסנדריה, לזכר
טפולו בגולי א״׳י במשך גלותם במצרים 1915 ׳1919 במסגרת מלמטה: בשוב ה' את שיבת
ציון. שמות המחנות: גבארי, שונה, בית הממשלה, ורדיאן, מפרוזה. (בעברית
ובאנגלית).</p>

<p>הורנבלואר הביע ברחבת לב תודה על הכבוד שעשו לו, ספר הרבה
פרטים על עבודתו לשמם של הגולים. החגיגה היפה נסתימה בהימנון העברי האנגלי,
הצרפתי, האיטלקי והמצרי.</p>

<p>כשמונת אלפים איש מגולינו נפזרו במשך שנות המלחמה לכל ארבע
רוחות העולם: רובם ככולם לרוסיה ולאמריקה, במצרים נשארו כשלשת אלפים וחמש
אמות גולים, והם עמדו הכן לשוב לארץ לישראל.</p>

<p>עברו כמה חדשים של משא ומתן עם שלטונות הצבא באלכסנדריה
ובקהיר על סדור רשיונות לשיבה. על הספקת רכבות, על הכנת התעודות וכו׳, לסוף
נסדרה רשימה של קבוצה ראשונה בת מאתים וחמשים נפש.</p>

<p>בט״ו חשון תרע״ט בא׳ אוקטובר 1918 התחילה שיבת הגולים לארץ ישראל, רשיון נתן להסיע רק קבוצה של ט״ו
משפחות (45 נפשות) ביום.</p>

<p>שמחת המשפחות שנמנו על החבורה־הראשונה אין לתאר, ומאות
גולים אחרים באו ללוות אותן, כשנתמלא הקרון ואיש איש תפס לו מקום לסדר את
חפציו, נכנס מר הורנבלואר ציר הממשלה המצרית ואחריו אנגלי שני נושא כליו,
ובידו חמש עשרה מעטפות סגורות. מעטפה ומעטפה על שמו של כל אחד ואחד משבי
ציון אלה, ואיש איש פתח את מעטפתו: &#8220;הענקה לדרך ארצה ישראל&#8221; ומוצא בה לירות
מצריות במספר הנפשות אשר עמו.</p>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/42094">https://benyehuda.org/read/42094</a></div></body></html>