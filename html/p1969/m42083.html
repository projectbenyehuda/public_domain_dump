<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>&quot;הימים הנוראים&quot; באלכסנדריה</title>
	<meta name="author" content="בן־ציון טרגן"/>
</head>
<body>

<h2 id="מוצאייוםהכפוריםתרסז">מוצאי יום הכפורים תרס&quot;ז</h2>

<p>עוד לפני ראש השנה הודיעה הנהלת הקהלה בעירנו לכל עשירי
בני עמנו פה — כמנהגה בכל שנה — כי בימי 21־20 ספטמבר יחולו שני ימי ראש
השנה וביום 29 לחדש הנז' — יום הכפורים. ההודעה הזאת מזכירה לרבים מהם את
יהדותם ואת חובתם בתור יהודים דתיים שעליהם להתחשב עם קונם בימים הנוראים
הבאים.</p>

<p>ובמשך ימי הזכרין נסגרו כל בתי מסחר הגדולים של היהודים,
וכמו כן כל הבנקים של העיר, אשר במשך כל השנה אינם נסגרים רק בימי הראשון
לשבוע. גם הבורסה הואילה לסגור ביום א' דר&quot;ה וביום הכפורים כדי לתת כבוד
לעמנו.</p>

<p>ובקצר רוח חכיתי אנכי במחזה של יום הכפורים בעיר גדולה
רבתי עם כאלכסנדריה. ובאמת אודה כי היה לי הירושלמי, מה לראות ומה להתפעל!
היום הזה היה יום שבתון כללי; עולם המסחר שבת, אין עבודה, אין מסחר, הבורסה
סגרה את שעריה, כל הבנקים, כל בתי המסחר סגורים על מסגר, ברחובות אין
המולה, אין הומיה, כמעט שקט, גם בבתי הקהוה הורגש בשבתון הכללי, ובכל
אלכסנדריה ניכרת היתה קדושתו של היום הקדוש לישראל. והמחזה בבתי הכנסיות
משך את לבי ביותר, כל ארבעת בתי התפלה אשר לאחינו היו מלאים מפה אל פה,
ורבים נשארו עומדים כל היום, כי אין מקום עוד להעמיד יותר כסאות לשבת. כמה
עוד בתי כנסת היתה צריכה הקהלה לבנות, אלמלא בקר כל ההמון הגדול הזה בכל
שבתות השנה בבתי התפלה!</p>

<p>אם חפץ אתה לדעת את מספרם של בני עמנו בעיר זו, עליך לסובב
את בתי כנסיותיה והמקומות הנועדים לתפלה ביום הכפורים, אז תיוכח לדעת פחות
או יותר את מספרם. אנשים רבים אשר גם בני העיר לא ידעום אם ממעי יהודה
יצאו, ביום הנורא יפגשום בביהכ&#8220;נ מתפללים בכונה גדולה, ונדמה לך כי הם
מבקשים סליחה וכפרה מהקב&#8221;ה לא רק על העונות שעשו, כי גם על העבירות שעתידים
לעשות.</p>

<p>אנכי ישבתי במקומי על אחד הספסלים משתומם ומתפלא, מתבונן
בפני כל הנכנס לבית התפלה. תמיד חשבתי כי את היהודי אפשר קל מאד להכירו, לא
רק עפ&#8220;י חטמו, כי גם עפ&#8221;י קלסתר פניו הנוגים תמיד, בלחייו הצנומים והדלים;
בקצרה, סימן מובהק של גלות ישראל סבא, כאות קין על מצחו&#8230; והנה, מה אני
רואה כאן! אנשים חזקים, מוצקים, זקופים ובריאים עם כובעיהם הגבוהים.
ובעוונות הרבים, שום אות של רשם הגלות אינו ניכר על פניהם השמנים והמלאים
דם! הם נכנסים ולוקחים להם מקום איפה שיהיה. הברון יושב לצדו של איזה־פועל
פשוט, עשירים מפורסמים אדירי הכסף עומדים מול איזה נגר, נפח, וכו', ואשר
במשך כל השנה מעולם לא היתה למסכנים האלה, הזכות לדור בכפיפה אחת אתם,
להסתופף תחת צל קורה אחת עמהם. הנה ביום הזה שויון גמור, אחדות שלמה, לא
ניכר עוד שוע לפני דל!</p>

<p>הם יושבים או עומדים על רגליהם עטופים בטליתותיהם של משי,
מביטים לתוך סדוריהם ושומעים בתשומת לב רבה לכל הגה היוצא מפי החזן
ומשורריו. שום המולה, שום רעש לא ישמע. דומיה חרישית של קדושה וטהרה שוררת
בבית הקדוש.</p>

<p>הנה הגיע תור &#8220;מכירת המצוות&#8221; וקריאת התורה. אז מתחילה
תנועתם של האדירים האלה, וכמו בשבתם בהבורסה מתחילים להתחרות איש ברעהו על
קניית המצוות ונדבותיהם בעליתם לתורה. אתה שומע: חמשים, מאה, מאתים ושמנה
מאות פרנק. גם את אחיהם באה&quot;ק לא ישכחום אחינו במצרים. ומוסיף אני להביט,
לשמוע ולהתפלא ואומר בלבבי: רבונו של עולם! איני חפץ כי תכתוב אותי בספר
צדיקים וחסידים, כי מה יתן ומה יוסיף לי! ואיזה תועלת תהיה לי מזה במצבי
בחיים, אם אכּתב בספריהם או לא! האם לא אחת היא לי?
אנא ה'! כתבני נא בספר עשירים, בספר אמידים, אז אוכל לקוות להיות באמת
מאושר&#8230;</p>

<p>ובעודני נבוך ברעיונותי אלה, העירני הבחור אשר היה קרוב
אלי אשר כל הזמן עמד על רגליו ויבטא בשפתיו כל מלה ומלה בדחילו ורחימו אחרי
החזן ויאמר לי: הרואה אתה את האיש השמן בעל השפמים הארוכים היושב למולנו?
הוא פלוני העשיר הידוע בעל המליונים! וזה — הראני באצבעו על אדם אחד שישב
עמנו בספסלנו — הוא אלמוני הגביר המפורסם בעשרו בכל העולם, גם אלה סגרו את
בנקיהם ובתי מסחריהם, ויבואו להתפלל, והנם יושבים על ספסלים כל היום, או
עומדים על רגליהם שמנה, עשר שעות רצופות וסובלים הם כמונו בענויי היום
הקדוש. האין זה תמוה?</p>

<p>— איני מבין את תמיהתך, עניתי לו, האם אין גם אתה ואני
עושים ככה? הננו יושבים גם כן כל היום על ספסלים וקמים בכל רגע לכל
&#8220;ויעבור&#8221; היוצא מפי שליח הצבור! וחושבני כי אנו בצומנו חשים חולשה יותר ממה
שהעשירים המפוטמים האלה מרגישים.</p>

<p>— כן, אולי זה אמת. אבל העשירים האלה אשר מעולם לא נסתה כף
רגליהם להציג על הארץ, ובעגלות ובכרכרות הולכים מבתיהם אל הבורסה, ומהבורסה
אל בתי התיאטראות ובכל בתי השעשועים למיניהם, ומתענגים בכל מיני תענוגות
העולם הזה והיום בסבלם גם הם כמונו העניים בכל ענויי היום הקדוש, אות הוא
כי עוד לא נמחה רגש יהדותם, תהלה לעמנו ולתורתנו! ירבו כמוהם
בישראל!</p>

<p>— לא אבין את דעתך אתה, הוספתי לענות לו, האם העשירים האלה
עושים חסד עם הקב&quot;ה על הואילם לבקרו בביתו פעם אחת בשנה? הלא את חובתם בתור
יהודים הם עושים!</p>

<p>וגערתו של האיש הזקן אשר עמד מאחרינו על דברנו בביהכנ&quot;ס ביום הכפורים, הפסיקה את וכוחנו זה.</p>

<p>ועוד פעם שבתי להתעמק במחשבותי: רעיונות תמוהים ומוזרים
עלו במוחי על הכסף ובעליו: איכה זה, אנו המסכנים האומללים הסובלים ענויים
כאלה וכאלה, לא רק יום אחד בשנה, כי אם במשך השנה כולה, מכתתים את רגלינו
בכל יום ויום בבקר ובערב ללכת לבית הכנסת ולבלות שם שעות אחדות, ומחסרים את
נפשותינו מכל תענוג, וימים רבים בשנה אין אנו אוכלים לא חלילה מחוסר תאבון,
אלא פשוט מפני שאין לנו מה לאכול! ובכל זאת לא ראיתי איש שידאג עבורנו
ואפילו מי שינוד לנו!&#8230; ולאלה העשירים בעלי המליונים אשר כל דאגתם התמידית
היא להגדיל את עשרם והונם, ולהמציא להם תענוגות חדשים, לבקר בתיאטרון חדש
ולשמוע איזה מזמרת חדשה ולראות רקדנית יפה וכו' וכו', ואם יום אחד בשנה
באים בבית הכנסת להתכפר מחטאותיהם ונפרשים מתענוגותיהם כבר משתוממים עליהם,
נדים להם כמו שמוטלת עלינו הדאגה להשתתף בצערם הגדול וענוייהם לשם הדת, לשם
שמים&#8230; מה נורא הדבר!</p>

<p>— הוי! מה רב כוחך, כסף, כסף!</p>

<p>— רבונו של עולם! במטותא מינך אל תכתבני בספר צדיקים ולא בספר חסידים! כתבני נא אך ורק בספר עשירים, ודייני!.</p>

<blockquote>
<br />
</blockquote>

<h2 id="אלכסנדריהוחשוןהתרסז">אלכסנדריה, ו' חשון התרס&quot;ז</h2>

<p>פעמים אחדות הזכרתי על השתתפותם של יהודי מצרים לעזרת
אחינו הפליטים הבורחים מרוסיה והנמלטים הנה, ועל הקונצרט אשר ערכה הקהלה
בס&#8220;ט סטפאנו לטובתם, ועלי לציין כי גם כבוד קונסול רוסיה בעירנו משתתף בזה,
ועפ&#8221;י השתדלותו נאסף סכום מסוים לתכלית זו. בימים האחרונים נוסד ועד מנכבדי
הקהלה וחשוביה שבראשו עומד מר וינטרוב. הועד הזה מתאסף פעמים בשבוע
בקונסוליה הרוסית ומטרתו לעזור לאלה מהגולים המחפשים עבודה פה בארץ, עזרה
לשכירות בית, כלי מלאכה ובכלל הלואות קטנות בתשלומים זעירים. ושליח מיוחד
מבקר תמיד ביום בוא הספינה הרוסית כדי להוריד את המהגרים ולמצוא להם דירה
עד אשר יסתדרו.</p>

<p>וקהלתנו פה עושה מצדה הרבה לטובת אחינו הגולים, מכיון שאין
קהלה מיוחדת לעדת האשכנזית בעירנו, כל הצרכים הצבוריים של אחינו האשכנזים
תושבי עירנו ניתנים מקופת הקהלה היהודית האלכסנדרונית: בית כנסת, בית ספר,
בית חולים מוסדות צדקה וכו&#8216;. בזמן האחרון כאשר לא היה מקום עוד בבתי הספר
לבנות לקבל את הבנות החדשות של הגולים, ציוה כבוד הרב הראשי ר&#8217; אליהו חזן
לפתוח עוד מחלקה מיוחדת לבנות בשבילן, ובה לומדות שפות, תפירה
ורקמה.</p>

<blockquote>
<br />
</blockquote>

<h2 id="כטטבתהתרסז">כ&#8220;ט טבת התרס&#8221;ז</h2>

<p>הברון ז&#8217;אק דה־מנשה, נשיא ועד הקהלה, נתכבד מממשלת צרפת
באות כבוד &#8220;לגיון הכבוד&#8221;. משפחת ברון דה־מנשה ידועה בכל ארץ מצרים והמזרח
לאחת המשפחות האצילות והעשירות לא רק בין בני עמנו כי גם בכל המדינה; הוא
משתתף כמעט בכל החברות של עסקים כבירים או חברת מניות; בהוסד בית מסחר
גדול, בנק וכיוצא, הקהל הרחב אינו לוקח חלק בהם אם שמו של הברון אינו
מתנוסס בראש הרשימה, כי רק אז יוכל להיות בטוח כי מעותיו לא יניח על קרן
הצבי.</p>

<p>שם התואר &#8220;ברון&#8221; ניתן עוד לראש המשפחה בכור דה־מנשה מאת
ממשלת אוסטריה החוסה בצלה. גם נתכבד ע&quot;י תופיק פשה חידיב מצרים באותות כבוד
מג&#8217;דיה שנית ושלישית.</p>

<p>והממשלה יודעת להוקיר ולכבד את בני המשפחה הנכבדה, בבחרה מהם תמיד ליועצים במועצותיה ובאספותיה.</p>

<p>והננו מברכים אותו כי יזכה ויעלה מעלה מעלה.</p>

<blockquote>
<br />
</blockquote>

<h2 id="אלכסנדריהטזשבתהתרסז">אלכסנדריה, ט&#8220;ז שבת התרס&#8221;ז</h2>

<p>ביום א&#8216;, ז&#8217; שבט התקימה אספה גדולה של חברי ועד העדה
האשכנזית במטרת סיפוח אל הקהלה הרשמית. אל האספה באו רבים מבני העדה. בראש
ישב הנשיא האדון ד&quot;ר כהן.</p>

<p>סדיר היום:</p>

<p>א) דו&quot;ח על פעולת הועד עד היום;</p>

<p>ב) להסביר עד כמה נחוץ ומועיל לקהלה שלא יהיה שום הבדל
בין שתי העדות — ספרדים ואשכנזים וכו' בחיי הקהלה והענינים
הכלליים;</p>

<p>ג) לבאר את החוב המוטל על כל יחיד לשלם את דמי ה&#8220;הערכה&#8221; לא פחות מלי&quot;ש אחת לשנה,
ואז יהיה לו הזכות לבחור ולהבחר;</p>

<p>ד) שלא תהינה אגודות רבות לבתי חסד לתמיכת עניים, אלא חברה כללית אחת;</p>

<p>ה) התפטרות הועד הישן ובחירת ועד חדש.</p>

<p>רבים מהקהל דברו לטובת הסיפוח. אחר כן נגשו לבחירות ועד
חדש, שחובתו תהיה להוציא לפעל את החלטות סדר היום. נבחרו ברוב דעות גדול
חמשה עשר איש, ואלה שמותם:</p>

<p>האדונים: ליאופולד כהן, ד&#8220;ר קורנפלד, ד&#8221;ר כהן, ד&quot;ר דור, מ.
הירצנשטין, מ. גרינברג, ז&#8217;אק פלפל, א. שטין, יצחק שטילר, הרמן שוארץ, דוד
יורילוביץ, קמיל פופל, א. שטינפרג, א. רוזנטל ופ. רוזנפלד.</p>

<p>הוחלט להציג את חמשה עשר החברים לפני הברון ז&#8217;אק דה־מנשה נשיא ועד הקהלה היהודית באלכסנדריה.</p>

<p>הברון קיבל את הנבחרים באדיבות רבה ויאמר: הננו כולנו פה
בני עם אחד ועלינו, בשתוף פעולה מצדכם, נעבוד יחד להפרחתה של הקהלה היהודית
והרמת כבודה של אומתנו.</p>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/42083">https://benyehuda.org/read/42083</a></div></body></html>