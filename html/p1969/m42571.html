<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>פטירתו של נדיב</title>
	<meta name="author" content="בן־ציון טרגן"/>
</head>
<body>

<p>ביום ששי שעבר מת אחד מחשובי הקהלה, מר יעקב י׳ אגיון,
מהמשפחות המיוחסות בעירנו. בהלויתו שנערכה בהדור רב השתתפו כל נכבדי העדות
השונות, ובראשם מושל העיר סעדת זיויר פשה, סעדת עלי ביי, קונסול צרפת,
קונסול איטליה, הרב הראשי משה וינטורה, ר׳ דוד פראטו, רב ראשי בקהלת רומא,
הראב״ד ר׳ יעקב טולידנו סגן הרב הראשי, נשיא הקהלה רוברט רולו, וכל סלתה
ושמנה של העדה, תלמידי בתי־הספר היהודים וכו׳.</p>

<p>המנוח השתתף תמיד ביד נדיבה בכל מוסדות הצדקה של הקהלה,
ומלבד זה יסד מכספו לפני שלש שנים בית יתומים, שחסרונו היה מורגש בקהלתנו
והקדיש למטרה זו עשרים אלף לי״מ. הבנין המפואר שנבנה על אדמת הקהלה סמוך
לליצי הצרפתי עלה בשבעת אלפים לירה, ושלשה־עשר אלף הנשארות מופקדות בבנקים
לקרן קיימת שמפרותיהן מתכלכל המוסד. יהי זכרו ברוך!</p>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/42571">https://benyehuda.org/read/42571</a></div></body></html>