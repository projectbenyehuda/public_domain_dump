<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>בית חולים מוסד מנשה</title>
	<meta name="author" content="בן־ציון טרגן"/>
</head>
<body>

<p>אותו הבית שנבנה במוחרם ביי לפני ארבעים וחמש שנים לא היה
מתאים לאוכלוסיה היהודית ההולכת ומתרבה באלכסנדריה. בשנים האחרונות נבנה
בית חולים חדיש על שטח של 1700 אמות מרובעות בספורטין, שעלה בנינו יחד עם
הרהיטים והמכשירים הכי חדישים כמאה אלף לירות מצריות, יש בו 140
מטות, רופאי הבית הם המפורסמים ביותר בכל ארץ מצרים, הוצאות הבית הן עצומות.</p>

<p>וכדי להקל מהתקציב, עושים כפעם בפעם מגביות לטובתו, והקהל
עונה ברצון, מלבד זה הרבה נדיבים מקבלים על עצמם הוצאות כלכלת מטה אחת המטה
עולה 65 לירות שנתית.</p>

<p>המרפאה שבבית החולים פתוחה לכל הבא לדפוק על דלתותיה בלי הבדל דת וגזע.</p>

<p>חברי הועד הנוכחי: ריני איזמאלום נשיא הכבוד, מאג׳ור ז׳אק
גוהר נשיא, דוד ג׳יקוריל, רפאל דויק, מרקו נאדלר, ק' סיניגאלה ויצחק
ואינה.</p>

<p><strong>בקור חולים.</strong> בשנת 1911 נוסדה
חברה קטנה בשם בקור חולים במטרה לעזור לחולים עניים בהספיק להם רופא
ורפואות חנם. לשם זה פתחו מרפאה בתוך העיר ברחוב היהודים, המיסדים היו: אז!
בכור אביכזיר, יצחק צאיג ומשה ארואץ.</p>

<p>חברי הועד הנוכחי משתדלים בכל מרצם להגדיל ולהרחיב את
המוסד, בשנה זו הצליחו לבנות מכון נהדר מיוחד פוליקליניק, בו ששה חדרים
לקבלת חולים מכל המחלות, עם כל הכלים והמכשירים החדישים. ועד הקהלה השתתף
בבנינו.</p>

<p>בימים האחרונים חונך ברוב פאר בנוכחות מושל העיר ושרי הממשלה וכל ראשי הקהלה.</p>

<p>חברי הועד: נשיא הכבוד דוד ג׳יקוריל, נתן שושן נשיא, יצחק אבולעפיה, ז׳אק נחמד ויצחק א׳ צאייג – גזבר.</p>

<p>(יש לציין כי מר יצחק צאייג הוא מהמיסדים הראשונים עוד מלפני ארבעים שנה).</p>

<p>מלבד זה יש ועד של נשים נכבדות העובדות במסירות; הגבירות: בנטאטה, פינטו, הררי, בארדה, בנון, אלגזי וחזן.</p>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/42577">https://benyehuda.org/read/42577</a></div></body></html>