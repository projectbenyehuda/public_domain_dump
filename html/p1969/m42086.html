<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>הרה&quot;ג אליהו חזן ומסעו בארץ הקדושה</title>
	<meta name="author" content="בן־ציון טרגן"/>
</head>
<body>

<h2 id="יוםוחאבהתרסו">יום ו' ח' אב התרס&quot;ו</h2>

<p>ביום ג' העבר שב לעירנו רבנו הגדול מהר&quot;א חזן אחרי שהותו במסעו לארץ ישראל שני חדשים.</p>

<p>ידוע כי אחת ממטרות נסיעתו זו של רבנו היתה להשתדל לעשות
שלום בין שתי הכתות המתנגדות אשר פרצו בירושלים לרגלי בחירת חכם באשי
&#8220;ראשון לציון&#8221;; אך לדאבונו הגדול לא יכול לעשות את השלום לחלוטין, רק הצליח
להנהיג שביתת נשק ביניהן וע&quot;י זה נמנעו החרפות והגדופים והפסקוילים אשר
הופצו תמיד בין שתי הסיעות הלוחמות ואשר גרמו חלול שם ירושלם וחלול העדה
הספרדית בכלל.</p>

<p>רבנו הגדול בימי שבתו בירושלם בקר את כל הישיבות, בתי
האולפנא, בתי החסד השונים מכל העדות השונות, ובכלם תמך אותם ביד נדיבה לפי
ראות עיניו, ולרבים מהם הבטיח להשתדל לטובתם בעתיד. ולא בלי צער ועגמת נפש
ראה ויתבונן על מצב הישיבות ובתי האולפנא של עדת הספרדים, כי רובם ירדו
פלאים והנם בשפל המדרגה, עזובים ושוממים מבלי השגחה ומבלי כל דאגה לקדמת
התלמידים, אשר בהם כל תקוותינו לעתיד, ומי יודע אם לא יעברו ימים רבים
ויבוקש לחרפתנו איש בין העדה הגדולה העתיקה הזאת להורות הוראה ולא ימצא
ויאזר רבנו הגדול כגבר חלציו ויקנא קנאת עדתו וארץ מולדתו וייסד ישיבה
גדולה בשם &#8220;נוה שלום&#8221; וימנה מורים מומחים ללמוד גפ&quot;ת ודרכי ההוראה להרבה
בחורים אשר ילמדו שם כל היום, ומורים מיוחדים ללמד אותם שחיטה מוהלות וכו'.
גם מורה ערבית שכר להם ללמדם שפת המדינה שעה אחת ביום. ויש לקוות כי הבית
הזה יהיה לתפארת להעדה הספרות אשר הושפלה ממצבה הרוחני בימים האחרונים,
ושמו של רבנו אליהו חזן יכתב בספר דברי ימי ירושלם להצלחת דגל התורה
ותפארתה.</p>

<p>בביהמ&#8220;ד &#8220;דורש ציון&#8221;, גם שם לרגלי מות מנהל הבית הרב יוסף
חיים אופלטקה נשאר עזוב מבלי איש ראוי והגון להדריך את בית המדרש הנז'.
שנים רבות היה בימ&#8221;ד &#8220;דורש ציון&#8221; היחידי המחנך &#8220;חכמים&#8221; אשר בהם מתפארת עדת
הספרדים בירושלם עד היום. וימנה רבנו הגדול את הרב מוהר&quot;ר מנחם הכהן אלחסיד
אחר מגבאי &#8220;משגב לדך&#8221; לנהך את הבית.</p>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/42086">https://benyehuda.org/read/42086</a></div></body></html>