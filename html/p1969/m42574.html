<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>תכנית ליצירת מדרש לרבנים בירושלם</title>
	<meta name="author" content="בן־ציון טרגן"/>
</head>
<body>

<h2 id="חשוןהתש״ו">חשון התש״ו</h2>

<p>רעיון חשוב מציע לנו רבנו הראשי, הראוי לתשומת לב מיוחדה
מטעם ראשי הקהלות היהודיות בארצות המזרח, והוא: תכנית ליצירת בית מדרש
לרבנים בירושלם.</p>

<p>זכורני בהיות הרה״׳ג המנוח רבי אליהו חזן ז״ל, רב ראשי
בקהלתנו (תרמ״ח־־תרס״ח), בנסיעתו לירושלם בשנת התרס״ז, ראה במגנת לבו את
הירידה הרוחנית בעדת הספרדים; התבונן ביחוד במצבן של ה&#8220;ישיבות&#8221; ובתי
האולפנא של העדה, שהיו בלי פקוח ובלי כל דאגה לקדמתם של בני הישיבה אשר בהם
כל תקוותינו לעתיד; ורבנו התבטא אז בצערו הגדול, את המלים האלה: &#8220;מי יודע
אם לא יעברו ימים רבים ויבוקש לחרפתנו בין העדה הגדולה והעתיקה הזאת איש
מוכשר להורות הוראה ולא ימצא!&#8221;</p>

<p>אז רבנו התאזר עוז וייסד ישיבה ללמודי גפ״ת בשם &#8220;נוה
שלום&#8221;, בה ילמדו מספר בחורים את דרכי ההוראה, גם שחיטה, מוהלות וכו׳;
והמלמדים <strong>&quot;המומחים</strong>&quot; עשו את משלחתם באמונה, מלאו את כרסי תלמידיהם תורה,
למדו על פה איזו סוגיאות גמרא מבבא קמא ומבבא מציעא וכו׳ וכו', וכל זה היה
בלי שטה ובלי כל תכנית מסוימה, וכך נמשך הדבר, כמדומני שתי שנים; הבחורים
לא התמסרו ללמודים כאלה, כי לא ראו את עתידם מזהיר לפניהם; ולבסוף: הישיבה
התפוררה, והתלמידים פוזרו.</p>

<p>והיום, בקראי בימים האחרונים בתשומת לב את החוברת הקטנה
שפרסם רבנו הראשי דר׳ משה וינטורה בשם &quot;תכנית ליצירת בית מדרש לרבנים
בירושלם״ – אמרתי בלבי! הנה־ היא האיש אשר מצא את הדרך הנכונה! ורק עפ״י
דרך זו יש תקוה להצליח ולגול החרפה מעל קהלתנו ומעל קהלות רבות מהמזרח,
בתומכם בהגשמת הרעיון החשוב הזה.</p>

<p>אנו מקוים כי רבנו בעל ההצעה יצליח בהגשמת יצירתו, וקריינא דאגרתא איהו ליהוי פרונקא.</p>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/42574">https://benyehuda.org/read/42574</a></div></body></html>