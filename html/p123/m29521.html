<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>נפגשתי בשבוע זה ביהודי סוחר הגון מת&quot;א – דאר היום, 11.03.1927</title>
	<meta name="author" content="ישעיהו קרניאל"/>
</head>
<body>

<p>נפגשתי בשבוע זה ביהודי סוחר הגון מת&quot;א, &#8220;מאכער&#8221; שלם
בועד־הפועל של עולי פולניה בעירו, ולאחר &#8220;שלום־עליכם&#8221; רחב, כנהוג, וקצת
&#8220;קומפלימנטים&#8221; על שעורי האחרונים — נוסח פולין! — נכנסתי עמו בדברי שיחה
ארוכה.</p>

<p>ועל מה משוחחים עכשיו שני יהודים כמונו ומכש&#8220;כ עם ר'
עזמות? — מסתמא על המצב ועל ה&#8221;סיוע&quot; וה&#8220;כולל החדש&#8221; של הציונים
בארצנו.</p>

<p>— רצונך ואספר לך ר' עזמות — כך הוא אומר לי לסוף — מעשה
אחד קטן ונאה, אבל מעשה שהיה ביהודי אחד &#8220;משלנו&#8221;, כלומר מעולי־פולניה,
וממנו ילמדו תלמידיך לדעת עד היכן הגיעה ה&#8220;דימורליזציה&#8221; של השנוררות החדשה
בת&quot;א, הרבה יותר מכל המאמרים הכבדים והגבוהים שבעתונים ההגונים והשמאליים
שלהם.</p>

<p>— היהודי הזה — הוא מטוסיף ואומר — היה עובד בת&#8220;א ומתפרנס
תמיד מיגיע כפיו. ועכשיו לרגלי המשבר נשאר בלי עבודה ונכנס ברשימת ה&#8221;סיוע&quot;
ובהיות שהוא בעל משפחה, הריהו מקבל 70 ג&#8220;מ לכל שבוע. (רווקים מקבלים רק 25
ג&quot;מ!). ומחמת שהוא מטופל לא עליכם ו&#8221;אין הקמץ משביע&#8220;, השתדלתי אני לאסף
בשבילו בצינעא בין מכרי וידידי עוד חמשים גרוש לשבוע. ובכדי לשלא להכלימו
חלילה, הייתי נותן לו את הכסף בתורת &#8220;הלואה&#8221; ומוסיף תמיד קצת דברי נחמה
בשעת הנתינה: &#8220;אין דבר, ר' יהודי, לכשירחיב ה' את גבולך, תחזיר לי את החוב
ברבית!&#8221; ולמראית־עין רשמתי את ה&#8221;חוב&quot; הזה בפנקס כסדר על חשבונו&#8230;</p>

<p>ואולם היהודי הזה לא יכל לאכל מנהמא־דכסיפא זו והיה מתחנן
לפני אומר: &#8220;לו מצאתי לי עבודה רק לפת־לחם!&#8221;. ואולם עבודה לא נמצאה והיהודי
קבל בכל עש&#8220;ק את ה&#8221;סיוע&quot; שלו מהאי גיסא ואת &#8220;ההלואה&#8221; שלי מאידך גיסא, בסה&quot;כ
120 גרוש לשבוע.</p>

<p>ככה עברו שבועות ושבועות — הוסיף המספר שלי — והידידים
והמכרים שלי נלאו לתת והיהודי נשאר בשבעים גרוש לשבוע ואני מצאתי סו&quot;ס
עבודה בשבילו.</p>

<p>&#8220;מזל־טוב!&#8221; אמרתי ליהודי בבואי לתת לו את ההלואה האחרונה
(לא אני אמרתי אלא ה&#8220;מאכער מת&#8221;א!) — מצאתי לך ב&quot;ה עבודה בתשעים גרוש
לשבוע!</p>

<p>פני היהודי הועמו פתאם ואמר בכעס:</p>

<p>— מה&quot; האלך לעבוד ששה ימים בשבוע בעד עשרים גרוש?</p>

<p>— מדוע &#8220;עשרים&#8221;? — אמרתי לו — הן אומרים תשעים גרוש!</p>

<p>— לא תשעים כי עשרים! — טען היהודי בקול — הן שבעים הגרושים מהסיוע הם שלי!&#8230;..</p>

<p>ה&#8220;כולל החדש&#8221; שבמלון יוז, כיון שהוא נותן ח&#8220;י פרוטות לאיזה
מוסד, מיד הוא דורש בכל תקף להרכיב בא־כח משלו בועד וממנה פקידים ואמרכלים
ורואי־חשבונות ובוחנים ובודקים גנזי נסתרות שבע בדיקות כראוי ואולם כשבא
הממונה החדש מהסיטרא — לשמאלא, בלא זקן ופאות, הרב קיצס שליט&#8221;א ונוטל בשקו
את כל כסף &#8220;החלוקה&#8221; ממלון־יוז לת&#8220;א ומחלקים שם עפ&#8221;י הרשימות שלהם — אין
בודקין חלילה ואין ממנים אפילו פקיד קטן בשמנה או תשעה פונט לחדש, שילך
לבתי המקבלים ויבדק אצלם לראות אם אמנם זקוקים הם ל&#8220;סיוע&#8221; ואם שבעים
הגרושים שנותנים להם הם &#8220;שלהם&#8221; או של אחרים&#8230;</p>

<p>ושמעתי אומרים כי בחורי־הישיבות בעירנו נתארגנו בזמן
האחרון, מחמת שגם הם פועלים עוסקים בעבודה ובמצוות בארצנו, ועכשיו שנתמעטה
העבודה ונתרבה ב&#8220;ה ה&#8221;סיוע&quot; בעירנו החליטו להכנס אף הם &#8220;אן־בלוק&#8221; בתור
&#8220;פועלים מאורגנים&#8221; להסתדרות ה&#8230;סיוע.</p>

<p>ולא עוד אלא, שגם ה&#8220;חברים&#8221; שעל דרך הכתל־המערבי, הפועלים
&#8220;בלי־אורגנים&#8221;, כלומר הפסחים והעורים החליטו פה אחד להעתיק את מושבם בכל
ע&quot;ש למשרדי הפועלים בעירנו.</p>

<p>מהיכא־תיתי: להם יש בודאי &#8220;חזקה&#8221; על שבעים הגרושים &#8220;שלהם&#8221;!&#8230;</p>

<p><strong>*</strong> <strong>*</strong> <strong>*</strong></p>

<p>ומחמת שאין דרכי חלילה להתכנס לתוך עצבות יתרה ומכש&quot;כ בערב פורים, מוטב שנדבר על ענינים יותר משמים, כלומר, על — תוצרת הארץ.</p>

<p>והנה ספר לי תלמידי, מעשה שהיה אצלו בימים האלה הזמין
לביתו ידידים ומכרים לסעודת עונג שערך לכבוד אורח חשוב מאמריקה והגיש
לפניהם על השלחן — יין־קצף (שמפניה בלע&quot;ז) של הכרמל־המזרחי.</p>

<p>עוד טרם הספיק לפתח את הבקבוק הראשון והנה התחיל אחד מבני
החבורה, מרמי המעלה, לעקם את חטמו לצדדין ואמר דרך בטול: &#8220;&#8221;גם זוהי שמפניה?
כחומץ לשנים!&quot; ומיד התחילו עפות &quot; חכמות&quot; מכל צד.</p>

<p>— &#8220;מיץ צמוקים של רחובות!&#8221;</p>

<p>— &quot;קוואס של מוצא &#8220;מתוצרת הארץ!&#8221;</p>

<p>— ומה ראה א.ב. על ככה — שאל השלישי בטון של מתחרה קצת —
שנתפעל כ&#8220;כ במאמרו ב&#8221;דאר־היום&quot; מיין־הקצף עד דלא ידע, שאין אפילו אות עברית
אחת על הפתקאות של בקבוקי־הקוניאק לתיירים בכרמל־המזרחי?</p>

<p>— מסתמא — השיב החכם השני — חשב שזוהי עברית לטינית שלו וכל החבריא התפרצה בצחוק.</p>

<p>בקצור, כשראה בעל־הבית, שאורחיו מסרבין לשתות מיין־הקצף
הוריד את הבקבוקים העלובים, שעלה קצפם מאד, וכעבור חצי שעה הביא חצי תריסר
בקבוקי שמפניה, העמידם על השלחן בדפיקה וברעש גדול ואמר: &#8220;הרי שלכם
לפניכם!&#8221;&#8230;</p>

<p>כשראו בני־החבורה את הפתקאות הזרות ושם המפורש של &#8220;שמפניה
צרפתית&#8221; לנגד עיניהם, התחילו מבריקות משמחה ומרב חדוה הרימו את בעל־הבית על
כתפיהם וצעקו: &#8220;תחי השמפניה האמתית!&#8221;. הפקקים נתפקקו וקפצו ככדורי תותח 42
עד &#8220;ויז לגג קצפם&#8221; על כל הקירות כמים הטהורים בימי הכהנים, הבקבוקים
נתרוקנו והכוסות נמלאו, ומיד קרה נס והכוסות הורקו ובני החבורה
נתמלאו.</p>

<p>— אמנם חרפה היא לגלות! — העיר אחד מהם — אבל את האמת צריך
להגיד אפילו על אבא ועל תוצרת־הארץ שלנו — זוהי שמפניה צרפתית אמנם אבל&#8230;.
שמפניה כמו שנאמר,&#8230;.</p>

<p>כאשר כלו לשתות ולגמר את ההלל על השמפיה, הרים בעל־הבית את כוסו לכבוד האורחים ונשא את מנאמו זה:</p>

<p>חז&#8220;ל אמרו: נכנס יין יצא סוד, ועכשיו שנהניתם הנאה גדולה
מיין־השמפניה של חו&#8221;ל, רואה אני לחובה לעצמי לגלות לכם את הסוד&#8230;להוי ידוע
לכם, רבותי, כי השמפניה המצוינה הזאת, שבאה אל קרבכם זה עתה ונעמה לחככם כל
כך, היה היא השמפניה של ה&#8220;כרמל המזרחי&#8221; אשר מאנתם לשתותה ומאסתם לפני חצי
שעה, אותם הבקבוקים שהחלפתי את הפתקאות שלהם אצל ידידי הקומיסיונר למשקאות
חו&#8220;ל&#8230; זהו &#8220;יין־הקצף&#8221; של תוצרת הארץ, שהעלבתם אותו, אותה ה&#8221;ינטה&#8220;, אבל
בצעיף, אחר, וכדי בזיון וקצף&#8221;&#8230;</p>

<p>אין ההיסטוריה מספרת מה ענתה החבריא ל&#8220;טאוסט זה ואם מחאו כף לדבריו, ואולם יפה אמרו חז&#8221;ל:</p>

<p>אל תסתכל בקנקן אלא במה שיש — עליו&#8230;</p>

<p><strong>*</strong> <strong>*</strong> <strong>*</strong></p>

<p>הוא אשר אמרתי לדיזנגוף שלנו בצאתו עמו למלונו אחרי הרצאתו
במסבת־העתונאים על התעשיה בא&#8220;י: — לא כסף חסר לתעשית א&#8221;י ולתוצרתה אלא —
אמון&#8230;</p>

<p>והא ראיה: מעשה אחר ובדידי אני חוה עובדא. כשנסעתי בזמן
האחרון לגליל נכנסתי לחנות במאה שערים לקנות לי צידה־לדרך — תיבת שוקולד.
שכנתי הנוסעת עמי במכונית — לא מתלמידותי — עשתה אף היא כמוני, וקנתה אף
היא מעט שוקולד.</p>

<p>איזה שוקלדה יש לכם? — שאלה מאת החנוני דוקא בעברית.</p>

<p>יש לנו &#8220;רענן&#8221;, בטקה, ועוד &#8220;מכל המינים שהוא&#8221;, והורה באצבעו על חבילות שוקולד שהיו מונחות לראוה על הרף.</p>

<p>— תקח־נא הגברת את &quot;זה, רמזתי לה על &#8220;רענן&#8221; — שוקולדה מתוצרת הארץ&#8230;</p>

<p>—&#8220;אח, לא!&#8221; — ענתה בסרוב! — &#8220;רענן&#8221; בודאי ישן ומעופש.</p>

<p>— סליחה, גברתי — נסיתי להכנס עמה בשיחה הן לטובת־הכלל והן
לשכנות־טובה בדרך נסיעתנו — &#8220;רענן&#8221; זה עבר לפירמה חדשה בשם &#8220;ליבר&#8221;, והוספתי
בגרמנית, לשם־מצוה: דאס איזט ליעבער&quot; (זהו עדיף!) וגם טרי
ו&#8220;רענן&#8221;&#8230;</p>

<p>ואולם אין חכמה ואין תבונה כנגד שוקולד מחו&quot;ל, נטלה את ידה הקטנה ובחרה בחבילה גדולה של שוקולד גרמני ידוע&#8230;.</p>

<p>בדרך פתחתי את חבילתי, ולמען הנמוס, הגשתי לשכנתי אצבע
מהשוקולד הרענן שלי, והיא לא סרבה כמובן ולמען הנמוס קבלה מידי עוד אצבע
שניה ושלישית — &#8220;יד&#8221; שלמה כמעט. ואת השוקולד שלה הגישה ל —נהג.</p>

<p>— צדק אדוני — נענתה לי בסוף — ומתחרטת אני שלא קניתי מהשוקולד של תוצרת־הארץ.</p>

<p>— &#8220;טפו&#8221;! — נזעק פתאם הנהג וירק רקיקה גדולה ונדמה לי
בשעת־מעשה, שקרה &#8220;פונקטשור&#8221; למכונתנו איזה מין שוקולד מעופש!
פוי!&quot;&#8230;</p>

<p>באותה שעה נתבררה לי נדבת־לבה של שכנתי לנהג ונוכחתי לראות
אח&quot;כ שאם חצי אוריה שוקולד — כמו שאומרים — שוה שתי אוקיות &#8220;פלירט&#8221; הרי חצי
אוקיה שוקלד מתוצרת־הארץ שוה רוטל שלם&#8230;</p>

<p>ואם מעט לכם זה — היר לכם עוד דוגמא אחת מני אלף:</p>

<p>כשבקרתי את היריד האחרון בתל־אביב נגשתי לסוכה אחת וראיתי
בקבוק נאה של מי־בשמים, &#8220;או־די־קולון&#8221;, ועליו יש פתקא צרפתית ובאותיות
גדולת ונהדרות, &#8220;Paris&#8221;</p>

<p>— מה ענין פריז אצל תוצרת־הארץ? — שאלתי מאת הצעירה הממונה על הבשמים האלה.</p>

<p>גחנה ולחשה לי, הגוצה הנעימה ואמרה: הן לר' עזמות מצוה
לספר הכל ואין כל רז לפניו. זהו &#8220;או־די־קולון&#8221; שנעשה בפריז &#8220;שלנו&#8221;, כלומר
בתל־אביב, ודוקא מהמין המובחר, ואולם מה לעשות, אדוני, ויהודינו אינם רוצים
לנגע ולהריח את הסחורה אם יש עליה חותם עברי, וע&#8220;כ אנו מוכרחים לעשות כך
משום עינא בישא&#8221;&#8230;</p>

<p>ובשעת דבורה מוציאה ממגרה אחת מן הצד בקבוק אחר של
&#8220;או־די־קולון&#8221;, באטיקטה עברית ואמרה: את זה אנו שומרים רק בשביל התיירים
האנגלים והאמריקאים, שהם דורשים דוקא מתוצרת־הארץ ובעברית..</p>

<p><strong>*</strong></p>

<p>ומכיון שאנו מדברים בתוצרת הארץ, נזכרתי בחנות חדשה, שצצה בימים האלה למול שער ביתי ברחוב־יפו.</p>

<p>כשראיתי את השלט היפה של ביה&#8220;ס למלאכה של הכי&#8221;ח נכנסתי רגע
וראיתי שם מה שלא ראתה שפחה לא רק על הים אלא גם ביבשה. מה אין שם? — אפילו
&#8220;מחלב־הצפור&#8221;. וילוני־דמשק, מגבות ובד מכל המינים והגוונים, חבלי בוץ ושש
וארגמן, כלי־נחשת וכלי יציקה, לבורות ולחפירות, מעשי־רקמה ומעשי־מחשבת
ורהיטים שונים — אשרי עין ראתה כל זאת!</p>

<p>ועל כלם השלט המבריק מעל שער החנות: בראש וראשונה צרפתית, לשון־הקדש של האליאנס, אח&quot;כ עברית ולאחרונה — אנגלית.</p>

<p>וכל זה — מתוצרת־הארץ, מעשה ידי תלמידים יתומים מאחב&quot;י, חניכי &#8220;האליאנס&#8221; בבית הספר למלאכה שלהם בעירנו.</p>

<p>ואיך אמר החכם מכל אדם? — עת לכל חפץ ואפילו ל<strong>חפץ</strong> זה
בעירנו, העושה עכשיו מה שעשה הלל בזמן שבית־המקדש היה קים: היה כורך&#8230; ולא
כורך סתם אלא כריכה אמנותית. ועצתי לחברי־לעט, שיתנו לו לכריכה את ספריהם,
מחמת שבזמננו אין ה&#8220;תוך&#8221; העיקר אלא ה&#8220;קליפה&#8221; החצונית. כעת, ההדור החצוני
עיקר גדול, ו&#8220;חתוך&#8221;&#8230; לאו דוקא. עכשיו, די להציג לראוה בחלונות ספרים בשלל
צבעים ובאיזה &#8220;צעצוע&#8221; של פוטוריזם ולהדפיס &#8220;מודעה&#8221; בעתונים — והכל מוכן
ומזומן: הקונים יבואו מעצמם.</p>

<p>בשבוע העבר נכנסתי לבית־מסחר ספרים וראיתי יהודי שאינו
בר־אורין גדול, שקנה ספרים אחדים בכריכה נהדרה ומבלי להביט כמעט לתוכם צוה
לכרכם בניר ולשלחם לביתו ושלם בעדם במיטב כספו.</p>

<p>נגשתי אליו ושאליו בנימוס ואגב־אורחא: האם כבודו מעיין לפעמים בספרים האלה?&#8230;</p>

<p>הבין הלה את הרמז ואמר לי: — ומה חושב כבודו, שבשטיחים שלמשל אני מבין יותר מאשר בספרים ובכ&quot;ז אני קונה בשביל הסלון&#8230;.</p>

<p>הוא אשר אמרתי:</p>

<p>עכשיו קונים ספרים לא רק לנוי אלא ל&#8220;גוי&#8221;, והלואי שירבו &#8220;גויים&#8221; וסלונים כאלה בישראל ויקנו במיטב כספם ותפרח הספרות בארצנו!</p>

<p><strong>*</strong> <strong>*</strong> <strong>*</strong></p>

<p>שאלה היא אם הייתי &#8220;שם&#8221; בשעת־ההפגנה? — בודאי הייתי וגם
ראיתי את כל ה&#8220;החתונה&#8221; אשר במלון־יוז ואת &#8220;הכלי־זמר&#8221; של עשרת השבטים
ובני־דודנו שעמדו על פתח הבית מלמטה. והקיפו גם את &#8220;סולל בונה&#8221; משום חשש של
עינא־בישא. נשאתי את עיני למרום וראיתי את פקידי מלון־יוז שמלאו את
הגזוזטראות ועמדו לראות במחזה.</p>

<p>מובן, שאין זו תמונה כי אם חטף, צלום־הרגע, שהספקתי לרשם
בעפרוני הקטן. נגשתי אל קבוצות המפגינים וראיתי ידים ורגלים פצועות, עינים
כחולות ולחיים זבות דם&#8230; ושמעתי מעשה ביהודים נעזבים ע&#8220;י לשכת העבודה,
שהלכו לבקש לחם ורגלים שבורות ע&#8221;י השוטרים, ונשים מתעלפות וילדים מתיפחים
מפחד.</p>

<p>וכל־כך למה? — כדי לקיים מדה כנגד מדה. אתם נותנים עבודת
הבנין לא לסולל־בונה אלא לעולים־בונים, ע&#8220;כ נשלח עליכם את היהודים הרעבים
של &#8220;הסיוע&#8221;, כמו שאומרים הגויים, להבדיל. שם בחו&#8221;ל — &#8220;אתה מכה את היהודי
שלי ואני אכה את היהודי שלך!&#8221;</p>

<p>ולו הייתי אני תקיף ובעל דעה שם בחלונות הגבוהים אשר במלון
יוז או לכהפ&quot;ח איזה מזכיר או אפילו &#8220;במקום&#8221; הייתי מבקיע לי דרך בין השוטרים
בלי מסוה, והייתי תופש את &#8220;ראש־הממונים&#8221; שבמלון־יוז בפאותיו שאין לו ופונה
אליו בהאי־לישנא:</p>

<p>—שמע־נא, יא חביבי! הן עד כה הוצאתם כבר 27000 פונט, טבין
ותקילין לשם &#8220;חלוקה&#8221; וכבר הספקת ב&#8220;ה ליצור גדוד שלם של שנוררים חדשים
בארצנו, הן בכסף הזה יכולתם לבנות &#8220;את פתום ואת רעמסס&#8221; בארצנו, ולכל הפחות
בנין להנהלה הציונית, כדי לקמץ אם לא במשכרת לכהפ&#8221;ח שכר־דירה של עשרות
אלפים פונטיים, והייתם מעסיקים את כל היהודים האומללים האלה המפגינים היום
כנגדכם לעיני הגויים. ומה יאמרו הבריות? ואיזה תלגרמים למשל יעופו היום
לשוניאנו שם בעיר הבירה?</p>

<p><strong>*</strong> <strong>*</strong> <strong>*</strong></p>

<p>ורואה אני בחוש, רבותי, כי כאן בא&#8220;י בטלו כל הסימנים וכל
הפתגמים, שהיו לנו במשך הדורות. הנה, למשל, מתלא בפי הבריות: &#8220;אין רוקדים
לפני האכילה&#8221;, ואצלנו ב&#8221;ה רוקדין ורוקדין לפני האכילה וביחוד בלי אכילה —
וכל המודעות הגדולות והצועקות שברחובות ירושלם ות&quot;א הלא תוכלנה
להוכיח!</p>

<p>ומכשנכנס אדר מרבין אצלנו לא רק בהפגנות ללחם אלא בשמחות,
בקונצרטים ובנשפי־מסכות. כל ירושלם הצעירה אינה ישנה בלילות בזמן הזה
ו&#8220;שוברת את ראשה&#8221; למצא את המסכות והתלבשות הכי יפות והכי אוריגינליות כדי
לזכות בפרסים של הנשף הגדול במגרש הרוסי על ידי ה.ע.צ.ע.</p>

<p>– – – – – – – –</p>

<p>תלמידותי הצעירות פנו אלי מכל צד בבקשה ל&#8220;יעץ&#8221; להן כיד
עצתי ובקיאותי הטובה בענינים כאלה בדבר &#8220;תלבשת&#8221; יפה וביחוד בדבר מסכה שאין
דוגמתה אצל אחרות. ואני — למה אכחד? — לבי רך כקנה לתלמידותי ונעניתי לכלן
ב&quot;ה&#8230;</p>

<p>ועדיין אומרים כי יש משבר בארץ ומחוסרי־לחם רבים
בת&#8220;א,הפגנות של &#8220;סיוע&#8221; בירושלם, והלא אבן מקיר תזעק בכל חוצות עיה&#8221;ק:
&#8220;קרנבל דבר חדש בירושלם!&#8221; הלולא וחיגרא גם ב&#8220;מכללה ונשף של ה&#8221;סטודיענטים,
נשף־פורים בבי&#8220;ס למסחר חוץ מהצגות החזיון של &#8220;החלוץ הקטן&#8221;בתחכמוני ומסתמא
נזכה לראות את התהלוכה הגדולה של אחשורוש המולך מחראת־אל־תאנאק עד שער־יפו,
ו&#8221;המן הרשע&quot; במטאטא הגדול שלו וכל אוירה דירושלם יטרטר לקול ה&#8220;טר&#8230;טר.ר.::
טר::&#8221; של המתחפשים, בקצור — הכונו תלמידי ותלמידותי, לקראת החג וביחוד
הכינו לכם כיס מלא, ואל תשכחו, למען־השם: את &#8220;הדרבן הקטן&#8221; בפורים
הגדול.</p>

<p><strong>עזמות</strong></p>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/29521">https://benyehuda.org/read/29521</a></div></body></html>