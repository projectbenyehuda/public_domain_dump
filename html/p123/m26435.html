<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>1.6.1922 כשהקב&quot;ה רוצה גם מטאטא יורה חצים ואפילו חתיכת פח פשוט</title>
	<meta name="author" content="ישעיהו קרניאל"/>
</head>
<body>

<p>כשהקב&quot;ה רוצה גם מטאטא יורה חצים ואפילו חתיכת פח פשוט. והא ראיה:</p>

<p>בשבוע זה הלך אחד מפועלי &#8220;הארץ&#8221; אל ראש המשטרה והגיש לפניו תלונה על ראש פועלי־הדפוס של ה&#8220;סולל&#8221;<a href="#fn:1" id="fnref:1" title="see footnote" class="footnote"><sup>1</sup></a>. מה
המעשה? – בבקר, כך הוא מספר, נגש אל ראש־הפועלים כדי ל&#8220;דבר עמו קצת לפני
כניסתו לבית־הדפוס, והנה הוציא הלז מכיסו אקדח &#8220;ברוינינג,&#8221; כונן את החלל
ישר למול פניו ואיים עליו בקול – מעשה &#8220;פשיסט&#8221;! – לבל יהין לגשת אליו
ב&#8221;נפתוליו&quot;&#8230; ושנים מהפועלים־השובתים שעמדו בשעת־מעשה לפני השער, כדרכם,
העידו לפניו איך ראו בעיניהם את המעשה הנורא הזה, ופרחה נשמתם ממש מרב
פחד.</p>

<p>מיד שלח ראש־המשטרה את הקצין וסרדיוטיו למהר ולשים יד על
ה&#8220;רוצח&#8221;, והחיילות יצאו בהולים ודחופים כאחשתרנים ממש בדבר המושל, ובאו ישר
לבית־הדפוס ושם תפשו את ה&#8220;בחור&#8221; והובילוהו לביתו בלוית התובע ושני עדיו.
הקצין חפש, יגע ומצא ב&quot;ה במכנסים אשר על הקיר – &#8220;ברוינינג&#8221; שחור, אקדח
של&#8230; <strong>פח</strong> אמיתי, צעצוע פשוט של ילדים, שנשאר, כנראה, בירושה מאת
&#8220;הקנאי־הצעיר&#8221;&#8230;.</p>

<p>הוא אשר אמרתי: &#8220;אשרי אדם מפחד תמיד&#8221;, ואפילו מ&#8220;יהודי
גזלן&#8221; ומאקדח של פח. כנראה, שהפועל־הראשי הזה, המכיר את &#8220;גבוריו&#8221; עוד
מהפוע&#8220;צ, רצה להפחידם קצת – מעשה הילדים וה&#8221;דב&quot; – או כמו שאומרים האשכנזים,
לעשות מהם &#8220;בער&#8221;&#8230;</p>

<p>* * *</p>

<p>וביום הראשון הזה, מיד לאחר גמר תפלת ערבית בבית־המדרש שלנו, צויתי לביתי והלכתי במסירות־נפש ממש לאספה ה&#8220;בומבית&#8221;*)<a href="#fn:2" id="fnref:2" title="see footnote" class="footnote"><sup>2</sup></a>
של הפועלים נגד מנהלי &#8220;הסולל&#8221;, כדי לראות מי הם, ואיך הם
&#8220;בונים&#8221; את הארץ&#8230;. כנראה נפלה טעות ב&#8220;פתקה־הצהובה&#8221; שלהם, שחלקו
הפועלים־השובתים בכבודם ובעצמם ל&#8220;יהודי־ירושלם&#8221; בכל הרחובות,
והבחור־הזעצצער שם מרכאות על הבונים במקום &#8220;הארץ&#8221;.</p>

<p>ואת חטאי אני מזכיר. בשעת האספה נתגברה בי מדת הקנאה ר&#8220;ל
והרהרתי בלבי לאמר: הוי, מי יתנני &#8220;פוליטיקנט&#8221; גדול כמנהיגי הפועלים שלנו,
ואוכל לעמוד אף אני כמותם לפני צאן מרעיתי, גדיים מתולתלים ו&#8221;רחלים&quot;
גזוזות, ולהטיף לפניהם בפטוס, מאותן הדרשות הסטיריאוטיפיות שקבלו מרבותיהם
הדמגוגים בבתי־המרזח של הבולברים בפריז, לונדון ואמריקה – על ה&#8220;קפיטל&#8221;
הארור ועל ה&#8220;בורגנים&#8221; ימ&#8220;ש, כידוע – אלא שכאן בא&#8221;י: במקום ארמסטרונג יש
&#8220;סולל&#8221;, במקום מכרות ומסלות־ברזל, יש יקב ו&#8220;סליקט&#8221;, ותחת אלפי שובתים – רק
עשרה בטלנים&#8230;</p>

<p>ונואם חם ונלבב הוא בן־גוריון, כשדבר גבוהה גבוהה, יצא עתק
מפיו על <strong>הפחד</strong> מפני ה&#8220;פשיסטים&#8221;, אלה ה&#8220;חולגנים&#8221; ר&#8220;ל המהללים את &#8220;כבוד&#8221;
הפועל וביחוד על המלחמה ה&#8221;צודקת&quot; של הפועלים־השובתים, המתנהגת ב&#8220;שקט&#8221; –
ומכהו של בכר יוכיח – בשעה זו זכרתי את אשר לחש לי פעם יהודי אחד
בבית־המדרש בשעת תפלת שמנה־עשרה ב&#8220;ימים־נוראים&#8221;, ואגב רמז לי על מנהיגי
העדה:</p>

<p>– &#8220;השומע אתה? הוא אמר, &#8220;ובכן תן פחדך&#8221; – פרושו: כסף;
ו&#8221;בכן תן כבוד&quot; – כונתו ג&#8220;כ כסף ו&#8221;בכן <strong>צדיקים</strong>&quot; – בודאי כסף, ואפילו
&#8220;צדיקים&#8221; גמורים כפועלים־השובתים שלנו&#8230;</p>

<p>הכל פרנסה, רבותי, וכל בעל־דרשן דורש לעצמו&#8230;</p>

<p>* * *</p>

<p>וחוקר גדול מאין כמוהו בלשונות רומי ויון הוא בן־גוריון.</p>

<p>אנחנו כלנו, ילידי הארץ, בורים גמורים ועמי־הארצות בכל
הויות העולם, נתעינו אחרי אנשי ה&#8220;סולל&#8221; ימ&#8220;ש להאמין לדברי עתונם כי
ה&#8221;פשיסטים&quot; הם בני־אדם הנלחמים פשוט במגפת <strong>השביתות</strong> שפשה בכל מדינות
העולם והגיעה גם לא&#8220;י, כידוע, ולא זאת אלא שאנשי &#8220;דאר־היום&#8221; חפשו ומצאו
נוטריקון ל&#8221;פשיסט&#8220;: <strong>פ</strong>ועלים <strong>ש</strong>ובתים <strong>י</strong>צאו – <strong>ס</strong>ימן <strong>ט</strong>וב
לסולל, עד שבא בן־גוריון וגלה לנו את הסוד, כי &#8220;פאשיסטים&#8221; באיטלקית הם
&#8220;חוליגנים&#8221; ברוסית, אלא ששם עושים פרעות ביהודים וכאן בא&#8221;י הם עושים פרעות
בפועלים – כמו למשל ספיר וה&#8220;חבריא&#8221; שלו</p>

<p>אכן, אין צדק ויושר בעולם הזה, ואגדה הולכת ונוצרת ע&#8220;י
אנשי ה&#8221;סולל&quot; שהפועלים השובתים מתנגדים חלילה למכונות, ויכול אני להעיד בהם
כי זהו שקר גס! הפועלים האלה לא בלבד שאינם מתנגדים למכונות, אלא שהם בעצמם
<strong>מכונות חיות</strong> בידי מנהיגיהם, כחמר ביד היוצר, ממש כ&#8220;גולם&#8221; של הרבי ליב
מפראג שיוצג במוצ&#8220;ש זו בראי־נע &#8220;ציון&#8221;, אלא שהשם המפורש והחדש הנותן חיים
ל&#8221;גולמות&quot; האלה שלנו הוא – &#8220;חוליגנים&#8221;&#8230;</p>

<p>* * *</p>

<p>והם – כלומר אנשי &#8220;הסולל&#8221; – לא כלום, כאילו אין מתכונים אליהם כלל.</p>

<p>בשעה שנתכנסו הפועלים לראות את הקומדיה ב&#8220;קוני־למל&#8221;,
והפועלים השובתים עמדו בראש בצד &#8220;מזרח&#8221;, כמחותנים מצד החתן – התכבדו
מכובדים! – ועסקו כלם בהתעמלות פלסתית, בתנועת הידים למחיאות־כף
ובקימת־רגלים, הכל כפי פקודת המנהיגים, בשעה זו, עמדו עורכי &#8220;דאר־היום&#8221;
ועסקו בהכנת תשובה ברורה וקצרה למוחים – גליון שלם של &#8220;דאר־היום&#8221; בכל
יום&#8230;. וכל אחד מהם הוא העורך, הוא המסדר, והוא המגיה, מעמל נפשו ומשמש
בעבודות שונות.</p>

<p>אין מה לדבר – &#8220;חולגנים&#8221; אמתים!</p>

<p>ואם לא תגידו בגת, אמסר לכם בסוד – אבל מה שקוראים <strong>סוד</strong>
– כי בשעת האספה נתגנבו אחדים מהשובתים אל הסולל ועשו חוזה חדש עם ההנהלה
לעבד ב&#8220;דאר־היום&#8221;&#8230;.</p>

<p>חבל, חבל שאין יכולים לעשות &#8220;בכנופיא המרעילה&#8221; הזו ובמכונותיה מה שהיו עושים – לולא היתה משטרה.</p>

<p>אבל גם זה יבוא!&#8230; ולע&quot;ע הנני הולך מיד להגדיל את סכום
אחריותי בחיים&#8230; ועצתי אמונה לכל &#8220;הבורגנים&#8221; שלנו במושבות ובבתי־החרשת,
בחנויות ובמשרדים לפנות לחברת־אחריות בטוחה בעוד מועד&#8230;</p>

<p>בינתים נתפרסם ב&#8220;הארץ&#8221; דו&#8220;ח מפרט מאספת־המחאה נגד ה&#8221;סולל&#8220;,
וראו זה פלא: בראש העמוד כתוב כי באספה זו נוכחו כ 600 איש (בגמטריא
<strong>שקר</strong>!)ועד סוף העמוד פרו ורבו עד שהגיע מספרם ל&#8221;שמנה מאות&quot; איש. יש
לקוות כי עד אמריקה ויתר ה&#8220;מוסדות הנחוצים&#8221; יעלו אי&#8220;ה עד 8000 איש, כי
אפסים אינם חסרים ב&#8221;ה בהסתדרויותינו פה&#8230;</p>

<p>* * *</p>

<p>כן, עיקר שכחתי: למחרת האספה, בבקר השכם &#8220;בלחוך השור&#8221;,
שמעתי פתאום קול דפיקות ורעמים על דלת ביתי. קפצתי כנשוך מעל מטתי, פתחתי
את הדלת ונחשו נא מה מצאתי שם? – ארבע נשים, שתי תימניות, אחת חלביה ואחת
ערביה. מי שהיו משרתות בביתנו, עמדו על המדרגות ואמרו כי בעליהן היו אמש
באספת־המחאה ושלחו אותן אלינו לשוב כלן לעבודתן בביתי&#8230;.</p>

<p>אשתי עמדה וטענה לפניהן כי אין לה צרך בחמש משרתות ואינה
יכולה לשלם לכלן – אך ללא הועיל! הן באחת: אין רשות לבעלת־בית לפטר את
המשרתות, ומוכנות הן לעבוד ארבעתן כאחת ולחלק את השכר – ואם אין הרי אנו
&#8220;חוליגנים&#8221; כמו ה&#8220;סולל&#8221;, ואם לא נכנע לדרישותיהן תלכנה לספר ל&#8220;בן־סאוי&#8221;&#8230;
(בן־צבי)</p>

<p>ואשתי נבוכה מרב פחד ואינה יכולה להכין בגללן מאכלי־חלב, חריטים [כיסונים?־המגיה] וירק לשבועות&#8230;</p>

<p>* * *</p>

<p>ומחמת שהיום ערב יו&#8220;ט וצריך אני להיות נעור כל הלילה
לתקון־שבועות ולקריאת תריג מצוות בם, &#8220;פועל צדק&#8221; מהש&#8221;ך זצ&quot;ל, כידוע הנני
מקצר הפעם.</p>

<p>אי&#8220;ה, הערב, לאחר הקדוש יברכו אחב&#8221;י בארץ &#8220;שהחיינו וקימנו
והגיענו &#8220;לזמן הזה!&#8221;, מפני שזוהי הפעם הראשונה בא&#8221;י שאין &#8220;בעלי־הבתים&#8221;
נכנעים לפועלים בשביתה&#8230;</p>

<p>* * *</p>

<p>ולפני גמרי את שעורי זה במכונה, כנהוג רוצה אני לעבר עמכם, תלמידי החביבים, על ה&#8220;אקדמות&#8221; של שבועות בנגון הידוע:</p>

<p>אקדמות מלין ושריות שותא:</p>

<p>&#8220;דאר־היום&#8221; יוצא בשלמותא;</p>

<p>זה &#8220;חליפתי&#8221; לכל פועלי־שבותא,</p>

<p>&#8220;חוליגנים&#8221; ו&#8220;בוגדים&#8221; – מעשה &#8220;פשיסותא&#8221;</p>

<p>&#8220;בני־ציון&#8221; היקרים, מכת־&#8220;בכור&#8221;תא,</p>

<p>לא בידים אלא במכונתא&#8230;</p>

<p>אותיות גדולות כביצי־אוזתא,</p>

<p>לעילא ולעילא מכל תושבחתא.</p>

<p>שמע נא, חביבי, לך לעבודתא,</p>

<p>אל תהי &#8220;גולם&#8221;, אל תהי ויזתא&#8230;</p>

<p>עז מות</p>

<blockquote>
<br />
</blockquote>

<div class="footnotes">
<hr />
<ol>

<li id="fn:1">
<p>עיתון &#8216;הארץ&#8217; הודפס בתקופה זו בדפוס &#8216;הסולל&#8217;. הערת  פרויקט בן־יהודה. <a href="#fnref:1" title="return to body" class="reversefootnote">&#160;&#8617;</a></p>
</li>

<li id="fn:2">
<p>ה&#8220;פומבית&#8221; קרי – טעות הבחור־הזעצער. <a href="#fnref:2" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/26435">https://benyehuda.org/read/26435</a></div></body></html>