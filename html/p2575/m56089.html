<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>שִׁיר הַפַּעֲמוֹן</title>
	<meta name="author" content="פרידריך שילר / מתתיהו שמחה רבנר"/>
</head>
<body>

<div style="margin-right:200px">

<blockquote>
<p>ירא את יי בני ומלך</p>

<p>ועם שׁונים אל תתערב.</p>

<p>(משלי כ&#8220;ד כ&#8221;א)</p>
</blockquote>

</div>

<blockquote>
<br />
</blockquote>

<blockquote>
<p>חָזָק כַּסֶלַע, בַַּעֲלִיל לָאָרֶץ,</p>

<p>מֻצָק הַחֶרֶט מִקְשֶׁה מֵחֹמֶר,</p>

<p>הַיוֹֹם הַפַּעֲמוֹן עוֹד יִפְרָץ־פָּרֶץ!</p>

<p>נְעָרִים! עִמְדוּ הָכֵן בְּתִתִּי אֹמֶר!</p>

<p>   מַה נָעִים יְגִיעַ כַּפָּיִם,</p>

<p>   בּוֹ תִזַל זֵיעַת אַפָּיִם,</p>

<p>הַמַעֲשֵׂה יְהַלֵל אֶת־אֳמָן עוֹשֵׂהוּ;</p>

<p>אוּלָם הַבְּרָכָה מֵעָל תְּבוֹאֵהוּ.</p>
</blockquote>

<br />

<blockquote>
<p>אֶל מְלֶאכֶת עֲבֹדָה, נָכִינָה הַפָּעַם,</p>

<p>נָאוָה אֲרֶשֶׁת מֵישָׁרִים שִבְעָתָיִם;</p>

<p>אִם יִלָווּ דְבָרִים נְכֹחִים בְּטוּב טָעַם,</p>

<p>אָז תֵּקַל הָעֲבֹדָה וְתִזַל כַּמָיִם.</p>

<p>לָכֵן נַבִּיטָה נָא בְהַשְׂכֵּל וּמְזִימָה,</p>

<p>מַַה רָפֶה הָאֱנוֹשׁ, מֶה עַזָה חָכְמָתוֹ; –</p>

<p>לָאֳמָן נִבְעָר מִדַעַת, בּוּז וּכְלִימָה,</p>

<p>אֲשֶׁר לֹא יָבִין עֵת יְבַצַע פְּעוּלָתוֹ.</p>

<p>זֶה עֱדִי הַגֶבֶר, מוֹתַר בֶּן הָאֲדָמָה,</p>

<p>לָזֹאת לִתְּשׁוּרָה לוֹ נִתְּנָה הַתְּבוּנָה,</p>

<p>לְמַעַן יֵדַע בְּלִבּוֹ, יִרְחַשׁ בִּדְמָמָה,</p>

<p>אֶת־כָּל־אֲשֶׁר יִבְרָא, וְיָדָיו לוֹ אֱמוּנָה.</p>
</blockquote>

<br />

<blockquote>
<p>קְחוּ־נָא נְעָרִים! עֵץ יָבֵשׁ הַפָּעַם,</p>

<p>מִגֶזַע בְּרוֹשִׁים לְהַגְדִיל הַמְדוֹרָה,</p>

<p>בִּקְדוֹחַ לַבַּת אֵשׁ עֲצוּרָה בְזָעַם,</p>

<p>יְלַהֵט עָל עָל הַמוֹקֵד לַמוֹרָא.</p>

<p>  בַּשְׁלוּ הַנְחֹשֶת בְּקַלַחַת,</p>

<p>  חִישׁ הַבְּדִיל תְּנוּ לַמִרְקַחַת,</p>

<p>עַד יֵרַךְ הַקָשֶׁה יִזַל כְּמַיִם,</p>

<p>בַּכִּיוֹר הַגָדוֹל רְחַב־יָָדָיִם!</p>
</blockquote>

<br />

<blockquote>
<p>מַה מִתַּחַת לְאָרֶץ, עָמֹק בָּאֲדָמָה</p>

<p>הַיַד פּוֹעֶלֶת בְּעֶזְרַת אֵשׁ שַׁלְהֶבֶת,</p>

<p>שָׁם בִּמְרוֹמֵי הַמִגְדָל, בְּגַפֵֵּּי הָרָמָה</p>

<p>יְתַנֶֶה הַפַּעֲמוֹן לְכָל אוֹזֶן קַשָׁבֶת.</p>

<p>עַד דוֹר אַחֲרוֹן צִלְצֵל קוֹלוֹ יְשׂחֵחַ,</p>

<p>יָעִיר כָּל לֵבָב, וִִיעֹֹרֵֵר כָּל קֶרֶב,</p>

<p>עִם דַכָּא קְשֵׁה־יוֹם יְֶאֱנֹק, יִתְיַפֵחַ,</p>

<p>לָעִיר רוֹמְמוֹת אֵל יִקְרָא בֹקֶר וְעֶרֶב.</p>

<p>מַה־תַּחַת הַשֶׁמֶשׁ, בְּעֵמֶק הַבָּכָא</p>

<p>תְּעוּדַת־הָאָדָם לִבְנֵֵי תְמוּתָה תַצִיעַ,</p>

<p>יוֹדִִיעַ הַפַּעֲמוֹן לָגִיל, לַאֲנָחָה,</p>

<p>בַּמֶרְחָק סָבִיב הֵד קוֹלוֹ יַשְׁמִיעַ. –</p>
</blockquote>

<br />

<blockquote>
<p>אֲבַעְבֻּעוֹת לְבֵֵנִים, נְעָרִים! יָפִיחוּ;</p>

<p>הַנְחשֶׁת וְהַבְּדִיל יִזְלוּ כַמָיִם,</p>

<p>אֵפֶר וּמֶלַח לַמֶרְקָחָה הַשְׁלִיכוּ,</p>

<p>הֵם הַמֶזֶג יָחִישׁוּ שִִִִׁבְעָתָיִם.</p>

<p>  גַם טֶרֶם הַמִמְסָךְ יָקִִִִִיא,</p>

<p>  מִקֶצֶף יִהְיֶה זַךְ וְנִָקִִִִִי.</p>

<p>אִם מֵחֶלְאַת סִיגִִִים יִטְהַר הַפָּעַם,</p>

<p>אֲזַי קוֹלוֹ בְּרָמָה אַדִיר כָּרָעַם.</p>

<p>כִּי בְצִלְצֵל הַגִילָה, גִילַת כִּפְלַיִם,</p>

<p>יְקַדֵם פְּנֵי הַיֶלֶד מֵרֶחֶם הוֹרָתוֹ,</p>

<p>עַל מְהַלְכוֹ הָרִאשׁוֹן בְּדֶרֶךְ הַחַיִים,</p>

<p>הֵחֵל בִּזְרֹעוֹת שֵׁנָה, בְּעֶרֶשׂ מְנוּחָתוֹ;</p>

<p>עוֹד בְּחֵיק הָעִתִּים לְפָנָיו נֶחְבָּאִים</p>

<p>גוֹרָלֵי הַחֶלֶד הַטוֹבִים וְהָרָעִים;</p>

<p>אַהֲבַת אִמוֹ עֲדִינָה, דַאֲגַת הוֹרָתוֹ,</p>

<p>תִּצוֹר כְּבָבַת עֵינָהּ, שַׁחֲרוּת חַיָתוֹ,</p>

<p>הָה! כְּחֵץ יָעוּף יַחֲלוֹפוּ הָרְגָעִים. –</p>

<p>הָעֶלֶם בְּגֹבַה לֵב יַעֲזוֹב רַעֲיָתוֹ,</p>

<p>לָצֵאת לַחַיִים יְרוֹמְמוּ עֶשְׁתּוֹֹנוֹתָיו,</p>

<p>יְמוֹדֵד הַתֵּבֵל בְּמִשְׁעֶנֶת הֲלִיכָתוֹ,</p>

<p>כַּנֵכָר, כַּגֵר יָשׁוּב לְבֵית אֲבוֹתָיו. –</p>

<p>מַה יְפִיָה, מַה נְעִימָה בַאֲבִיב נְעוּרֶיהָ,</p>

<p>כִּתְּמוּנַת הוֹד צֶלֶם מַלְאֲכֵי רָקִיעַ,</p>

<p>מִנִי בשֶׁת נְעוּרִים אָדְמוּ, לְחָיֶיהָ,</p>

<p>יֶחֱזֶה הָעֲלְמָה לִקְרָאתוֹ תֹפִיעַ.</p>

<p>הָה, פִּתְאוֹם תְּשׁוּקָה נַעֲלָמָה, נָכְרִיָה,</p>

<p>תּאֹחֵז לֵב הָעֶלֶם, הוֹלֵךְ מְתַעְתֵּעַ,</p>

<p>בָּבַת עֵינוֹ מְלֵאַת דֶמַע צֹפִיָה,</p>

<p>יִתְבּוֹדֵד, יָנוּס מֵחֶבְרַת הָרֵעַ,</p>

<p>בְּעִקְבוֹתֶיהָ יִתְהַלֵךְ בְּפָנִים נְעִימוֹת,</p>

<p>מְאֻשָׁר אִם &#8220;שָׁלוֹם&#8221; תַּעֲנֶה בְצוּף שְׂפָתָיִם,</p>

<p>צִיצִים וְשׁוֹשַׁנִים יְבַקֵשׁ בִּשְׂדֵי תְְרוּמוֹת,</p>

<p>לַעֲדוֹת נֶזֶר אַהֲבָתוֹ בַעֲדִי עֲדָיִים.</p>

<p>הוֹי תְּשׁוּקָה עֲדִינָה. הוֹי תּוֹחֶלֶת נְעִימָה!</p>

<p>אֱלֵי אַהֲבָה רִאשׁוֹנָה חֶמְדַּת הַשָּׁנִים.</p>

<p>הָעַיִן תֶּחֱזֶה בְּתוֹךְ רָקִיעַ פְּנִימָה,</p>

<p>גַם הַלֵבָב יִרְוֶה אשֶׁר עִם עֲדָנִים;</p>

<p>הָה, לוּ תִהְיֶינָה נֶצַח רֲעֲנַנוּת,</p>

<p>אַתֵּנָה עִִתּוֹת אַהֲבָה, עִִתּוֹת שַׁאֲנַנוּת!</p>
</blockquote>

<br />

<blockquote>
<p>אֵיכָה אֲבַעְבֻּעוֹת יָזוֹקוּ בְרָמָה,</p>

<p>הֵן קְצֵה הַמַַטֶה אֶטְבֹּל קִרְבֵּהוּ,</p>

<p>אִם יִתְרָאֶה בַּחֲתֻלַת זְכוּכִית שָׁמָה,</p>

<p>אוֹת הוּא כִּי נָכוֹן לְמִמְסָךְ הִנֵֵהוּ.</p>

<p>  נְעָרִים הֱיוּ נְכוֹנִים בָּאַחַת,</p>

<p>  הַבְחִינוּ אֵת הַמִרְקַַַחַת,</p>

<p>הָרַךְ וְהַקָשֶׁה אִם יִתְחַבָּרוּ,</p>

<p>לְאוֹת טוֹבָה כִּי לַדֶבֶק יִכְשָׁרוּ. –</p>
</blockquote>

<br />

<blockquote>
<p>הַקָשֶֶּׁה עִם הָרַךְ עֵֵת כִּי יִכְשָׁרוּ,</p>

<p>הָעַז עִם הֶרָפֶה אִם יִתְחַבָּרוּ,</p>

<p>אֲזַַי צְמָדִים יַחַד יִתְּנוּ צִלְצֵל תָּמִים,</p>

<p>לָָכֵן בְּחוֹן נָא בְבָחֲרָךְ נֶפֶשׁ יְקָרָה,</p>

<p>אִם לִִבָּתָהּ לְלִִבְּךָ בֶּאֱמֶת נִִקְשָׁרָה,</p>

<p>הַמָשׂוֹשׂ כְּמוֹ רֶגַע וְנֹחַם יַאֲרִיךְ יָמִים.</p>

<p>בֵֵּין קְווֻצוֹת כַּלָה, חֵן חֵן תֹֹּפִיעַ,</p>

<p>יַכְתִּיר בַּנְעִימִים נֵזְְר פְּרָחֶיהָ,</p>

<p>עֵת בַַּמִגְדָל הַפַּעֲמוֹן יָרִיעַ,</p>

<p>וַַיִקְרָא הַקְרוּאִים לְיוֹם כְּלִילוּתֶיהָ,</p>

<p>אֲהָה, מוֹעֵד נָאוֶה, נְעִים־גִילַת הַחַיִים,</p>

<p>גַם אֲבִיב־חֶלֶד עִמְךָ יּובָל לַַקָבֶר,</p>

<p>בַּחֲגוּרַת מָתְנַיִם וּצְעִיף הָעֵינָיִם,</p>

<p>נִסַע יֶתֶר הָאשֶׁר, תִּקְוַת הַגָבֶר.</p>
</blockquote>

<br />

<blockquote>
<p>הַתְּשׁוּּּּּקָה חוֹלֶפֶת,</p>

<p>הָאַהֲבָה נִשְׁאֶרֶת,</p>

<p>הַנִצָה נֶחְשֶׂפֶת,</p>

<p>וּפִרְיָהּ שׁוֹמֶרֶת.</p>

<p>הָאִישׁ לַעֲבוֹדָתוֹ,</p>

<p>נֶהְדָף מִתְּעֹוּדָתוֹ,</p>

<p>יֵצֵא לַחַיִים,</p>

<p>בְּכָל־מִשְׁלַח יָדַיִם,</p>

<p>יִתְאַמֵץ אַף יְכוֹנֵן,</p>

<p>יִתְנַכֵּל, יִתְבּוֹנֵן</p>

<p>יַעֲפִיל גַם יִתְעָרֵב,</p>

<p>הָאשֶׁר לוֹ לְקָרֵב.</p>

<p>אָז יִנְהֲרוּ לוֹ כָּל בִּרְכוֹת שָׁמָיִם,</p>

<p>הַגְרָנוֹת יְשַׂגְשְׂגוּ אַחַת אַפָּיִם,</p>

<p>מְזָוָיו יִפְרוֹצוּ וּבֵיתוֹ – רְחַב־יָדָיִם.</p>

<p>הִנֵה שָׁם מִשְׂתָּרֶרֶת,</p>

<p>אֵשֶׁת חַיִל נֶאְדֶרֶת,</p>

<p>אֵם הַבָּנִים הַיְקָרָה,</p>

<p>לְמַרְבִּית בֵּיתָהּ תִּפְאָרָה,</p>

<p>שַׁלֶטֶת בַּתְּבוּנָה,</p>

<p>וְיָדֶיהָ לָהּ אֱמוּנָה,</p>

<p>מְלַמֶֶֶדֶת בְּנוֹתֶיהָ,</p>

<p>מֹוכַחַת בָּנֶיהָ,</p>

<p>וּמִבְּלִי עֲצַלְתַּיִם,</p>

<p>תַּעֲמוֹל בְּיָדָיִם,</p>

<p>וַתֵּרֶב חֵפֶץ כַּפֶּיהָ,</p>

<p>תַּחַת מִשְׁטַר שְׂעִיפֶּיהָ.</p>

<p>וּתְמַלֵא אֲסָמֶיהָ גִנְזַכֵּי הַמֶלֶךְ,</p>

<p>וּתְשַׁלַח יָדֶיהָ בַּכִּישׁוֹר, בַּפֶּלֶךְ,</p>

<p>וַתֶּאֱסוֹף בַּמֶלְתָּחָה, עֲרוּכָה, טְהוֹרָה,</p>

<p>צֶמֶר צַח מִשֶׁלֶג וּפִּשְׁתָּה צְחוֹרָה,</p>

<p>וּתְחַבֵּר לְטוֹב כְּלִילַת יוֹפִי אַפָּיִם,</p>

<p>בְּלִי רִפְיוֹן יָדָיִם. –</p>
</blockquote>

<br />

<blockquote>
<p>אֲדוֹנֵי הַבַּיִת יַשְׁקִיף מִמוֹשָׁבוֹ,</p>

<p>וְעֵינָיו יִצְהָלוּ וַיַעֲלוֹז לְבָבוֹ,</p>

<p>עַל אָהֳלוֹ פֹּרֵחַ, עַל נָוֵהוּ שַׁאֲנָן,</p>

<p>עַל אָשְׁרוֹ כִּי יָנוּב דָשֵׁן וְרַעֲנָן,</p>

<p>עַמוּדָיו כַּאֲרָזִים עָל עָל יֶחֱזָיוּ,</p>

<p>גוֹרֶן וְיֶקֶב בְּדָגָן וְתִירוֹשׁ יֶהֱמָיוּ,</p>

<p>אָסָמָיו מוּעָקִים מִבִּרְכוֹת שָׁמָיִם,</p>

<p>שְׂדֵי תְרוּמוֹת יָנוּעוּ כְּמִשְׁבְּרֵי מָיִם. –</p>

<p>אָז יִתְפָּאֵר בְּפִיהוּ, בְּגֵאוּת יָפֵחַ:</p>

<p>אָהֳלִי בַל יִצְעַן עַד בִלְתִּי יָרֵחַ,</p>

<p>אֶשְׂחַק לְכָל שׁוֹאָה, אַף אֶלְעַג לַקָרֶץ,</p>

<p>אָשְׁיוֹת בֵּיתִי נְכוֹנִים בְּמַעֲבֵה הָאָרֶץ.</p>

<p>אַךְ אַיֵה הַגֶבֶר בְּרִית עוֹלָם יָקִים,</p>

<p>אֶת תְּעוּדַת מְרוֹמִים, עִם פְּקוּדוֹת שְׁחָקִים?</p>

<p>וְהָאָסוֹן כְּסוּפָה יֶאתֶה לִפְרוֹץ פָּרֶץ. –</p>
</blockquote>

<br />

<blockquote>
<p>נְעֳרִים! הֵן עֵת לָצֶקֶת הֵחֵלָה.</p>

<p>עַל תְּמוּנַת הַמִמְסָךְ נָאווּ הַפְּצָמִים.</p>

<p>אַךְ טֶרֶם לְחֶרֶט יָבוֹא אֹהֶלָה,</p>

<p>הַעֲתִּירוּ בַעֲדוֹ אֲרֶשֶׁת בְּלֵב תָמִים.</p>

<p>  הֲדוֹפוּ פַּחַז הַמַגְרֵפָה!</p>

<p>  אֵל יִשְׁמוֹר הַבַּיִת מִשְׂרֵפָה!</p>

<p>תִּמְרוֹת עָשָׁן יִתְאַבְּכוּ הַפָּעַם,</p>

<p>וְַגַלֵי לַהֲבוֹת אֵש יִדוֹדוּן בְּזָעַם.</p>

<p>מְאַשֶׁרֶת הָאֵשׁ, בְּתַעֲַצוּמָה מְבֹרָכֶת,</p>

<p>תַחַת רֶסֶן אָדָם עֵת מִתְהַלָכֶת,</p>

<p>כָּל מְלֶאכֶת מַחְשֶׁבֶת, בְּּפֹֹעַל כַּפָּיִם,</p>

<p>אַךְ יָדָהּ תְּכוֹנֵן, זֹאת מַתַּת שָׁמָיִם.</p>

<p>אוּלָם מָה אֲיֻמָה הַבַּת הַשָׁמָיִם,</p>

<p>עֵת תְּנַתֵּק כְּבָלֶיהָ, תָּסִיר נְחֻשְׁתָּיִם!</p>

<p>כְּאַוַת רוּחַ תַּאֲנָתָה, בְּקֶצֶף וְאֵיבָה,</p>

<p>תִּדְרוֹךְ, תִּשְׁתָּרֵר הַבַּת הַשׁוֹבֵבָה.</p>

<p>הוֹי, אִם צֹעָה חָפְשִׁי מִמוֹסֵרָה,</p>

<p>חֻקוֹת תֵּבֵל בְּאֵֵין מַעֲצוֹר תַּפְרִיעַ,</p>

<p>בְּקִרְיָה הוֹמִיָה שַׁלֶטֶת הַתַּבְעֵרָה,</p>

<p>בְּגבַה וְגָאוֹן עַד מָרוֹם תַּרְקִיעַ.</p>

<p>כִּי הָאֵיתָנִים, כָּל מֹסְדוֹת הָאָרֶץ,</p>

<p>יִשְׂטְמוּ עֲמַל אָדָם, יָבִיאוּ הַקָרֶץ.</p>

<p>מִנִבְלֵי שָׁמָיִם,</p>

<p>בְּרָכוֹת יָקֵרוּ,</p>

<p>מִטְרוֹת יְפַזֵרוּ,</p>

<p>וּמֵעַנְנֵי מָיִם,</p>

<p>רַעַם וּבְרָקִים,</p>

<p>יֵרָאוּ בַשְׁחָָקִים.</p>

<p>מֶה־קוֹל הֲמוּלָה מִמְרוֹמֵי שָׂעַר?!</p>

<p>– – – – סוֹעָה וָסָעַר!!</p>

<p>בַּדָם מְגוֹלָלָה,</p>

<p>חֲתֻלַת הָרָקִיעַ,</p>

<p>הוֹי, חַלְחָלָה,</p>

<p>הַשָׁאוֹן יָרִיעַ,</p>

<p>הָרַעַשׁ יְעוֹפֵף,</p>

<p>וְהַקִיטוֹר יְחוֹפֵף.</p>
</blockquote>

<br />

<blockquote>
<p>בֶּעֱזוּז עֶבְרָתָהּ תְּלַהֵט עַמוּד לֶהָבָה,</p>

<p>בַּחֻצוֹת, בַּשְְׁוָקִים, בְּחוֹמָה נִשְׂגָבָה.</p>

<p>וַתָּרָם חִִישׁ מַעֲלָה בַעְיָם הָרוּחַ,</p>

<p>רֻתְּחָה בְּחָפְזָה לָנוּס כַּסִיר נָפוּחַ,</p>

<p>רוּחוֹת יִתְלַהֲטוּּ, קוֹרוֹת יִתְפּוֹצָצוּן,</p>

<p>סִפִּים יְרוֹפְפוּ, חַלוֹנוֹת יִתְפַּלָצוּן,</p>

<p>אִמוֹת תִּתְעֶינָה, בְּנֵיהֶן יִבְכָּיוּן,</p>

<p>גַם חַיְתוֹ שָׂדַי בְּבֵין חֳרָבוֹת יֶהֱמָיוּן. –</p>

<p>וְיָאִיצוּן, וְַיצִיִלוּן, דְחוּפִים, מְבֹהָלִים,</p>

<p>כְּאור יוֹמָם הַלָיִל, וְיָנוּסוּ הַצְלָלִים,</p>

<p>מִיַד אֶל יַד כְּרַתּוּקוֹת מְשׁוּלָבוֹת,</p>

<p>יֵדֶא דְלִי־מַיִם מִבֵּינוֹת לֶהָבוֹת,</p>

<p>עַל בָּמֳתֵי מִבְצִָרִים, בְּגַפֵּי אַרְמוֹנִים,</p>

<p>יִשְׂאוּ מַיִם רַבִּים מִשְׁבְֵּרי גְאֵיוֹנִים.</p>

<p>בְּקוֹל עֲנוֹת הֲמוּלָה חִישׁ יָעוּף הַסָעַר,</p>

<p>הַמְבַקֵש לַהֲבַת־אֵשׁ בֵּין קִרְיָה וְשָׁעַר,</p>

<p>יָדָה אֹחֶזֶת אֶת־חַרְבוֹנֵי קָיִץ,</p>

<p>בַּמְגוּרָה, בַּגָדִישׁ עַד חוֹמָה וְחָיִץ,</p>

<p>וּכְמוֹ חָשְׁקָה נַפְשָׁה לְגַמֵא הָאֲדָמָה,</p>

<p>לָשִׁית הַ‏ַכֹּל בָּתָה עֲדֵי יֻכַּת שְׁאִיָה,</p>

<p>עֵת קַלַת הַמֵרוּץ תַּחְפּוֹז כַּצְבִיָה,</p>

<p>תִּתְאַבֵּךְ בְּגֵאוּת עֲנָק, תְּשַׂגְשֵׂג בָּרָמָה</p>

<p>אֵשׁ אוֹכֶלֶת! –</p>

<p>בְּלִי תוֹחֶלֶת,</p>

<p>יִזוֹר הָאָדָם מִיַד אֵל כִּי קָשָתָה,</p>

<p>יַשְׁקִִיף עַל קִנְיָנָיו בְּאֵין יְשׁוּעָתָה;</p>

<p>יְְשׂם, יִשְׁתָּאֶה, אֵיךְ נִהְיוּ לִשְׁמָמָה.</p>

<p>נֻצְתוּּ, נָבָקוּ,</p>

<p>מְקוֹמוֹת עֲדָנִים,</p>

<p>סוּפוֹת יִנְהָקוּ,</p>

<p>בְּחָרְבוֹת אֵיתָנִים,</p>

<p>וּבִנְקִיקֵי חֲרַכִּים,</p>

<p>תִּתְגוֹרֵר שְׁמָמָה,</p>

<p>וְעָבֵי מַחֲשַׁכִּים,</p>

<p>יַשְׁקִיפוּ מֵרָמָה.</p>

<p>אַחֲרֵי הַקֶבֶר –</p>

<p>אָבְדַן הוֹנוֹ,</p>

<p>וּבֵּית מְעוֹנוֹ –</p>

<p>יַבִּיט הַגֶבֶר,</p>

<p>מַעֲדַנוֹת יֵלֶךְ,</p>

<p>בְּמַטֵה־הַהֵלֶךְ. –</p>

<p>מִכָּל־שְׁלַל הָאֵשׁ, חָמְסָה בַּחֲרוֹן אַַפָּיִם.</p>

<p>נֶחָמָה אַחַת נִשְׁאֶרֶת בְּלִבֵּהוּ,</p>

<p>כִּי יִשָׂא אֶת מִכְסַת רָאשֵׁי אֲהוּבֵיהוּ,</p>

<p>וְהִנֵה אִישׁ לֹא נֶעֱדָר, כֻּלָם בַחַיִים. –</p>
</blockquote>

<br />

<blockquote>
<p>נְעָרִים! הַמִרְקָח בְּאֶרֶץ הִנֵהוּ,</p>

<p>הַחֶרֶט נִמְלָא בְלִי אָסוֹן וְרָעָה,</p>

<p>הֲיֵצֵא כָלִיל בִּיפִי הוֹד מַרְאֵהוּ,</p>

<p>וִישַׁלֵם לָאֳמָן הָעָמָל וְהַתְּלָאָה? –</p>

<p>  אוּלַי הַמִמְסָךְ יִשָׁחַת?</p>

<p>  הַתְּמוּנָה תִשָׁבֵר בְּאַחַת?</p>

<p>הָה! אוּלַי עֵת נַפְשֵׁנוּּ מְיַחֵלָה,</p>

<p>הַשׁוֹד וְהַשֶׁבֶר כְּבַר קָרָנוּ סֶלָה. –</p>
</blockquote>

<br />

<blockquote>
<p>אֱלֵי מַעֲמַקֵי אוֹפֶל, תּוךְ חֵיק הָאֲדָמָה,</p>

<p>נָשִׂים בְּנֶפֶשׁ יִחֵלָה עֲמַל־כַּפָּיִם,</p>

<p>כְּמוֹ הַזוֹרֵעַ יִזְרַע שָׁם בִּדְמָמָה,</p>

<p>וִיקַו לִקְצוֹר בְּרִנָה אַחַת אַפָָּיִם,</p>

<p>וְזַרְעוֹ לִבְרָכָָה בִרְצוֹן הַשָׁמָיִם.</p>

<p>זֶרַע אַחֵר עוֹד יָקָר מִכָּל תּוּשִׁיָה</p>

<p>נַטְמִין בָּאֵבֶל קֶרֶב חֵיק הָאֲדָמָה,</p>

<p>נְצַפֶּה, נוֹחִילָה מֵאֶרֶץ הַנְשִׁיָה,</p>

<p>יַפְרִיחַ, יְשַׂגְשֵׂג עוֹד לְתַכְלִית הָרָמָה. –</p>
</blockquote>

<br />

<blockquote>
<p>מִמִגְדַל הַצְרִיחַ</p>

<p>בְּאֵבֶל כָּבֵד וְשֶׁבֶר,</p>

<p>הַפַּעֲמוֹן יָפִיחַ</p>

<p>קוֹל עֲנוֹת הַקֶבֶר.</p>

<p>הֲלָמָיו בְּאֵבֶל יְלַווּ הַיוֹרֵד פְּלָאִים</p>

<p>עַל דַרְכּוֹ הָאַחֲרוֹן לְאֶרֶץ רְפָאִים. –</p>
</blockquote>

<br />

<blockquote>
<p>אֲהָהּ! נְוַת בַּיִת זֹאת הַיְקָרָה, הַתְּמִימָה,</p>

<p>זֹֹֹֹֹאת אֵם הַבָּנִים, עֲטֶרֶת בֵּיתָה פְּנִימָה,</p>

<p>מֶלֶךְ בַּלָהוֹת בַּשְׁבִי הוֹלִיכֶהָ,</p>

<p>מִזְרֹֹֹעוֹת אִישָׁהּ אַלוּף נְעוּרֶיהָ,</p>

<p>מִקֶרֶב יְלָדֶיהָ, מַרְבִּית הַבָּיִת,</p>

<p>כִּפְּטוּרֵי צִיצִים, כִּשְׁתוּלֵי הַזָיִת,</p>

<p>פָּרְחוּ, הֵנֵצוּ מִבִּרְכוֹת שָׁדָיִם,</p>

<p>אָז חָזוּ עֵינֶיהָ בְּמִצְהֲלוֹת אַפָּיִם.</p>

<p>אֲהָה, מוֹסְרוֹת הַבַּיִת, לוֹֹיוֹת הָאֲגוּדָה,</p>

<p>נֻתְּקו, נִפְתָּחוּ עַד עוֹלְמֵי עוֹלָמִים;</p>

<p>כִּי בְּאֶרֶץ אַשְׁמַנִים תָּנוּחַ גַלְמוּדָה,</p>

<p>אֵם הַבַּיִת עֲטֶרֶת בַּעֲלָה מִיָמִים.</p>

<p>הֵן נְעִימוֹת מִשְׁטָרָהּ כַּיוֹם נֶעֱדֶרֶת,</p>

<p>עַל הֲלִיכוֹת בֵּיתָהּ בַּל עֵינֶיהָ צוֹפִיָה;</p>

<p>בְּתוֹךְ בֵּית הַיְתוֹמִים הָה, מִשְׂתָּרֶרֶת,</p>

<p>בְּלִי אַהֲבָה בְּלִי חֶמְלָה – אִשָׁה נָכְרִיָה.</p>
</blockquote>

<br />

<blockquote>
<p>עֲדֵי הַפַּעֲמוֹן יָקֵר בְּקוֹר הָרוּחַ</p>

<p>עֲבוֹדָה הַקָשָׁה הַנִיחוּ נְעָרִים!</p>

<p>כְּבֵין הָעֲפָאִים הַצִפֹּוֹר יָנוּחַ,</p>

<p>כֵּן לִבְּכֶם הֵטִיבוּ בְּשַׁלְוַת מֵישָׁרִים.</p>

<p>  בְּהִלוֹ כֹּכַב הָעַרְבָּיִם,</p>

<p>  חָפְשִׁי מִפֹּעַל כַּפָּיִם,</p>

<p>הַנַעַר כִּי יַקְשֵׁב הַנֶשֶׁף הִגִיעַ;</p>

<p>וְהָאֳמָן תָּמִיד יִיגָע לֹֹא יַרְגִיעַ.</p>
</blockquote>

<br />

<blockquote>
<p>עֲלֵז בְּלֵב שָׂמֵח יָחִישׁ פּעֳמֵיהוּ</p>

<p>אֶל אֹֹהֶל אַפַּדְנוֹ בָאֶרֶץ מְגוּרָיו</p>

<p>הַהֵלֶךְ בְּחוֹרְשָׁה מִמֶרְחָק דַרְכֵּהוּ,</p>

<p>וְנַפְשׁוֹ מְיַחֵלָה בְּחֻבּוֹ תְּמַהֵר אֲשוּרָיו.</p>

<p>אֵלִים וְעַתּוּדִים, אַף צֹֹֹנֶה לָאֲלָפִים,</p>

<p>רִבְבוֹת חֲשִׂיפֵי עִזִים גַם עֶדְרֵי אֲלָפִים,</p>

<p>כֻּלָם חִזְקֵי מֶצַח, מְרִיאִים מְסֻבָּלִים,</p>

<p>אֶל הַדָבְרָם הָלוֹךְ וְגָעֹֹֹֹֹה מְבֹהָלִים.</p>

<p>הִנֵה מְלֵאַת עֲמָרִים, אֲלֻמוֹת הַקָָמָה,</p>

<p>תְּנַהֵג בִּכְבֵדוּת הָעֲגָלָה שָׁמָה,</p>

<p>בִּצְבָעִים שׁוֹנִים תָּנוּחַ עֲלֵי אֲלֻמוֹת,</p>

<p>כֹּתֶרֶת הַשִׁבֳּלִים מִשְׂדֵי תְרוּמוֹת.</p>

<p>חֲבוּר הַקֹצְרִים בְּרִנָה מִכָּל אַפְסָיִם,</p>

<p>יְכַרְכֵּר, יְפַזֵז, בִּמְחוֹלַת הַמַחֲנָיִם,</p>

<p>בַּשְׁוָקִים וְחוּצוֹת דֻמִיָה שׂוֹרָרֶת,</p>

<p>שָׁם סְבִיבַת הָאָח עָלָיו אֵשׁ מְבֹעָרֶת,</p>

<p>גָרֵי הַבַּיִת נֶאֶסְפוּ גַם יָחַד,</p>

<p>וְשַׁעַר הָעִיר סֻגַר שַאֲנַן מִפָּחַד.</p>

<p>שַׂלְמַת שְׁחַרְחֹרֶת הֵן תִּלְבַּשׁ הָאֲדָמָה;</p>

<p>הָאֶזְרָח לֹא תַחֲרִיד חֶשְׁכַּת לֵיל אֲפֵלָה,</p>

<p>אַךְ לֵב בְּלִיַעַל תָּעִיר בְּבַלְהוֹת דְמָמָה;</p>

<p>כִּי עֵין הַחוֹק תִּצוֹר, לֹא תָנוּם סֶלָה. –</p>
</blockquote>

<br />

<blockquote>
<p>הוֹי חֻקָה קְדוֹשָׁה, הַבַּת הַשָׁמָיִם,</p>

<p>עִם מִשְׁטַר סְדָרִים בְּרוּכָה שִׁבְעָתָיִם!</p>

<p>בְּמַסֹרֶת הַבְּרִית בְּנֵי־אָדָם תִּקְשׁוֹרִי,</p>

<p>מִבְנֵה־הֶעָרִים תְּכוֹנְנִי אַף תִּצוֹרִי</p>

<p>פֶּרֶא לֻמָד שָׂדֶה, בּוֹדֵד בַּיֲעַר,</p>

<p>לָעִיר תִּקְרָאִי כַּזָקֵן כַּנָעַר,</p>

<p>לָשֶׁבֶת בָּאֳהָלִים מִשְׁכְּנוֹת בְּנֵי־אָדָם,</p>

<p>תְּלַמְדִים לֶקַח טוֹב, תִּתְּנִי טוּבָם בְּיָדָם,</p>

<p>רֶגֶשׁ קֹדֶשׁ רָקַמְתְּ בִּירִיעוֹת לְבָבוֹת:</p>

<p>אַהֲבָה עַזָה אֶל אֶרֶץ נַחֲלַת־אָבוֹת!</p>
</blockquote>

<br />

<blockquote>
<p>אַלְפֵי זְרוֹעוֹת חֲרוּצִים, רִבֲבוֹת יָדָיִם,</p>

<p>תַּעֲזוֹרְנָה אִשָׁה רְעוּתָהּ, בִּבְרִית תָּמִים,</p>

<p>אִם יִגְעוּ כֻלָהַם מִבְּלִי עֲצַלְתָּיִם,</p>

<p>אָז כֹּחוֹת הַגֶבֶר לִפְּעוּלָה קָמִים.</p>

<p>הָאֳמָן יִפְעַל, יַעֲמוֹל עִם נעָרָיו יָחַד,</p>

<p>חָפְשִׁי בְאֵין מַעֲצוֹר, בֶּטַח בְּאֵין מַפְרִיעַ;</p>

<p>הַכֹּל שָׂמֵחַ גַם שַׁלְאֲנָן מִפָּחַד,</p>

<p>תַּחַת צֵל הַחֻקָה יֶחְסֶה, יַרְגִיעַ. –</p>

<p>עֲבוֹדָה עֱדִי הָאֶזְרָח, פְּעוּלָה לִוְיָתוֹ,</p>

<p>בִּרְכוֹת טוֹב עֵקֶב עֲמַל יְגִיעַ כַּפָּיִם;</p>

<p>מִשְׁמַרְתּוֹ תְכַבֵּד הַמֶלֶךְ בְּגַאֲוָתוֹ,</p>

<p>וְאוֹתָנוּ יְכַבֵּּד רַק מַעֲשֵׂה יָדָיִם. –</p>
</blockquote>

<br />

<blockquote>
<p>שָׁלוֹם יָקָר וְתָמִים,</p>

<p>הו‎ֹי אַחֲוָה נְעִימָה!</p>

<p>שִׁכְנוּ כַבִּיר יָמִים</p>

<p>בָּעִיר הַזֹאת פְּנִימָה!</p>

<p>אָרוּר הַיוֹם וְאַל יִחַד בֵּין הַיָמִים,</p>

<p>בּוֹ חַרְצוּבוֹת גְדוּדִים, יֶאֱרוֹבוּ לָדָמִים,</p>

<p>פֹּה בְּעֵמֶק דוּמָם הוֹמִים שִׁבְעָתָיִם;</p>

<p>בּוֹ מִמַעַל הָרָקִיעַ</p>

<p>מִנִי אוֹדֶם הָעַרְבָּיִם</p>

<p>כִּזְהַב מוּפָז יוֹפִיעַ,</p>

<p>כָּעֵת מִמוֹקְדֵי הַכְּפָרִים וְהֶעָרִים</p>

<p>נוֹרָא יַצְהִיר, פֶּרֶא כְּמַהְפֵּכַת זָרִים! –</p>
</blockquote>

<br />

<blockquote>
<p>עַתָּה נְעָרִים! הַתְּמוּנָה שַׁבֵּרוּ,</p>

<p>הֵן מָלְאָה לְמַדַּי מְגַמַת תַּכְלִיתָהּ,</p>

<p>לְמַעַן לֵב וְעַיִן, אֵלֶיהָ יְשַׁבֵּרוּ,</p>

<p>יִשְׂמְחוּ בִּיפִי צֶלֶם דְּמוּת תַּבְנִיתָהּ.</p>

<p>  הֵנִיפוּ כַּשִּׁיל הֵנִיפוּ,</p>

<p>  וְאֶת־הָאַדֶּרֶת תַּקִּיפוּ!</p>

<p>אִם הַפַּעֲמוֹן יָקוּם מִנִּי רְגָבִים,</p>

<p>תִּשַׁבֵר הַתְּמוּנָה וּתְהִי שְׁבָבִים. –</p>
</blockquote>

<br />

<blockquote>
<p>הָאֳמָן יוּכַל שַׁבֵֵּר תְּמוּנָה בָרְחָבָה,</p>

<p>לְמוֹעֵד עֵת נְכוֹנָה, בִּתְבוּנוֹת כַּפַּיִם;</p>

<p>אוּלָם הוֹי! עֵת בְּנַהֲרֵי נַחֲלֵי לֶהָבָה</p>

<p>הַהֲמָסִים צוֹעִים חָפְשִׁי מִנְחֻשְׁתָּיִם!</p>

<p>בְּקוֹל רַעַם אַדִּיר בְּגַלְגַּל הָרוּחַ,</p>

<p>יֶהֶרְסוּ הַבַּיִת בְּמַעֲבֵה הָאֲדָמָה,</p>

<p>וּכְמוֹ מִלוֹעַ שְׁאוֹל, קֶבֶר פָּתוּחַ,</p>

<p>יָקִיאוּ, לוֹהֲטִים, כִּלְיוֹן וּשְׁמָמָה.</p>
</blockquote>

<br />

<blockquote>
<p>אִם אֵיתָנֵי אֶרֶץ יִשְׁלְטוּ בְּלִי סְדָרִים,</p>

<p>אֲזַי לֹא יִכּוֹן צֶלֶם תַּבְנִית מֵישָׁרִים;</p>

<p>אִם עַמִּים כֻּלָּם חָפְשִׁי יִפְרְצוּ פָּרֶץ,</p>

<p>אֲזַי נִכְחַד קִימָתָם עִם שְׁלוֹם הָאָרֶץ.</p>
</blockquote>

<br />

<blockquote>
<p>אוֹי! אִם בְּחֵיק הֶעָרִים, קִרְיַת פֶּלֶךְ,</p>

<p>רֶשֶׁף הַקֶּשֶׁר לְאִטּוֹ עוּף יַגְבִּיהַּ,</p>

<p>בְּהַנְתֵּק הָעָם כֻּלּוֹ מוֹסְרוֹת הַמֶלֶךְ,</p>

<p>וְתוֹשִׁיעַ לוֹ יְמִינוֹ, אָיוֹם יַרְשִׁיעַ!</p>

<p>אֲזַי הַפַּעֲמוֹן בְּמוֹ רָמִים יִתְיַפֵּחַ,</p>

<p>מֶרֶד וּמַעַל בְּקוֹל פְּחָדִים יוֹדִיעַ,</p>

<p>נוֹעָד רַק לְשַׁלְוָה, אַךְ שָׁלוֹם הָפֵח,</p>

<p>כָּעֵת לִשׂד וְחָמָס הֵן יַהֲלוֹם, יָרִיעַ.</p>
</blockquote>

<br />

<blockquote>
<p>דְּרוֹר וָחֹפֶשׂ! בִּצְוָחָה יִשְׁמֵעַ,</p>

<p>הָאֶזְרָח הַשׂקֵט יְחַגֹּר הַחָרֶב,</p>

<p>בַּבַּיִת, בַּחוּץ יָגוֹדוּ לְהִתְרוֹעֵעַ</p>

<p>נְדוּדִים הָהּ! יָסוֹבּוּ כִזְאֵבֵי עָרֶב.</p>

<p>לִבְנוֹת יַעֲנָה נִדְמוּ נָשִׁים שַׁאֲנַנוֹת,</p>

<p>שְׁחוֹק וְקֶלֶס לָמוֹ שָׁמָה וּשְׁאִיָה,</p>

<p>בְּשִׁינֵי כְפִירִים יִתְהַלְכוּ מַעֲדַנוֹת,</p>

<p>לַחֲטֹף לְבַב הָאוֹיֵב בְּזָדוֹן וּצְדִיָה.</p>

<p>אֵין מֵזַח קֹדֶשׁ עוֹד, יוֹשֶׁר אַיֵּהוּ?</p>

<p>כָּל אֲגֻדוֹת צֶדֶק יִתְפַּתְּחוּ עֲלֵי אֲדָמָה,</p>

<p>הַיָּשָׁר יָנוּס וְהָרָשָׁע תַּחְתֵּיהוּ,</p>

<p>כָּל פֶּשַׁע וְחַטָאת יָשֹרוּ בְּיָד רָמָה. –</p>

<p>נוֹרָא הִתְגָרוֹת עִם כְּפִיר אֲרָיוֹת,</p>

<p>נוֹרָא שֵׁן נָמֵר, אַרְיֵה בַמִּסְתָּרִים;</p>

<p>אוּלָם הַנוֹרָא מִכָּל הַנוֹרָאוֹת –</p>

<p>בֶּן־אָדָם נִתְעֶה לַשָׁוְא בְּהַבְלֵי זָרִים.</p>

<p>אוֹי לַנוֹתְנִים אֱלֵי מֻכֶּה בְּסַנְוֵרִים</p>

<p>לַפִּיד הַחָפְשִׁית, מָאוֹר הָרָקִיעַ!</p>

<p>לֹא יִגַהּ לוֹ אַךְ יַבְעִיר עַשְׁתּוֹת אֲחֵרִים,</p>

<p>וַעֲיָרִים וַאֲרָצוֹת לֶעָפָר יַכְנִיעַ. –</p>
</blockquote>

<br />

<blockquote>
<p>הֶאָח, גִילָה נָתַן לִי אֵל צְבָאוֹת!</p>

<p>רְאוּ נְעָרִים! אֵיךְ כְּכֹכַב־הַשָמָיִם</p>

<p>יַזְהִיר הַפַּעֲמוֹן בִּנְּגֹהוֹת פְּלָאוֹת,</p>

<p>כָּחַרְצָן מִנִּי זָג, בָּהִיר פִּי שְׁנָים.</p>

<p>  מֵרֹאשׁוֹ עַד הַכּוֹתֶרֶת,</p>

<p>  כְּזוֹהַר הַשֶׁמֶשׁ לְתִפְאֶרֶת,</p>

<p>גַּם אוֹתִיּוֹת מְחֻקֶה עַל פָּנֵיהוּ,</p>

<p>יְאַשְּׁרוּ וִיהַלְּלוּ אֶת־אֳמָן יוֹצְרֵהוּ.</p>
</blockquote>

<br />

<blockquote>
<p>בּוֹאוּ־נָא הֲלוֹם, בּוֹאוּ־נָא כֻלְכֶם נְעָרִים!</p>

<p>כִּתְּרוּ הַכַּדּוּר בְּמַעֲגָּלָהּ בְּטוּב טַעַם,</p>

<p>לְפַּעֲמוֹן שֵׁם עוֹלָם נִקְרָא הַפָּעַם,</p>

<p>&#8220;לִוְיַת שָׁלוֹם&#8221; יְכֻנֶּה תָמִיד בַּשְׁעָרִים.</p>

<p>אֶל אַחֲוַת שְׁלוֹמִים, לִוְיַת בְּרִית תָּמִים</p>

<p>יֶאֱסֹף הָעֵדָה עַד אַחֲרִית הַיָּמִים.–</p>
</blockquote>

<br />

<blockquote>
<p>לְזֹאת בְּכָל־עֵת תִּהְיֶה מְגַמַת פָּנֵיהוּ,</p>

<p>לְזֹאת יְְצָרוּ הַיוֹצֵר אֳמָן עוֹשֵׂהוּ:</p>

<p>גָבֹהַ מֵהֲמוֹן הַחַיִים בַּשָׁפֶל</p>

<p>יֵדֶא בִמְרוֹמֵי אֹהֶל הָרָקִיעַ,</p>

<p>שָׁכֵן קָרוֹב לְרַעַם, בָּזָק וַעֲרָפֶל,</p>

<p>אֵצֶל כֹּכְבֵי שְׁחָקִים גְּבוּלוֹ יַרְקִיעַ.</p>

<p>עֵת קוֹלוֹ יַשְׁמִיע בְּגַפֵּי הָרָמָה,</p>

<p>כַּצִבְאוֹת כֹּכָבִים יְהַלְלוּ בִּרְנָנָה</p>

<p>אֶת צוּר עוֹשֵׂיהֶם בִּתְקוּפָתָם שָׁמָה,</p>

<p>וְיַכְתִּירוּ בִּמְרוּצָתָם חֲלִיפוֹת הַשָנָה.</p>

<p>רַק לְדִבְרֵי מֵישָׁרִים, לָעַד נֶאֱמָנִים,</p>

<p>יִתֵּן אֵיתָן פִּיהוּ מוֹצָא שְׁפָתֵיהוּ,</p>

<p>בִּתְעוּפַת פַּחַז, לִרְגָעִים מְזוּמָנִים,</p>

<p>יִגַע אֶת־הַזְמַן עִם מִטוֹת כַּנְפֵיהוּ.</p>
</blockquote>

<br />

<blockquote>
<p>לַתְּעוּדָה יִתֵּן לָשׁוֹן וּשְׂפָתָיִם;</p>

<p>גַּם בְּלִי לֵבָב, בְּלִי רֶגֶשׁ גִילָה וְאֵבֶל,</p>

<p>יְלַוֶה בִיעָף עַל פְּנֵי אֶרֶץ הַחַיִּים</p>

<p>מִשְׂחַק הֶחָלֶד, צְבָא־חֲלִיפוֹת הַתֵּבֵל.</p>

<p>וּכְקוֹל צִלְצֵל זֶה אַדִּיר יִשָׁמֵע,</p>

<p>וּבְעַד אַרְגִיעָהּ גָּוַע בָּאָזְנָיִם,</p>

<p>כֵּן יְחַוֶה דָעַת: כָּל הַיְקוּם גֹוֵע,</p>

<p>כִּי הַכֹּל הֶבֶל תַּחַת הַשָׁמָיִם.–</p>
</blockquote>

<br />

<blockquote>
<p>עַתָּה בְּמַאֲמַצֵי הָעֲבוֹתִים, נְעָרִים!</p>

<p>רוּמוּ הַפַּעֲמוֹן מִבּוֹר הָאָרֶץ,</p>

<p>עַל כַּנְפֵי רְנָנִים הוֹד קוֹלוֹ יָרִים,</p>

<p>בִּמְרוֹמֵי הָרוּחַ יִפְרֹץ פֶּרֶץ!</p>

<p>מִשְׁכוּ, מִשְׁכוּהוּ גָבֹהַּ,</p>

<p>הַפַעֲמוֹן יְרַחֵף, יִנוֹעַ,</p>

<p><strong>גִילָה</strong> לַקִרְיָה הַזֹאת יוֹדִיעַ,</p>

<p>קוֹלוֹ הָרִאשׁוֹן שָׁלוֹם יַשְׁמִיעַ. –</p>
</blockquote>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/56089">https://benyehuda.org/read/56089</a></div></body></html>