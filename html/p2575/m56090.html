<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>נַעֲמָן וְתִרְצָה</title>
	<meta name="author" content="פרידריך שילר / מתתיהו שמחה רבנר"/>
</head>
<body>

<br />

<div style="margin-right:200px">

<blockquote>
<p>מים רבים לא יוכלו</p>

<p>לכבות את האהבה</p>

<p>(שיר, ח, ז,)</p>
</blockquote>

</div>

<blockquote>
<br />
</blockquote>

<blockquote>
<p>הַבִּיטוּ שָׁמָה שִׂיא אַרְמוֹנֵי תַלְפִּיּוֹת,</p>

<p>נֹכַח יִתְרָאוּ מִשָּׁנִים קַדְמוֹנִיוֹת,</p>

<p>  מִזְהַב קַרְנֵי הַחֶרֶס יַצְהִילוּ כְמוֹ־רָמִים!</p>

<p>מְקוֹם אַדִירִים מִשְׁבְּרֵי־יָם יֶהֱמוּ יֶחְמָרוּ,</p>

<p>בִּמְצוּלַת תְּהוֹם־רַבָּה בְּרֶגֶשׁ יִנְהָרוּ,</p>

<p>  בְּחַגְוֵי סְלָעִים יְקַרְקְרוּ, בֵּין פִּתְחֵי עוֹלָמִים!</p>

<p>הַאֲזִינוּ מַיִם רַבִּים הֶמְיַת שְׁאוֹן גַלֵיהֶם,</p>

<p>  זִרְמַת דָכְיָם תִּגוֹף בָּאַבְנֵי עֵיפָתָה!</p>

<p>אַרְצוֹת קֶדֶם וּמַעֲרָב יַפְרִידוּ מֵימֵיהֶם;</p>

<p>אַךְ הָאַהֲבָה תַעֲמוֹד לֹא תֵדַע אֵימָתָה.</p>
</blockquote>

<br />

<blockquote>
<p>לִבּוֹת נַעֲמָן וְתִרְצָה כִּתְאוֹמִים נִצְמְדוּ,</p>

<p>שְׁתֵּי נַפְשׁוֹת חֹבְרוֹת, בְּחֵשֶׁב אַהֲבָה יֵחָדוּ,</p>

<p>  בְּמַסֹרֶת־קֹדֶשׁ יַחְדָיו בָּאוּ בַסָתֶר,</p>

<p>תִּרְצָה רַבַּת־הָחֵן, יְפִיָה כַחֲבַצֶלֶת,</p>

<p>וְהוּא גִבּוֹר־צַיִד, מְקַפֵּץ כָּאַיֶלֶת</p>

<p>  עַל פִּסְגוֹת הָעֲרָבָה, בִּמְרוֹם הָרֵי בָתֶר.</p>

<p>אַךְ מֵחֲמַת אֲבוֹתָם, תַּכְלִית שִׂנְאָה שָׂנָאוּ,</p>

<p>  הָאֲהוּבִים יִתְפָּרְדוּ בְּאַהֲבָה נִסְתָּרָה,</p>

<p>רַחֲשִׁי לִבּוֹתָם מִבַּעַד קִרְבָּם חֻבָּאוּ,</p>

<p>  וּמֶגֶד פְּרִי אַהֲבָתָם מִתְהַפֵּךְ הָה! לְמָרָה.</p>
</blockquote>

<br />

<blockquote>
<p>שָׂם בִּמְרוֹמֵי הָעֹפֶל, עַל בָּמֳתֵי הַצְרִיחַ</p>

<p>סְבִיבוֹ יַם הַגָדוֹל קִצְפּוֹ כְסִיר יַרְתִּיחַ,</p>

<p>  בַּעְיָם רוּחוֹ יִסְתָּעַר מִנִבְכֵי מְצוּלָה,</p>

<p>תִּרְצָה יָשְׁבָה בָּדָד, גַלְמוּדָה, דוּמִיָּה,</p>

<p>אֶל מְעוֹנַת דוֹדָהּ לְעֵבֶר הַיָּם צוֹפִיָּה,</p>

<p>  רוּחָהּ בָּהּ יָשׁוּחַ גַּם לִבָּתָהּ אֲמוּלָה.</p>

<p>הָהּ! עַל־גַלֵי אֲבַדּוֹן, שִׂיאָם יַעֲלֶה שָׁמָים,</p>

<p>  אִי־נָתִיב, אִי־דֶרֶךְ, מִי יָשִׁית מַעְבָּרָה,</p>

<p>אֳנִי־שַׁיִט אִם יֵרְאֶה מֵחוֹף הַמָיִם;</p>

<p>  רַק הָאַהֲבָה תִמְצָא מַעֲגָל בַּיַם צָרָה.</p>
</blockquote>

<br />

<blockquote>
<p>הִיא בְּתֹהוּ־לֹא־דֶּרֶךְ, בֵּין נִבְכֵי הָאֲדָמָה</p>

<p>תָּסוֹל לָהּ נְתִיבָה, תִּתְהַלֵּךְ בְּיָד רָמָה,</p>

<p>  תּוֹרֶה חָכְמָה וָדַעַת אֶל כְּסִיל וָבָעַר.</p>

<p>חַיְתוֹ שָׂדָי נִכְנְעוּ בָאֲרֶשֶׁת שְׂפָתֶיהָ,</p>

<p>פְּרָאִים טוֹרְפֵי טֶרֶף תֻּכּו לְרַגְלֶיהָ,</p>

<p>  לַהֲדַר גְאוֹן עֻזָהּ יִשַׁחוּ זָקֵן וְנַעַר.</p>

<p>גַם בִּתְהוֹם אֲבַדוֹן, מְקוֹם לַמָוֶת תּוֹצָאוֹת,</p>

<p>  תָּהִין הָאַהֲבָה לָרֶדֶת שִׁבְעָתָיִם;</p>

<p>וַתְּפַלֵּט שָׁלָל מִיַד מֶלֶךְ בַּלָהוֹת –</p>

<p>מִקַרְקַע אַשְׁמַנִים אֶל אַרְצוֹת הַחַיִים.<a href="#fn:1" id="fnref:1" title="see footnote" class="footnote"><sup>1</sup></a></p>
</blockquote>

<br />

<blockquote>
<p>גַם מִבֵּינוֹת לְגַלִים, בְּלֶב־מֵימֵי מַעֲמַקִים,</p>

<p>תַּגִיהַּ נֶפֶשׁ־יִחֵלָה, תָּאִיר לָהּ מַחֲשַׁכִּים,</p>

<p>  וּתְאַמֵץ רוּחַ נַעֲמָן, עוֹז תַּרְהִיבֵהוּ,</p>

<p>בִּנְטוֹת צִלְלֵי עֶרֶב, וְתִּשְׁקַע הַשָׁמֶשׁ,</p>

<p>עֲלֵי פֶּרֶץ הַמַיִם, מִפְלְשֵׁי שׁוֹאָה וְאָמֶשׁ,</p>

<p>  אָז יְפָרֵשׂ הַשׂוֹחֶה עִם אָָרְבוֹת יָדֵיהוּ.</p>

<p>שָׁם אֶל חוֹף הַשֵׂנִי, נִכְחוֹ שָׁת מְגַמָתוֹ,</p>

<p>  הִשְׁלִיךְ נַפְשׁוֹ מִנֶגֶד תּוֹךְ גֵיא צַלְמָוֶת,</p>

<p>וַיִשְׂחֶה לִזְבוּל חִשְׁקוֹ, לְאַרְמוֹן רַעְיָתוֹ,</p>

<p>  מִשָׁם נָגַה אוֹר, לוֹהֵט לַפִּיד שַׁלְהֶבֶת.–</p>
</blockquote>

<br />

<blockquote>
<p>אַחְרֵי תְשׁוּאוֹת תְּלָאָה, יָגְעָה נַפְשׁוֹ לְתַאֲבָה,</p>

<p>יִמְצָא שׁוּבָה וָנַחַת בֵּין זְרוֹעוֹת אַהֲבָה,</p>

<p>  וִישׂבֵב נַפְשׁוֹ לְמַדַי בְּעֹנֶג פִּי שְׁנָיִם,</p>

<p>שָׂכָר פְּרִי עֲבוֹדָתוֹ יֹאכַל בְּשׂבַע שְׂמָחוֹת,</p>

<p>יִשְׁכַּח נֵטֶל עֲמָלוֹ, וַיֶשִׁי כָּל־אֲנָחוֹת,</p>

<p>  כּוֹסוֹ יִשְׁתֶּה לָרְוָיָה בְמִצְהֲלוֹת אַפָּיִם.</p>

<p>כֵּן הִתְעַלְסוּ יַחַד בְּאַהֲבָה בִּלְתִּי סָרָה,</p>

<p>  עַד הַשַׁחַר יְעוֹרְרֶנוּ מֵחֲלוֹמוֹת עֲדָנִים,</p>

<p>אָז מֵחֵיק הָאַהֲבָה הִרְחִיק בְּרוּחַ נִשְׁבָּרָה,</p>

<p>  עֲלֵי מַצַע־גַלִים, עֶרֶשׂ מִשְׁבְּרֵי אֵיתָנִים.</p>
</blockquote>

<br />

<blockquote>
<p>וְכֵן שְׁלשִׁים יָמִים נָגוֹזוּ חִישׁ וְאֵינֵימוֹ,</p>

<p>כְּמַיִם גְנוּבִים יִמְתְּקוּ אַהֲבָתָם אֵלֵימוֹ,</p>

<p>  נַחֲלַת שָׁפְרָה בַנְעִימִים נָפְלָה לָהֶם לְמָנָה!</p>

<p>מַלְאֲכֵי שָׁלוֹם בַּקֹדֶשׁ, יְלִידֵי הָרָמָה,</p>

<p>קִנְאוּ מְאֻשָׁרִים אֵלֶּה עַל פְּנֵי הָאֲדָמָה,</p>

<p>  עֲלֵי אַהֲבָתָם כְּגֶפֶן פּוֹרִיָה רַעֲנָנָה.–</p>

<p>אִם יִקָטֵף פְּרִי־תוֹאַר, מֶגֶד שָׁמַיִם,</p>

<p>  בְּיַרְכְּתֵי גֵּיא שְׁאוֹל, בְּעֶבְרֵי צוּקָה וּבַלָהָה,</p>

<p>מָה יִמְתַּק לְחֵיךְ יִטְעַם, יֶעֱרַב שִׁבְעָתַיִם,</p>

<p>  כִּי גִילָה תְשַׂגְשֵׂג כְּגֹדֶל עָמָל וּתְלָאָה.</p>
</blockquote>

<br />

<blockquote>
<p>יוֹמָם וְלַיְלָה יָמִירוּ, יְמֵי עֶדְנָה יַחֲלוֹפוּ,</p>

<p>נֶשֶׁף וְשַׁחַר יִסַבּוּ, רִגְעֵי־חֵן יִנְקוֹפִוּ,</p>

<p>  וּבְנֵי הָאַהֲבָה אֵלֶה לֹא חָזוּ הַפָּעַם,</p>

<p>כִּי הַשִׂיחִים בְּשַׁלֶכֶת סָרוּ עֱדִי הָעֲפָאִים,</p>

<p>כִּי מִצְפוֹן יֶאֹתֶה הַסְתָיו מֵאֶרֶץ רְפָאִים,</p>

<p>  בַּעְיָם רוּחַ סְעָרָה, בַּחֲרוֹן אַף וְזָעַם,</p>

<p>יָשִׂישׂוּ אֱלֵי גִיל עֵת עֵינֵימוֹ יֶחְזָיוּן,</p>

<p>  הַיּוֹם הָלוֹךְ וְחָסוֹר, לְלַיְלָה אֹמֶר יַבִּיעַ,</p>

<p>וְנֶשֶׁף חִשְׁקָם יִגְדַל, בּוֹ דֶשֶׁן יִרְוָיוּן,</p>

<p>  וּבְכֵן רָחַשׁ לִבָּם לָאֵל שֹׁכְנְי רָקִיעַ.–</p>
</blockquote>

<br />

<blockquote>
<p>הַחֶרֶס אָתָא הַיָמָה, חַכְלִילִי עֵינָיִם,</p>

<p>וִיכַס בִּזְהַב יִפְעָתוֹ כֹל תַּחַת הַשָׁמָיִם,</p>

<p>  וְהָעַלְמָה הַנָאוָה שָׁם מִמִגְדַל הַצוּרִים</p>

<p>בְּעֵינַיִם כָּלוֹת נִצְבֶת, בְּנֶפֶשׁ יִחֵלָה,</p>

<p>צוֹפִיָה הֲלִיכוֹת שֶׁמֶשׁ בְּבֹאוֹ הָאֹהֶלָה,</p>

<p>  בִּמְעוֹנָה לֹא עָבוֹת, בְּיַרְכְּתֵי שְׁמֵי סַפִּירִים.</p>

<p>שַׁלְאֲנָן יִשְׁקוֹט הַיָם, בְֶּטַח אֶרֶץ הַנֶשִׁיָה,</p>

<p>  גַלָיו לְאִטָם יִדֹדוּן בְּמֶרְחֲבֵי רְאִי מִוּצָקִים,</p>

<p>הָרוּחַ צָרוּר כְּנָפָיו, סָבִיב תֻּצַע דֻמִיָה,</p>

<p>  מִמַעַל אֵין בַּהֶרֶת בְּלִבְנַת פְּנֵי שְׁחָקִים.</p>
</blockquote>

<br />

<blockquote>
<p>וַיַּעֲלוֹז לְבַב הַיָפָה, מְאֹד צָהֲלוּ פָנֶיהָ,</p>

<p>עַל שַׁלְוַת הַמַיִם, הוּצַק חֵן בְּשִׂפְתוֹתֶיהָ,</p>

<p>  וַתֹּאמֶר לְמָעוֹז הַיָּם בְּצוּף שִׁפְתֵי אֲהָבִים:</p>

<p>&quot;יָפְיָפִיתָ נֶאְדָר בָּעוֹז, נוֹרָא הוֹדֶךְ,</p>

<p>כָּל הָאָדָם כֹּזֵב אִם: &#8220;כֹּזֵב&#8221; יְכַנֶךְ,</p>

<p>הַנוֹתֵן בְּךְ דוֹפִי הוּא יָפִיחַ כְּזָבִים,</p>

<p>אַךְ שָׁוְא בְנֵי־אָדָם, שֶׁקֶר שׁוֹכְנֵי הָאֲדָמָה</p>

<p>  אַכְזָר לֵב אָבוֹת אֲשֶׁר בְּרַחֲמִים יִתְיַמָרוּ,</p>

<p>רַק בְּקִרְבְּךָ חֶמְלָה, וַחֲנִינָה בְךְ נַעֲלָמָה,</p>

<p>חָזִיתָ מַכְאֹבִי וְרַחֲמֶיךְ חִישׁ נִכְמָרוּ.&quot; –</p>
</blockquote>

<br />

<blockquote>
<p>&quot;מִבֵּינוֹת לְקִירוֹת סְלָעִים, בְּחוֹמָה נִשְׂגָבָה,</p>

<p>אָנֹכִי יוֹשֶׁבֶת גַלְמוּדָה, מִבַּעַד נֱעֶצָבָה,</p>

<p>  שַׁחֲרוּת עֲלוּמַי תִבּוֹל, כַּחֲלוֹם עָפוּ יְמוֹתָי,</p>

<p>אַתָּה תְנַהֵג עַל גַבְנוּנֵי מִשְׁבְּרֵי שְׁאִיָה,</p>

<p>מִבְּלִי מַעֲבָּרָה, בְּאֶפֶס תֹּרֶן, בְּאֵין אֳנִיָה,</p>

<p>  דוֹדִי שֶׁאַהֲבָה נַפְשִׁי, שׁוֹכֵב בֵּין זְרוֹעוֹתָי.</p>

<p>אַתָּה אָיוֹם אַתָּה בְמַעֲמַקֵי גַלֶיךְ,</p>

<p>  בְּהִתְגָעַשׁ פֶּרֶץ דָכְיָם בְּהֶמְיַת מַשָׁאוֹן,</p>

<p>רַק הָאַהֲבָה הֶאָח! מָצְאָה חֵן בְּעֵינֶיךְ,</p>

<p>  וְעַל בְָּמוֹתֶיךְ יִדְרוֹךְ גֶבֶר בְּחַיִל וְגָאוֹן.&quot; –</p>
</blockquote>

<br />

<blockquote>
<p>הַלַיִל כִּסָה הַיָם, עָלָיו צִלְלֵי אוֹפֶל,</p>

<p>וְהִיא עָלְתָה לַמָרוֹם, רֹאשׁ הֵיכַל הָעֹפֶל,</p>

<p>  לְהַעֲלוֹת לַפִּיד אֵשׁ, שַׁלְהֶבֶת עוֹלָה שְָמָיְמָה,</p>

<p>הָאִיר מְסִלַת תֹּהוּ, מַעֲגַל אֱשׁוּן עֵיפָתָה,</p>

<p>לַנְחוֹת דוֹדָהּ מַעֲדַנוֹת, בְּאֶפֶס אֵימָתָה,</p>

<p>  הַשָׂם בְּתוֹחֶלֶת מְמֻשָׁכָה פְעָמָיו הַמָיְמָה,</p>

<p>אָז סַעֲרוֹת תִֵּימָן מִמֶרְחָק יִתְאַנָפוּ,</p>

<p>  יִתְקַדְרוּ פְנֵי הַיָם, שְׁאוֹל וַאֲבַדֹה יַצִיעַ,</p>

<p>מַזָרוֹת־עָל יוּעָמוּ, נְגֹהוֹת הוֹד נֶאֱסָפוּ,</p>

<p>  נְשִׂיאִים בְּחַשְׁרַת מַיִם יְמַלְאוּן הָרָקִיעַ.</p>
</blockquote>

<br />

<blockquote>
<p>בְּמֶרְחֲבֵי תְהוֹם רַבָּה, לֵיל חשֶׁךְ הִשְׂתָּרֵעַ,</p>

<p>גֶשֶָם שׁוֹטֵף מֵעָל כְּנַחַל פְּלָגָיו נוֹבֵעַ,</p>

<p>  עֲבִים נוֹרָאִים בַּהֲרַת מִטְרוֹת עֹז יִרְבִָּיוּן,</p>

<p>כְּחִצֵי שַׁדַי בְּגַלְגָל בְּרָקִים יִתְהַלָכוּ,</p>

<p>חֲצָצֵי רַעַם וּבָזָק בֶּעֱזוּזָם יִתְאַבְָּכוּ,</p>

<p>  מֵחֶבְיוֹן נִקְרוֹת כֵּפִים הָרוּחוֹת יֶאֱתָיוּן,</p>

<p>הַגַלִים יְפַשְׂקוּ לוֹעָם בָּחֳרִי וָקָצֶף,</p>

<p>  וַיִתְרוֹצְצוּ יַחְדָיו בִּמְצוּלַת תַּחְתִּיָה,</p>

<p>וְהַיָם יִפְעַר פִיהוּ, שְׁפָתָיו מְלֵאוֹת קֶצֶף,</p>

<p>  כְּקֶבֶר פָּתוּחַ גְרוֹנוֹ, שַׁעַר אֶרֶץ הַנְשִׁיָה. –</p>
</blockquote>

<br />

<blockquote>
<p>&#8220;אוֹי! אוֹיָה לִי!&#8221; צָעֲקָה הַנַעֲרָה בְתַאֲנִיָה,</p>

<p>&quot;אָנָא אֵלִי: חָנֵנִי, רַחֵם עָלַי עֲנִיָה! –</p>

<p>  מָה הֶעְתַּרְתִּי בְּחָפְזִי. חַלּוֹתִי רְצוֹן שְָמָיִם,</p>

<p>גַם אָמְנָה יַקְשֵב הַנוֹתֵן בַּיָם צִירִים,</p>

<p>אִם יָהִין עַתָּה לִשְׁחוֹת בְּמַיִם אַדִירִים,</p>

<p>  אַלְלַי לִי, לֹא יָשׁוּב עוֹד לְאֶרֶץ הַחַיִים!</p>

<p>כָּל צִפָּרֵי פְרָאִים, עַל־פְּנֵי מַיִם יִתְחַמָקוּן,</p>

<p>  בִּתְעוּפַת חִפָּזוֹן כְּעֵת לְקִנָם יעוֹפְפוּ,</p>

<p>כָּל אֳנִיוֹת אֵבֶה, לְתִגְרַת סַעַר יִשְׂחָקוּן,</p>

<p>  דוחוּ לְחוֹף יַמִים לִשְׂפַת שְׁאִיָה נִסְחָפוּ.&quot;</p>
</blockquote>

<br />

<blockquote>
<p>&quot;הָה! נָכוֹן בָּטוּחַ יֵרֵד לְגַלֵי הַמָוֶת,</p>

<p>לֹא יִפְחָד לֹא יֵחָת מִבַּלְהוֹת צַלְמָוֶת,</p>

<p>  כִּי בְתַעֲצוּמוֹת עֻזָהּ הָאַהֲבָה תְאַלְצֵהוּ,</p>

<p>אַחַת נִשְׁבַּע בְּקָדְשׁוֹ, אִם תְּכַזֵב אַהֲבָתוֹ, –</p>

<p>לְנֶצַח לֹא יַעַזְבֵנִי, בְּחַיִים חַייָתוֹ –</p>

<p>  רַק הַמָוְתָה תַּפְרִיד מִנַפְשׁוֹ נַפְשֵהוּ.</p>

<p>אֲבוֹי! מִדֵי דַבְּרִי, שֹׁד שׁוֹטֵף יְבַלְעֵנוּ,</p>

<p>  וַיֵאָבֵק עִמָדוֹ בְּאַכְזְרִיוּת – אַף סְעָרָה,</p>

<p>תְּהוֹם אֶל תְּהוֹם קוֹרֵא, בְּחֶרְמוֹ יִלְכְּדֶנוּ,</p>

<p>  גַלִים זוֹעֲפִים יִדְחָפוּהוּ לְאֶרֶץ צְרָה.&quot;</p>
</blockquote>

<br />

<blockquote>
<p>&quot;אוֹי לְךְ יַם בּוֹגֵד! מָלֵא תְאוּנִים וּרְמִיָה,</p>

<p>שֶׁקֶט שָׁלַוְתָּ בְּזָדוֹן לְחָטְפֵהִוּ בְבוֹר שְׁאִיָה,</p>

<p>  כִּרְאִי־מוּצָק נִמְשַׁלְתָּ, צֶדֶק לָטוּ פָנֶיךְ:</p>

<p>נַחֲלֵי בְלִיַעַל בְּעָקְבָה שַׁלְאֲנָן נִטָיוּ</p>

<p>וַיִתְנַכְּלוּ לְמָשְׁכוֹ, אִם רַק לְפָנָיו יִשְׁלָיוּ</p>

<p>  עַד שַׁקַמְתָּ עָלָיו בִּכְלֵי זַעַם הֲמוֹנֶיךְ.</p>

<p>וְהִנֵּה עַתָּה בְתֹכֵכִי זִרְמַת נַהֲרוֹתַיִךְ,</p>

<p>  בְּאֶפֶס עָצוּר וְעָזוּב, אָזְלַת יַד יְשׁוּעָתָה,</p>

<p>שָׁפַכְתָּ עָלָיו חֲרוֹנְךְ בֶּעֱזוּז נוֹרְאוֹתַיִךְ</p>

<p>  הֶרְאֵיתָ עוֹז אַפֶּךְ וְעֶבְרָתְךָ כִּי קָשָׁתָה.&quot;</p>
</blockquote>

<br />

<blockquote>
<p>וַיִסְתָּעֲרוּ הָרוּחוֹת בִּנְשִׁיאִים גְאֵיוֹנִים,</p>

<p>וְיִתְגָעֲשׁוּן וְיִרְעֲשׁוּן הַמַיִם הַזֵדוֹנִים,</p>

<p>  כְּהַרְרֵי־אֵל נֶעֶרְמוּ, נִצְבוּ גִבְעוֹת־עוֹלָם;</p>

<p>אֳנִיוֹת רָמוֹת תְּבַקַעֲנָה, הָה יֻכְּתוּ שְׁאִיָה,</p>

<p>וְיָנוּסוּן וְיִדְחָקוּן אֱלֵי סַלְעֵי תַחְתִּיָה,</p>

<p>  תְּשׁוּאוֹת מַיִם רַבִּים יַשְׁמִיעוּ הוֹד קוֹלָם.</p>

<p>מִמְרוֹמֵי הַצְרִיחַ הַשַׁלְהֶבֶת כָּבָתָה,</p>

<p>  מְאִירַת נְתִיבַת־תֹּהוּ, בָּהּ הַמָוְתָה מְסֻתָּרֶת;</p>

<p>חֲשֵׁכָה אֲיוּמָה שַׁלָטֶת, מְפִיצָה רַק אֵימָתָה,</p>

<p>גַם בְּגְדוֹתֵי הַיָם בַּלָהָה אַךְ שׁוֹרָרֶת. –</p>
</blockquote>

<br />

<blockquote>
<p>וַתּוֹסֶף וַתִּתְחַנֵן לִיוֹצֵר הַשָׁמָיִם, –</p>

<p>לְצַוֹת: &#8220;הָס&#8221; לְרוּחַ, &#8220;דֹמוּ&#8221;! לְגַלֵי הַמַיִם,</p>

<p>  הַשְׁקֵט זַעַף דָכְיָם, הֶמְיַת זַעֲמָם הַשְׁבִּיחַ,</p>

<p>וַתִּדוֹר אַלְפֵי נְדָבוֹת לְהוֹבִיל שַי לַמוֹרָא,</p>

<p>שׁוֹר מַקְרִין מַפְרִיס לַמָעוֹז יַם הַנוֹרָא,</p>

<p>  בְּהִמָלֵט דוֹדָהּ מִצְרָה וְדַרְכּוֹ יַצְלִיחַ.</p>

<p>וַתִּקְרָא אֶרְאֶלִי שַׁחַק, שְׂרָפִים עֶלְיוֹנִים,</p>

<p>  וַתַּשְׁבִּיעַ מַלְאֲכֵי רָעִים, רוּחוֹת הָאֲדָמָה,</p>

<p>לְהַצִיל נֶפֶשׁ אֲהוּבָהּ הַשׂוֹחֶה בְאֵין אוֹנִים,</p>

<p>  לַהֲבִיאוּ הַיַבֶָּשֶׁת מִמְקוֹם צוּקָה וּשְׁמָמָה.</p>
</blockquote>

<br />

<blockquote>
<p>&quot;שְׁמַע קוֹלִי מִמָרוֹם, הַקְשֵׁב נָא שַׁוְעָתִי,</p>

<p>יוֹצֵר תֵּבֵל וּמְלוֹאָה, אֱלֹהֵי יְשׁוּעָתִי! –</p>

<p>  הָנוֹתֵן בְּיָם דֶרֶךְ, בְּמַיִם עַזִים נְתִיבָה,</p>

<p>הַמְשַׁלֵחַ תְּשׁוּעָה לְיוֹרְדִי הִיָם בָּאֳנִיוֹת,</p>

<p>עֵת יִתְרוֹמְמוּ גַלָיו בְּסוּפוֹת הוֹמִיוֹת,</p>

<p>  גַם לְדוֹדִי בְמָצוֹק עַתָּה נָא הַטִיבָה!</p>

<p>שְׁלַח אֵלָיו יֶשַׁע, מִקֹדֶשׁ לוֹ עֶזְרָתָה,</p>

<p>  הַשְׁבִּיחַ שְׁאוֹן גַלִים עַד נָפֶשׁ אֲפָפוּהוּ,</p>

<p>אֵתָיוּ מַלְאֲכֵי רַחֲמִים לְעתּוֹת בַּצְרָתָה,</p>

<p>  מִקְבְרוֹת מִשְׁבְּרֵי יָם אָנָא הֲלוֹם שָׁאוּהוּ!&quot;</p>
</blockquote>

<br />

<blockquote>
<p>הַקוֹלוֹת יֶחְדָלוּן וַיֶחְשׁוּ גַלִים וּסְעָרָה,</p>

<p>וַיַאת הֵילֵל־בֶּן־שַׁחַר בְּמוֹצָאֵי נְהָרָה,</p>

<p>  כֹּכְבֵי בֹקֶר יַזְהִירוּ בְשׁוּלֵי שְׁמֵי עֲרָבוֹת,</p>

<p>שַׁאֲנָן יִשְׁקוֹט הַיָם, שָׁלֵו בְּעַרְשׁוֹ בָטוּחַ,</p>

<p>פְלָגָיו בְּנַחַת יִנְהָרוּ, יִצְחֲקוּ בָרוּחַ,</p>

<p>  וְרוּחַ צַח חֲרִישִית יֵדֶא בַבֹּקֶר־לֹא־עָבוֹת. –</p>

<p>מִבְּלִי שְָאוֹן וְרַעַשׁ הַגַלִים לְאַט יִסָעוּן,</p>

<p>  עַל סַלְעֵי מַרְגוֹעַ הֵן פְּנֵיהֶם יַצְהִילוּ,</p>

<p>כְּמֵי מְנוּחוֹת יִזְרוֹמוּ, מַעֲדַנוֹת יִשְׁתַּעֲשְׁעוּן,</p>

<p>  וְאֶל גְדוֹתֵי הַיָם – גוּפַת גֶבֶר יוֹבִילוּ.–</p>
</blockquote>

<br />

<blockquote>
<p>הִנֵה זֶה דוֹדָה! שְָמַר מוֹצָא שְׂפָתָים,</p>

<p>אָתָא מֵרִבְבוֹת גַלִים בְּלִי נִשְׁמַת חַיִים,</p>

<p>  בְּעַד אַרְגִיעָה עֵינָהּ רָאֲתָה וַתַּכִּירֵהוּ,</p>

<p>יְלֵיל לֹא הִשְׁמִיעָה, רַק פָּנֶיהָ יֶחְוָרוּ,</p>

<p>עֵינֶיהָ לֹא דָמָעוּ, אַךְ מִבַּעַד חֲמַרְמָרוּ,</p>

<p>  בְּשָׁרָהּ עָלֶיהָ יִכְאַב, לִבָּהּ, הַשֶׁפֶק יְבוֹאֵהוּ,</p>

<p>בְּמַעֲמַקֵי תְּהוֹם רַבָּה הִשְׁקִיפָה לֹא־רֻחָמָה,</p>

<p>  גַם לִפְנוֹת שְׁחָקִים שָׁלְחָה מַבָּט עֵינֶיהָ,</p>

<p>וַתְּבַקֵשׁ לְכָל רוּחַ אֵי לְרוּחָהּ נֶחָמָה,</p>

<p>  וְאֵשׁ זָרָה הֶאֱדִימָה אֶת־לִבְנַת לְחָיֶיהָ. –</p>
</blockquote>

<br />

<blockquote>
<p>&quot;הֵן נַפְשִׁי יוֹדַעַת עָצְמַת רְצוֹן שָׁמָיִם,</p>

<p>אַדִיר אָיוֹם וְנוֹרָא מִשְׁפַּט אֱלֹהִים חַיִים,</p>

<p>  מַה קִצִי כִּי אֲיַחֵל, קִוְתָה נַפְשִׁי לְתַאֲבָה?</p>

<p>בַּאֲבִיב־חֶלְדִי עַתָּה מַעֲגַל דַרְכִּי כִלִיתִי,</p>

<p>וּתְהִי זאת נֶחְמָתִי כִּי מְאֻשֶׁרֶת הָיִיתִי,</p>

<p>  חֲבָלִים נָפְלוּ לִי בַנְעִימִים – חֶבֶל הָאַהֲבָה. –</p>

<p>הוֹי, אַהֲבָה נֶאֱמָנָה, הוֹי, נְפָשׁוֹת לֹקַחַת!</p>

<p>  אַתְּ מְנָת חֶלְקִי, עָלַיִךְ הִשְׁלַכְתִּי יְהָבִי,</p>

<p>שָׂמֵחַ אֵרֵד שְׁאוֹלָה, בְּרוּחַ נָכוֹן לְשַׁחַת,</p>

<p>  לְרָצוֹן עַל מִזְבְּחֵךְ אֲשְׁכָּר אַקְרִיב לִבְבִי!&quot; –</p>
</blockquote>

<br />

<blockquote>
<p>וַתִּתְנַפֵּל מִבָּמֳתֵי הַמִגְדָל, מְרַחֶפֶת,</p>

<p>וְשִׂמְלָתָהּ אַחֲרֶיהָ בָּרוּחַ מְעוֹפֶפֶת,</p>

<p>  לִמְצוּלַת תְּהוֹם־רַבָּה. אֶל מְעוֹנַת צַלְמָוֶת. –</p>

<p>הַנֶאֶהָבִים וְהַנְעִימִים בְּחַיֵיהֶם נִצְמָדוּ,</p>

<p>יִתְאַחֲדוּ בַקְבוּרָה, בְּמוֹתָם לֹא נִפְרָדוּ,</p>

<p>  הָאַהֲבָה בַת־אַל־מוּת עַזָה הִיא מִמָוֶת. –</p>

<p>גַם בָּאַשְׁמַנִים, בִּמְחוֹלַת גַלֵי הַמָיִם,</p>

<p>  יִתְעַנְגוּ בְאַהֲבָתָם, יִתְעַלְסוּ בְלֵב תָּמִים;</p>

<p>וְהַיָם שָׁמֵחַ בִּשְׁלָלו. בִּשְׁלַל – כִּפְלַיִם,</p>

<p>יִלְפֵת אָרְחוֹת דַרְכּוֹ, הֲלִיכוֹת עוֹלָמִים. –</p>
</blockquote>

<blockquote>
<br />
</blockquote>

<blockquote>
<br />
</blockquote>

<div class="footnotes">
<hr />
<ol>

<li id="fn:1">
<p>כאשר יאמר משל קדמוני:<strong>אור־פה־עז</strong>  (Orpheus) המנצח בנגינות ירד אז חיים, אחרי מות אהובתו, שׁאולה. ויצילה בנעים קול כנורו. והעלה רעיתו אל ארץ החיים. –  יודע לכל קורא ב<strong>מו־עתי־אלהי־גוי</strong> (Mythologie). <a href="#fnref:1" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/56090">https://benyehuda.org/read/56090</a></div></body></html>