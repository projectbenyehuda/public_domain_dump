<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>לְךָ שַׁדַּי</title>
	<meta name="author" content="שלמה אבן גבירול"/>
</head>
<body>

<blockquote>
<br />

<p>לְךָ שַׁדַּי / וְאָמַר דַּי / לְגֻלַּת רוֹם וְחֵילֶיהָ</p>

<p>לְךָ מָרוֹם / יָם וְדָרוֹם / וְכָל שֵׁשֶׁת גְּבוּלֶיהָ</p>

<p>הֲלֹא תָעִיד / וְגַם תַּגִּיד / גְּדֻלָּתְךָ בְּמִלֶּיהָ</p>

<p>הַמֵּאִיר / לָאָרֶץ / וְלַדָּרִים עָלֶיהָ</p>

<br />

<p>לְךָ עֶלְיוֹן / מְקוֹם חֶבְיוֹן / הֲדָרֶךָ וְהוֹדֶךָ</p>

<p>לְךָ הַתָּו / אֲשֶׁר תַּחְתָּיו / גַּלְגַּלֵּי יְסוֹדֶךָ</p>

<p>וְכָל גַּלְגַּל / וְכָל מַעְגָּל / יְהוֹדֶךָ יְיַחְדֶּךָ</p>

<p>הֲכִי הַכֹּל / כְּמוֹ אֶשְׁכֹּל / תְּלוּיִים הֵם בְּיָדֶךָ</p>

<p>וּמִי לֹא נָע / וְלֹא נִכְנָע / בְּזָכְרוֹ שֵׁם כְּבוֹדֶךָ</p>

<p>וּמִ יָכִיל / וּמִי יַשְׂכִּיל / וּמִי יַעֲמֹד בְּסוֹדֶךָ</p>

<p>גְּדוּלָתָךְ / פְּעֻלָּתָךְ / לְבַב אִישׁ לֹא יְכִילֶהָ</p>

<br />

<p>לְךָ כָּל יְסוֹד / וְתֵדַע סוֹד / הַגַּלְגַּל הָעֶלְיוֹן</p>

<p>אֲשֶׁר אָרַח / מִמִּזְרָח / וְיִתְגַּלְגֵּל כְּגִלָּיוֹן</p>

<p>וְסוֹד יַמְתִּיק / בְּעֵת יַעְתִּיק / גְּלִיל שֶׁמֶשׁ בְּלֹא רִפְיוֹן</p>

<p>עֲשׂוֹת רֶמֶשׁ / וְצֵאת שֶׁמֶשׁ / כְּמוֹ חָתָן בְּאַפִּרְיוֹן</p>

<p>וְהוּא הָעֵד / בְּכָל מוֹעֵד / בְּאֵין אֹמֶר וְלֹא הֶגְיוֹן</p>

<p>וְרֹאשׁ דְּבָרוֹ / כִּי יְצָרוֹ / אֵל אֶחָד בְּלִי דִמְיוֹן</p>

<p>עֲבֹר צִיָּה / וְתַחְתִּיָּה / לְהָאִיר מַאֲפֵלֶיהָ</p>

<blockquote>
<br />
</blockquote>

<p>לְךָ דַּיָּן / כָּל עִנְיָן / וְכָל קִנְיַן פְּלוּסֶיךָ</p>

<p>לְךָ אַדִּיר / לְךָ יַאְדִּיר / הֲמוֹן קַצְוֵי אֲפָסֶיךָ</p>

<p>מִי יַעְצֹר / וּמִי יִבְצֹר / פְּלָאֶיךָ וְנִסֶּיךָ</p>

<p>מִי חָכָם / וּמִי יֶחְכַּם / וּמִי יַעְשֶׂה כְמַעְשֶׂיךָ</p>

<p>וְאַתְּ נָאוֹר / וְתַעְטֶה אוֹר / אֶרֶץ לָךְ וְחֵילֶיהָ</p>

<p>לְךָ וֵילוֹן / וְהַחַלּוֹן / אֲשֶׁר לִפְאַת צְפוֹנֶךָ</p>

<p>לְךָ שִׁנְאָן / וְרִבּוֹ רִבְבָן / וְהֵם כְּאַיִן לְפָנֶיךָ</p>

<p>לָז אֶל לָז / בְּקוֹל מַעְלָז / הֲלֹא שׁוֹאֲלִים לִמְעוֹנֶךָ</p>

<p>וְיָעִידוּן / וְיַגִּידוּן / גְּבוּרָתְךָ וְחִנֶּךָ</p>

<p>וְהַנַּעְלָה / וְהַמְּעֻלָּה / תַּרְבֶּה מַהֲלָלֶיהָ</p>

<br />

<p>לְךָ קוֹשֵׁר / חִין יֹשֶׁר / סַנְדַּלְפוֹן לְכוֹתֶרֶת</p>

<p>לְךָ עָנָף / וְעֵיט כָּנָף / מְהֻדֶּרֶת וּמְעֻטֶּרֶת</p>

<p>לְךָ יָקָר / בְּלִי נֶחְקָר / הוֹד וְהָדָר וְתִפְאֶרֶת</p>

<p>וְנוֹרָאוֹת / וְנִפְלָאוֹת / עֲלִילוֹת לְמַזְכֶּרֶת</p>

<p>שִׁית רוֹם דּוֹר / לְדוֹר וָדוֹר / לְגִבְעָה וְכָל חֲיָלֶיהָ.</p>

<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/25144">https://benyehuda.org/read/25144</a></div></body></html>