<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[וְאַתְּ יוֹנָה חֲבַצֶּלֶת שְׁרוֹנִים]</title>
	<meta name="author" content="שלמה אבן גבירול"/>
</head>
<body>

<p>ומן אשרף כלאמה מקטועה פי אלרייס אבי אסחאק אבן אבי חסאן [מדבריו המשובחים
ביותר שיר על הראש אבו אסחאק אבן אבי חסאן]</p>

<br />

<blockquote>
<p>וְאַתְּ יוֹנָה חֲבַצֶּלֶת שְׁרוֹנִים / וְשׁוּלַיִךְ מְלֵאִים פַּעֲמוֹנִים</p>

<p>וְרִמֹּנֵי מְעִילַיִךְ זְהוּבוֹת / אֲשֶׁר יִדְמוּ מְעִילֵי אַהֲרֹנִים</p>

<p>וְעֵת צֵאתֵךְ לְעֻמָּתִי אֲדַמֶּה / הֲלִיכָתֵךְ כְּשֶׁמֶשׁ בַּמְּעוֹנִים</p>

<p>שְׁבִי־פֹה יַעֲלַת הַחֵן לְנֶגְדִּי / וְהָעִירִי לְדוֹדֵךְ
הַשְּׂשׂוֹנִים</p>

<p>קְחִי הַתֹּף וְהַנֶּבֶל וְשִׁירִי / בְנִגּוּנֵךְ עֲלֵי עָשׂוֹר וּמִנִּים</p>

<p>וְקוּמִי הַלֲלִי דוֹדֵךְ בְּחִירֵךְ / יְקוּתִיאֵל נְשִׂיא שָׂרִים וְרֹזְנִים</p>

<p>מְאוֹר עוֹלָם יְסוֹד אַדְנֵי מְכוֹנָיו / וְעַמּוּדֵי מְרוֹמִים בּוֹ נְכֹנִים</p>

<p>אֲשֶׁר כָּל־רֹֽזְנִים אֵלָיו מְיַחְלִים / וְלִדְבָרוֹ מְקַוִּים
כָּל־סְגָנִים</p>

<p>אֲשֶׁר יִדְרשׁ עֲדֵי יִיגַע בְּחֶפְצָם / כְּאָב יִדְרשׁ מְצֹא טֶרֶף לְבָנִים</p>

<p>אֲשֶׁר פִּיהוּ לְכָל־אָדָם בְּשׂוֹרָה / וְנִדְבָתוֹ יְקָרָה מִפְּנִינִים</p>

<p>בְּרוּחוֹ חֵן וּבִלְבָבוֹ נְדָבָה / וְשִׂפְתוֹתָיו בְּכָל־עֵת נֶאֱמָנִים</p>

<p>גְּבִיר דּוֹמֶה כְּשַׁחַק עַל־אֲדָמָה / וְגַם־כַּפָּיו לְהַמְטִיר כַּעֲנָנִים</p>

<p>בְּהֵעָצְרָם יְמוּתוּן הַנְּפָשׁוֹת / וְיִמָּלְאוּן בְּהַמְטִירָם רְנָנִים</p>

<p>יְמַלֵּא אֵל מְהֵרָה מִשְׁאֲלוֹתָיו / וְיִהְיוּ מִשְׁאֲלוֹתַי לוֹ נְתֻנִים.</p>
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/19398">https://benyehuda.org/read/19398</a></div></body></html>