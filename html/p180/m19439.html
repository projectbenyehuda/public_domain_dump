<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[כּוֹכָב אֲשֶׁר דָּרַךְ בְּמַשְׁקוֹפֵנוּ]</title>
	<meta name="author" content="שלמה אבן גבירול"/>
</head>
<body>

<p>וקאל איצ͘א</p>

<br />

<blockquote>
<p>כּוֹכָב אֲשֶׁר דָּרַךְ בְּמַשְׁקוֹפֵנוּ / הֶחְשִׁיךְ בְּאוֹרוֹ כּֽוֹכְבֵי נִשְׁפֵּנוּ</p>

<p>עָבַר כְּבָרָק בַּחֲלוֹם וַיֶּאֱחֹז / הַלֵּב וְלֹא נֶאְחַז לְעַפְעַפֵּינוּ</p>
</blockquote>

<blockquote>
<p>גָּלָה תְמוֹל מִפִּיו שְׂחוֹק וָאֹֽמְרָה / שָׁלוֹם לְךָ וַיַּעֲנֶה הַרְפֵּנוּ</p>
</blockquote>

<blockquote>
<p>אֵיךְ תַּחֲשֹׁב לִתְפֹּשׂ מְאוֹרִי שׁוּב וּרְאֵה / אִם נִתְפְּשָׂה שֶׁמֶשׁ בְּמוֹ כַפֵּינוּ</p>
</blockquote>

<blockquote>
<p>אָמִיר הֲדַס רוּחַ הֲדָפוֹ עַד אֲשֶׁר / נָדַד וְלָמָּה תַחֲשֹׁב הָדְפֵנוּ</p>

<p>דַּע כִּי אֲנַחְנוּ עַם בְּרוּחָם נִפְרְקוּ / הָרִים וְכָלוּ בַּחֲרוֹת אַפֵּנוּ</p>

<p>טֶרֶם רְאוֹת תֵּבֵל יְדַעְנוּהָ וְגַם / דַּבֵּר בְּלִי לָשׁוֹן אֱמֶת טַפֵּנוּ</p>

<p>לוּ הַזְּמַן יָבֹא וְתֵבֵל אַחֲרָיו / עַד הַֽיְקוּם תָּעוּ בְּשַׂרְעַפֵּינוּ</p>

<p>אַכְעִיס בְּנוֹת יָמִים וְנֶגְדָּן אֶשְׂחֲקָה / כִּי צֹעֲקוֹת מִי זֶה אֲשֶׁר יִכְפֵּנוּ</p>

<p>הַאַתְּ הֲדַפְתָּנוּ וְאֵין כֹּחַ בְּךָ / אוֹ יַד יְקוּתִיאֵל עֲלֵי עָרְפֵּנוּ</p>

<p>הַשָּׂר אֲשֶׁר לוּלֵי שְׁטָפָךְ בַּעֲנַן / יָדָיו שְׂרַפְנוּךָ בְּאֵשׁ קִצְפֵּנוּ</p>

<p>נִשְׁבַּע וְלֹא יָמִיר לְבִלְתִּי יַרְפְּךָ / וּבְיָד חֲזָקָה מִמְּךָ יַרְפֵּנוּ</p>

<p>מַחְמָד לְעֵינֵינוּ וְכָל עַיִן אֲבָל / נֹפֶת לְשׁוֹנֵנוּ וּמֹר אַפֵּנוּ</p>

<p>הִנֵּה שְׁלַח וּלְקַח פְּקַח וּשְׂמַח צְמַח / וּפְרַח הֲדֹךְ וּדְרֹךְ עֲלֵי אַפֵּינוּ</p>

<p>תֵּבֵל תְּהוֹדֶךָּ לְמַעַן נִמְלְאָה / שִׂמְחָה וּבָךְ יוֹתֵר צְרוֹר כַּסְפֵּנוּ.</p>
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/19439">https://benyehuda.org/read/19439</a></div></body></html>