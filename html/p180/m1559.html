<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[שֻׁלְּחָה אִמִּי]</title>
	<meta name="author" content="שלמה אבן גבירול"/>
</head>
<body>

<blockquote>
<p>שֻׁלְּחָה אִמִּי בַּעֲווֹנוֹתַי</p>

<p>לָקְחוּ זָרִים בֵּית מְעוֹנוֹתַי</p>

<p>מֵחוֹל יַמִּים כָּבְדוּ יְגוֹנוֹתַי</p>

<p>הָלְכוּ בְעָמָל וְיָגוֹן שְׁנוֹתַי</p>

<p>עַל רֹב פְּשָׁעַי וְעַל זְדוֹנוֹתַי</p>

<p>יָדַעְנוּ יְיָ רִשְׁעֵנוּ עֲווֹן אֲבוֹתֵינוּ / שׁוּבָה יְיָ אֶת שְׁבִיתֵנוּ
<br><br />
לָמָּה יְיָ תִּשְׁכַּח צִיּוֹן</p>

<p>וְעַל מִי תִּטֹּש אֶת מְעַט הַצֹּאן</p>

<p>אֲשֶׁר הַיּוֹם כַּמָּה נִרְבָּצִים חִיצוֹן</p>

<p>עַד מָתַי תְּאַחֵר קֵץ הַקִּיצוֹן</p>

<p>חָנֵּנוּ כִּי רַב שָׂבַעְנוּ לָצוֹן  /  הַבִּיטָה וּרְאֵה אֶת חֶרְפָּתֵנוּ
<br><br />
מִשְׁפַּט עֲבָדִים עוֹבְדִים לְקוֹנָם</p>

<p>שֵׁשׁ יַעֲבֹד וְיִסְבֹּל יְגוֹנָם</p>

<p>וּבַשְּׁבִיעִית יֵצֵא לַחָפְשִׁי חִנָּם</p>

<p>וְכַמָּה שְׁבִיעִיּוֹת חָלְפוּ וְאֵינָם</p>

<p>וְעַמְּךָ עַד כֹּה בְּיַד אֲדוֹנָם / קְנֵנוּ כִּי לְךָ מִשְׁפַּט גְּאֻלָּתֵנוּ
<br><br />
הָאֵל שׁוֹפֵט מִשְׁפַּט כְּרִיתוּת</p>

<p>לָצֵאת בַּיּוֹבֵל שְׂדֵה רָשׁ וְכָתוּת</p>

<p>וְהָאָרֶץ לֹא תִמָָּכֵר לִצְמִיתוּת</p>

<p>וְכַמָּה יוֹבֵל נִצְמְתוּ צְמִיתוּת</p>

<p>וְיָרְשׁוּ אַרְצִי קוֹרְצֵי שְׁחִיתוּת / וְלֹא שַׁבְנוּ עַתָּה לְנַחֲלָתֵנוּ
<br> </p>
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/1559">https://benyehuda.org/read/1559</a></div></body></html>