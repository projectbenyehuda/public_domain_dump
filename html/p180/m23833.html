<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אָז בְּאֵין זְרוּתֵי מַעַל</title>
	<meta name="author" content="שלמה אבן גבירול"/>
</head>
<body>

<blockquote>
<br />
</blockquote>

<blockquote>
<p>אָז בְּאֵין זְרוּתֵי מַעַל / אַף בְּאֶפֶס כָּל פֹּעַל</p>

<p>אַצְתָּ וַתַּעַל / אֲרוּכָה גַם תַּעַל</p>

<p>אַף קָרָאתָ מִמַּעַל / אֹמֶר לְשָׁבֵי מַעַל / אָנֹכִי אָנֹכִי הוּא</p>

<br />
</blockquote>

<blockquote>
<p>נָזוֹרוּ מִנְּתִיבֶיךָ / נָסוֹגוּ שִׁבְעַת סָרָבֶיךָ</p>

<p>נָאוֹר כְּשׁוּב שׁוֹבָבֶיךָ / נִצְלוּ מֵעֹז לְהָבֶיךָ</p>

<p>נַקֵּה כְּמוֹ כֵן שָׁבֶיךָ / נַהֵר מִשְׁפַּט אוֹהֲבֶיךָ / כִּי הַמִּשְׁפָּט לֵאלֹהִים הוּא</p>

<br />
</blockquote>

<blockquote>
<p>יְצִיר כַּף עֵת שָׁגָה / יִסַּרְתּוֹ בְּקוֹל שְׁאָגָה</p>

<p>יָצָא מִסּוּגָה / יַעַן הֶעֱמִיק מְשׁוּגָה</p>

<p>יוֹם שָׁב מִפּוּגָה / יָהּ חִלַּצְתּוֹ מִתּוּגָה / כִּי בֶן מָוֶת הוּא</p>

<br />
</blockquote>

<blockquote>
<p>שַׁי נִמְאָס כְּהוּשַׁב / שְׁאוֹן זַעְפּוֹ נָשַׁב</p>

<p>שְׁרִירוּת לֵב חָשַׁב / שִׁכֵּל אָח כְּנִקְשָׁב</p>

<p>שָׁפַךְ שִׂיחַ וְשָׁב / שִׁוַּע לְךָ בְּמוֹשָׁב / כִּי אָמַר פֶּן יָמוּת גַּם הוּא</p>

<br />
</blockquote>

<blockquote>
<p>לִי בְּכוֹר הַנִּכְסָף / לִשְׁנֵי כְתָרִים אָסַף</p>
</blockquote>

<blockquote>
<p>לְעֵת שָׁקַד עַל סַף / [ל סַף]</p>
</blockquote>

<blockquote>
<p>לַהַג תְּשׁוּבָה יָסַף / לַאֲשֶׁר יָצוּעַ חָשַׂף / וְאִם עַל הַמִּשְׁכָּב הוּא</p>

<br />
</blockquote>

<blockquote>
<p>מָעַד אֲשׁוּר חַכְלִיל / מוּל הוֹמִיָּה כְּחָלִיל</p>
</blockquote>

<blockquote>
<p>מִ[שֶּׁבְּחַ]רְתּוֹּ נָגִיד [וּפָ]לִיל / מוּכָן לְנֵזֶר וְכָלִיל</p>
</blockquote>

<blockquote>
<p>מוּמוֹ מְזֻקָּק בַּעֲלִיל / מֵאָז יְהוּדָה יְהוֹדֶה לִיל / כִּי פָרוּעַ הוּא</p>

<br />
</blockquote>

<blockquote>
<p>הֵן סָח לְפֶסֶל וּמַזָּל / העליו רָבִיב לְנֶאֱזָל</p>

<p>הָלַם אִישׁ וְגָזַל / הַדְרַת פְּרִי וְזַלְזַל</p>

<p>הָעֵת אַט אָזַל / הוֹד כִּסְאוֹ לֹא הוּזַל / מֶלֶךְ יִשְׂרָאֵל הוּא</p>

<br />
</blockquote>

<blockquote>
<p>בּוֹגֵד פָּרַח וְגַם צָץ / בִּמְאֹד זָר וְהִתְלוֹצָץ</p>

<p>בְּכֵן נִזְרוֹ קֻצַּץ / בְּיַד רוֹעֲדִים רֻצַּץ</p>

<p>בְּעֵת נִכְנַע לְחָצָץ / בְּצִיץ מַמְלַכְתּוֹ נוֹצַץ / וַיֹּאמֶר דְּבַר יְיָ הוּא</p>

<br />
</blockquote>

<blockquote>
<p>נִכְרַת מֵאָז בְּמַזְמֶרֶת / נוֹף כִּנִּיתוֹ צַמֶּרֶת</p>
</blockquote>

<blockquote>
<p>נִתַּן בְּשׁוּחָה נִכְמֶרֶת / נאם רח משה בְּמִשְׁמֶרֶת</p>
</blockquote>

<blockquote>
<p>נִפְקַד לִצְפִירָה נִגְמֶרֶת / נוֹעַד לְמִשְׂרָה נֶאֱמֶרֶת / אֶת הַנָּשִׂיא נָשִׂיא הוּא</p>

<br />
</blockquote>

<blockquote>
<p>גְּעוּלִים מֵאָז כְּשָׁבוּ / גְּנֹן כְּמוֹ כֵן עַם הוּשָׁבוּ</p>

<p>גְּאַל אֲסִירִים בְּבוֹר נוֹשָׁבוּ / גּוֹעִים לְךָ כַּצֹּאן נֶחְשָׁבוּ</p>

<p>גַּם בַּצּוֹם לְפָנֶיךָ יָשָׁבוּ / [גּ שָׁבוּ] / כִּי חֹק לְיִשְׂרָאֵל הוּא</p>

<br />
</blockquote>

<blockquote>
<p>בְּטִיט יָוֵן צָנַחְנוּ / בְּכֵן נֶאֱלַחְנוּ וְנֶאֱנַחְנוּ</p>

<p>בַּשָּׁוְא עָמַלְנוּ וְלֹא נַחְנוּ / בַּאֲשֶׁר לֹא הוּנַחְנוּ</p>

<p>בְּרִיתְךָ אִם זָנַחְנוּ / בִּין כִּי עָפָר אֲנָחְנוּ / כִּי בַמֶּה נְֶחְשָׁב הוּא</p>

<br />
</blockquote>

<blockquote>
<p>יְדִידִים צִדְקָם יִזָּרַע / יָשְׁרְךָ עֲלֵיהֶם יִשְׂתָּרַע</p>

<p>יוֹם לְבָבָם יִקָּרַע / יֹקֶשׁ עֲווֹנָם יִגָּרַע</p>

<p>יָהּ יְגַל וְיִפְרַע / יֵצֶר לֵב הָאָדָם רַע / כִּי מִתְאַנֶּה הוּא</p>

<br />
</blockquote>

<blockquote>
<p>רְאֵה וְהַבֵּט לַחַץ / רְפָא שֶׁבֶר וּמַחַץ</p>

<p>רֹאשׁ מְסִבַּי תַּחַץ / רָם עָלַי כְּשַׁחַץ</p>

<p>רְעַץ כְּאֵבִי בְנַחַץ / רְחַץ לְבָבִי רַחַץ / וְסָלַחְתָּ לַעֲווֹנִי כִּי רַב הוּא</p>

<br />
</blockquote>

<blockquote>
<p>וּכְמוֹ הִצְלִיל תַּנִּין / וְנִעֵר סִלּוֹן וּצְנִין</p>

<p>וְכֵן יַצִּיל אָדֹם מִפְּנִין / וְיִמְחֶה כָעָב וְיַעֲנִין</p>

<p>וְלִבּוֹת קוֹוָיו יַרְנִין / וְרִחַם עַל אָב וְנִין / כִּי חַנּוּן וְרַחוּם הוּא</p>

<br />
</blockquote>

<blockquote>
<p>לְעַם לְךָ יִכְרַע וְיִקְרֹס / לְחָצָץ שִׁנָּיו יִגְרֹס</p>

<p>לְמַיִם טְהוֹרִים תִּפְרֹשׂ / לִזְרֹק עֲלֵיהֶם וְלָרֹס</p>

<p>לְהוֹדוֹת בְּחָלִיל וְקַתְרוֹס / לְךָ כְּמֵאָז בְּפַתְרוֹס / עֶזְרַת אֲבוֹתֵינוּ אַתָּה הוּא.</p>

<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/23833">https://benyehuda.org/read/23833</a></div></body></html>