<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אַאֲמִיר אַאְדִּיר אֲפֻדַּת</title>
	<meta name="author" content="שלמה אבן גבירול"/>
</head>
<body>

<blockquote>
<br />
</blockquote>

<blockquote>
<p>אַאֲמִיר / אַאְדִּיר / אֲפֻדַּת / אֲגֻדַּת / אוֹרָתֶךָ</p>
</blockquote>

<blockquote>
<p>אֲבָאֵר / אֲבָרֵר / בְּרִיקַת / בְּהִיקַת / בְּהִירָתֶךָ</p>
</blockquote>

<blockquote>
<p>אַגְדִּיל / אַגְבִּיר / גֻּלַּת / גְדֻלַּת / גְּבוּרָתֶךָ</p>
</blockquote>

<blockquote>
<p>אֶדְגֹּל / אֶדְרֹשׁ / דַּהֲרַת / דִּבְרַת / דִּירָתֶךָ</p>
</blockquote>

<blockquote>
<p>אֶהְגֶּה / אֶהְדַּר / הִלַּת / הֲמֻלַּת / הַדְרָתֶךָ</p>
</blockquote>

<blockquote>
<p>אוֹדֶה / אוֹדִיעַ / וַעַד / וָתִיקוּתְךָ / וְיִשְׁרָתֶךָ</p>
</blockquote>

<blockquote>
<p>אֲזַמֵּר / אֶזְכֹּר / זָהֳרַת / זִמְרַת / זְכִירָתֶךָ</p>
</blockquote>

<blockquote>
<p>אָחִישׁ / אֲחַסֵּן / חֲתֻלַּת / חֲלִילַת / חֲבוּרָתֶךָ</p>
</blockquote>

<blockquote>
<p>אַטִּיף / אֵטִיב / טִכְסַת / טִיסַת / טָהֳרָתֶךָ</p>
</blockquote>

<blockquote>
<p>אֲיַשֵּׁר / אֲיַקֵּר / יִתְרַת / יִקְרַת / יִשְׁרָתֶךָ</p>
</blockquote>

<blockquote>
<p>אַכְבִּיר / אַכְתִּיר / כִּשְׁרַת / כִּתְרַת / כִּתְרָתֶךָ</p>
</blockquote>

<blockquote>
<p>אֲלַהֵג / אֲלַמֵּד / לַהֲקַת / לְצִדְקַת / לְאִמְרָתֶךָ</p>
</blockquote>

<blockquote>
<p>אַמְלִיץ / אַמְרִיץ / מְלוּכַת / מְסוּכַת / מִשְׂרָתֶךָ</p>
</blockquote>

<blockquote>
<p>אֲנוֹבֵב / אֲנוֹפֵף / נְתִינַת / נְגִינַת / נַהֲרָתֶךָ</p>
</blockquote>

<blockquote>
<p>אֲסַפֵּר / אֲסַבֵּר / שִׂיחַת / שִׂמְחַת / סִתְרָתֶךָ</p>
</blockquote>

<blockquote>
<p>אַעֲמִיד / אַעֲנִיד / עֲטֶרֶת / עֲתֶרֶת / עֲתַרְתֶּךָ</p>
</blockquote>

<blockquote>
<p>אֶפְתַּח / אֶפְצַח / פְּקֻדַּת / פַּחְדַּת / פְּלִיאָתֶךָ</p>
</blockquote>

<blockquote>
<p>אֶצְוַח / אֶצְרַח / צְרִיפַת / צְנִיפַת / צְפִירָתֶךָ</p>
</blockquote>

<blockquote>
<p>אֲקַשֵּׁט / אֲקַדֵּשׁ / קִצְבַת / קִרְבַת / קִשְׁרָתֶךָ</p>
</blockquote>

<blockquote>
<p>אֶרְעַשׁ / אֶרְחַשׁ / רְפִידַת / רְבִידַת / רוֹמְמוּתֶךָ</p>
</blockquote>

<blockquote>
<p>אֲשַׁחֵר / אֲשׁוֹרֵר / שְׁמִירַת / שִׁירַת / שִׁפְרָתֶךָ</p>
</blockquote>

<blockquote>
<p>אֲתַכֵּן / אֲתַקֵּן / תְּכוּנַת / תְּמוּנַת / תִּקְרָתֶךָ</p>

<br />
</blockquote>

<blockquote>
<p>תִּקְרָתְךָ אַדִּיר בַּמָּרוֹם נִצֶּבֶת</p>

<p>נִצֶּבֶת מֶמְשַַׁלְתְּךָ וְלָנֶצַח יוֹשֶׁבֶת</p>

<p>יוֹשֶׁבֶת סִתְרָתְךָ בַּחֲתֻלַּת שַׁלְהֶבֶת</p>

<p>שַׁלְהֶבֶת מִפֹּה וּמִפֹּה לַהֶבֶת</p>

<p>לַהֶבֶת תְּלַהֵט לְעֻמַּת מִרְכֶּבֶת</p>

<p>מִרְכֶּבֶת עֻזְּךָ הִיא הַנִּצֶּבֶת</p>

<p>הַנִּצֶּבֶת מוּל טִפְסָר יוֹשֵׁב בַּשֶּׁבֶת</p>

<p>בַּשֶּׁבֶת מִיָּמִין שְׁחָקִים רוֹכֶבֶת</p>

<p>רוֹכֶבֶת אֲפֻדַּת שְׁבִיעִי בְּרֹאשׁוֹ בְּמַצֶּבֶת</p>

<p>בְּמַצֶּבֶת שִׁבְעָה בְּפַרְגּוֹד יוֹשֶׁבֶת</p>

<p>יוֹשֶׁבֶת מִלְּפָנִים נִשְׁקְפָה יוֹבֶבֶת</p>

<p>יוֹבֶבֶת מוּל מִרְכַּבְתְּךָ הַנִּשְׁלֶבֶת</p>

<p>הַנִּשְׁלֶבֶת בְּרוּחַ וְעָנָן וְצָרֶבֶת</p>

<p>וְצָרֶבֶת תּוֹךְ קֶרַח מֵאֵין דּוֹאֶבֶת</p>

<p>דּוֹאֶבֶת וְרוֹפֶפֶת עֲלִיָּה הַנֶּחְצֶבֶת</p>

<p>הַנֶּחְצֶבֶת לְקוֹל הֲמֻלָּה אוֹתְךָ אוֹהֶבֶת</p>

<p>אוֹהֶבֶת עֻזְּךָ גַּם בְּקוֹל גַּם בְּמַחְשֶׁבֶת</p>

<p>בְּמַחְשֶׁבֶת וּבְקוֹל רָנֵּי זְמִירוֹת נוֹבֶבֶת</p>

<p>נוֹבֶבֶת רִגְשַׁת הָאַרְבַּע סָבִיב גּוֹבֶבֶת</p>

<p>גּוֹבֶבֶת שְׁלֹשִׁים וָשֵׁשֵׁ נֶגְדְּךָ בְּמִקְצֶבֶת</p>

<p>בְּמִקְצֶבֶת יָמִין וּשְׂמֹאל לְךָ עֹז יוֹהֶבֶת</p>

<p>יוֹהֶבֶת קֶדֶם וְאָחוֹר בְּאַלְפֵי רְבָבוֹת רוֹכֶבֶת</p>

<p>רוֹכֶבֶת עַל מְקוֹמְךָ הוֹלֶכֶת וְסוֹבֶבֶת</p>

<p>וְסוֹבֶבֶת לִרְאוֹת בְּזִיו הַמִּרְכְֶּבֶת</p>

<p>מִי כַּיְיָ אֱלֹהֵינוּ הַמַּגְבִּיהִי לָשֶׁבֶת</p>

<br />
</blockquote>

<blockquote>
<p>לָשֶׁבֶת נַאֲמִיר אֱיָלָךְ / נַבִּיעַ בְּגָדְלָךְ</p>

<p>כְּמוֹ גְּדוּדֵי גַלְגַּלִּים דְּגוּלִים דִּגְלָךְ</p>

<p>נְהַדֵּר הִלּוּלָךְ / נוֹדֶה וְנַגְדִּילָךְ</p>

<p>כְּמוֹ זְקוּפֵי זְרוּתִים חוֹקְרִים חֵילָךְ</p>

<p>מַטִּיף טִלּוּלָךְ / נְיַקֵּר יִחוּלָךְ</p>

<p>כְּמוֹ כִתֵּי כְרוּבִים לוֹהֲגִים לְמוּלָךְ</p>

<p>נַמְרִיץ מַהֲלָלָךְ / נְנוֹבֵב נִהוּלָךְ</p>

<p>כְּמוֹ סִדְרֵי שְׂרָפִים עוֹמְסִים עֻלָּךְ</p>

<p>נִפְצֶה פָעֳלָךְ / נְצַפֶּה צִלָּךְ</p>

<p>כְּמוֹ קְרוּנֵי קְרוּנִים רָצִים רַגְלָךְ</p>

<p>נָשׁוּר שְׁבִילָךְ / נְתַכֵּן תִּלּוּלָךְ</p>

<p>כְּמוֹ שְׁבִיבֵי שְׁחָקִים לוֹמְדִים לְהַלְלָךְ</p>

<p>נְמַלֵּל מַכְלוּלָךְ / נְהַלֵּל הִלָּךְ</p>

<p>כְּמוֹ חֵילֵי זְקוּפִים כֶּתֶר יִתְּנוּ לָךְ.</p>

<br />
</blockquote>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/24505">https://benyehuda.org/read/24505</a></div></body></html>