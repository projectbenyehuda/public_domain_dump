<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>יְיָ אֵל אַדִּיר</title>
	<meta name="author" content="שלמה אבן גבירול"/>
</head>
<body>

<blockquote>
<br />
</blockquote>

<blockquote>
<p>אֲדֹנָי אֵל אַדִּיר עוֹטֶה אוֹר כָּאֲדֶּרֶת</p>

<p>מָעוֹן בְּאֶחָד וְאֵין שֵׁנִי לַמַּחְבֶּרֶת</p>

<p>אַתָּה גָדוֹל מֵאָז בְּאֵין תְּבוּנָה נֶחְקֶרֶת</p>

<p>הָיִיתָ דָּגוּל עַד לֹא פְעֻלָּה נוֹצֶרֶת</p>

<p>לָּנוּ הֲיִכּוֹן לְסַפֵּר גְּבוּרַת זְרוֹעַ גְּבֶרֶת</p>

<p>בְּדוֹר וָדוֹר אֱמוּנָתְךָ מֵאֵין נִגְמֶרֶת</p>

<p>בְּטֶרֶם זְרוּתִים נִמְתָּחוּ יְמִינְךָ נֶאְדֶּרֶת</p>

<p>הָרִים חִסַּנְתָּ וַתְּכוֹנֵן שְׁתִיָּה נִגְדֶּרֶת</p>

<p>יֻלָּדוּ טְפוּחֵי סְעָרָה וְסוּפָה נֶחֱרֶדֶת</p>

<p>וַתְּחוֹלֵל יְמִינְךָ שְׁעָלִים בְּמִדָּה נִגְזֶרֶת</p>

<p>אְֶרֶץ כֵּהָה הוֹפַעְתָּ וַתַּתְוִיךְ גֻּלָּה נִבְצֶרֶת</p>

<p>וְתֵבֵל לִכַּדְתָּ מִשְׁבְּרֵי צוּלוֹת בְּמוֹסֶרֶת</p>

<p>וּמֵעוֹלָם מִלֵּאתָ גֵיא דִשְׁנֵי צִיץ וְצַמֶּרֶת</p>

<p>עַד נְטוּיֵי זְבוּל עִטַּרְתָּ זְקוּפִים בְּכוֹתֶרֶת</p>

<p>עוֹלָם סָמַכְתָּ זִיז וְצִפּוֹר מֵרְקַק צַנְתֶּרֶת</p>

<p>אַתָּה עָרַכְתָּ שֻׁלְחָן וַתַּקְדֵּם כֵּרָה מְסֻדֶּרֶת</p>

<p>אֵל פֵּאַרְתָּ צָלוּם בְּצוּרָה מְהֻדֶּרֶת</p>

<p>צִוִּיתָ חֹק וַיְהִי כֵן בְּמִלָּה נֶאֱמֶרֶת</p>

<p>קְצֵה גְדֻלָּתְךָ נִפְלָאָה לְמַזְכֶּרֶת</p>

<p>רַבּוּ פְלָאֶיךָ מִסַּפֵּר בְּמִלָּה מְבֹאֶרֶת</p>

<p>שַׁרְתִּי אַחַת מִנִּי אֶלֶף וְיָדִי נִקְצֶרֶת</p>

<p>תָּקַפְתָּ מְאֹד תּוֹכֵן שְׁחָקִים בַּזֶּרֶת</p>

<p>לְךָ יְיָ הַגְּדֻלָּה וְהַגְּבוּרָה וְהַתִִּפְאֶרֶת</p>

<br />
</blockquote>

<blockquote>
<p>וְהַתִּפְאֶרֶת אֲפֻדָּתְךָ מֵאָז פּוֹדֶה וְגוֹאֵל</p>

<p>נֵצַח תְּקֻדַּשׁ יוֹשֵׁב תְּהִלּוֹת יִשְׂרָאֵל</p>

<p>יְקָרְךָ יְצַלְצְלוּ רִבְבוֹת מִיכָאֵל</p>

<p>שִׁירְךָ יְסַלְסְלוּ אַלְפֵי גַבְרִיאֵל</p>

<p>לְךָ עֹז יִתְּנוּ צִבְאוֹת רְפָאֵל</p>

<p>מַהֲלָלָךְ יְתַנּוּ מַחֲנוֹת נוּרִיאֵל</p>

<p>הֲמֻלּוֹת הֲמֻלּוֹת מְזַמְּרִים לָאֵל</p>

<p>חוֹקְרִים שֵׁם יָהּ נִקְרָא אַכְתְּרִיאֵל</p>

<p>זְקוּפִים כְּאֶחָד לָז לְלָז שׁוֹאֵל</p>

<p>הַלְלוּיָהּ הַלְלוּ אֵל</p>

<br />
</blockquote>

<blockquote>
<p>אֵל נִקְדָּשׁ לְמַעְלָה בְּאֵלֵי אוּרִים / וּלְמַטָּה בִּבְנֵי בְּכִירִים</p>

<p>לְמַעְלָה בְּגַעַשׁ גַּלְגַּלִים / וּלְמַטָּה בִּבְנֵי בְחִירִים</p>

<p>לְמַעְלָה בְּהִלּוֹת הַבְּזָקִים / וּלְמַטָּה בְּוַעַד וְתִיקִים</p>

<p>לְמַעְלָה בְּזִמְרַת זִקִּים / וּלְמַטָּה בְּחֹסֶן חֲשׁוּקִים</p>

<p>לְמַעְלָה בְּטֹהַר טָסִים / וּלְמַטָּה בְּיִקְרֵי יְחָסִים</p>

<p>לְמַעְלָה בְּכֶתֶר כְּרוּבִים / וּלְמַטָּה בְּלֶקַח לְבוּבִים</p>

<p>לְמַעְלָה בְּמַעֲנֵה מְלָכִים / וּלְמַטָּה בְּנֵצַח נְסִיכִים</p>

<p>לְמַעְלָה בְּשִׂיחַ שְׂרָפִים / וּלְמַטָּה בְּעֶתֶר עֲטוּפִים</p>

<p>לְמַעְלָה בְּפֶצַח פְּרוּפִים / וּלְמַטָּה בְּצֶרַח צְרוּפִים</p>

<p>לְמַעְלָה בִּקְהַל קְדוֹשִׁים / וּלְמַטָּה בְּרִנַּת רָאשִׁים</p>

<p>לְמַעְלָה בְשִׁירַת שְׁקוּפִים / וּלְמַטָּה בְּתֹכֶן תְּקוּפִים</p>

<br />
</blockquote>

<blockquote>
<p>תְּקוּפִים בְּשֶׁנֶן בְּשֶׁקֶד בְּשֶׁבַח שִׁירוֹת יַשְׁבִּיצוּ</p>

<p>בְּלַהַג בְּלֶמֶד בְּלֶקַח לְבָבוֹת יָלִיצוּ</p>

<p>בְּמַעַן בְּמֶלֶץ בְּמֶרֶץ מִלּוֹת יַמְרִיצוּ</p>

<p>בְּהֶגֶה בְּהוֹד בְּהָדָר הָגוּת יְהַרְבִּיצוּ</p>

<p>בְּצַהַל בְּצֶוַח בְּצֶרַח צְהוּרִים יָצִיצוּ</p>

<p>בְּעֶתֶר בְּעֶרֶץ בְּעֶלֶץ עֲנָוִים יַעֲלִיצוּ</p>

<p>בְּיֹשֶׁר בְּיֹתֶר בְּיֹקֶר יְשֵׁנִים יָקִיצוּ</p>

<p>בְּרַחַשׁ בְּרַעַשׁ בְּרֶגֶשׁ רַגְלָם יָרִיצוּ</p>

<p>וְהִקְדִּישׁוּ אֶת קְדוֹשׁ יַעֲקֹב וְאֶת אֱלֹהֵי יִשְׂרָאֵל יַעֲרִיצוּ.</p>

<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/23934">https://benyehuda.org/read/23934</a></div></body></html>