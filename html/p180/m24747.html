<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>שְׁמֹר לִבִּי</title>
	<meta name="author" content="שלמה אבן גבירול"/>
</head>
<body>

<blockquote>
<br />
</blockquote>

<blockquote>
<p>שְׁמֹר לִבִּי מַעֲנֶה / הֱיֵה בִמְאֹד נַעֲנֶה</p>

<p>יְרָא הָאֵל וּמְנֵה / דְבָרָיו הַיְשָׁרִים</p>

<br />
</blockquote>

<blockquote>
<p>וְהוּא יִסְלַח אַשְׁמָה / וְהוּא יַרְבֶּה עָצְמָה</p>

<p>וְהוּא יִתֵּן חָכְמָה / לְהָבִין נִמְהָרִים</p>

<br />
</blockquote>

<blockquote>
<p>אֲסַפֵּר תּוּשִׁיּוֹת / מְתוּקוֹת לַפִּיּוֹת</p>

<p>וְאַצִּיב תַּלְפִּיּוֹת / לְאַשֵּׁר הָעוֹבְרִים</p>

<br />
</blockquote>

<blockquote>
<p>וְאַזְכִּיר מִצְווֹת עֲשֵׂה / בְּדַת מָעֹז וּמַחְסֶה</p>

<p>וְעַל פִּשְׁעִי יְכַסֶּה / מְגַלֶּה נִסְתָּרִים</p>

<br />
</blockquote>

<blockquote>
<p>שְׁמוֹנֶה וְאַרְבָּעִים / וּמָאתַיִם תְּקוּעִים</p>

<p>כְּמוֹ מַסְמְרוֹת נְטוּעִים / בְּמִסְפַּר אֵבָרִים</p>

<br />
</blockquote>

<blockquote>
<p>בְּסִינַי נוֹדָעוּ / וּמֵרוּם נִשְׁמָעוּ</p>

<p>וְיַחְדָּו הָטְבָּעוּ / בְּתוֹךְ עֲשֶׂרֶת דְּבָרִים</p>

<br />
</blockquote>

<blockquote>
<p>אֲשֶׁר הָתְווּ הַתְווֹת / בְּתֵבוֹת נִשְׁתָּווֹת</p>

<p>בְּמִסְפַּר הַמִּצְווֹת / וּבָהֶם נֶאֱמָרִים</p>

<br />
</blockquote>

<blockquote>
<p>וְהַמּוֹשִׁיעֶךָ / וְהַמּוֹדִיעֶךָ</p>

<p>עֲדֵי אֲשֶׁר לְרֵעֶךָ / נְתָנָם נֶחְקָרִים</p>

<br />
</blockquote>

<blockquote>
<p>וְהִרְעִים אֵל דֵּעוֹת / בְּקוֹל הִפְלִיא זְוָעוֹת</p>

<p>מְקַפֵּץ עַל גְּבָעוֹת / מְדַלֵּג עַל הָרִים</p>

<br />
</blockquote>

<blockquote>
<p>וְעֵת קָרָא אוֹתָם / רְעָדָה אֲחָזָתַם</p>

<p>וְיָצְאָה נִשְׁמָתָם / בְּרֶטֶט וּשְׁבָרִים</p>

<br />
</blockquote>

<blockquote>
<p>וְהוֹרִיד טַל אֵדָיו / לְעַמּוֹ וַעֲבָדָיו</p>

<p>וְהֵשִׁיב בַּחֲסָדָיו / נְשָׁמוֹת לִפְגָרִים</p>

<br />
</blockquote>

<blockquote>
<p>אֲנִי הוֹצֵאתִיךָ / אֲנִי הִזְהַרְתִּיךָ</p>

<p>אֲנִי הִדְרַכְתִּיךָ / בְּדַרְכֵי מֵישָׁרִים</p>

<br />
</blockquote>

<blockquote>
<p>לְיַחֵד אֵל אָיֹם / שְׁתֵּי פְעָמִים בַּיּוֹם</p>

<p>לְהִתְפַּלֵּל יוֹם יוֹם / עֲרָבִים וּשְׁחָרִים</p>

<br />
</blockquote>

<blockquote>
<p>לְעָבְדוֹ וּלְאָהֳבוֹ / בְּלֵב וּלְדָבְקָה בוֹ</p>

<p>וְלִתְמֹךְ בִּנְתִיבוֹ / פְּעָמִים וַאֲשׁוּרִים</p>

<br />
</blockquote>

<blockquote>
<p>לְקַדֵּשׁ תַּעֲצוּמוֹ / לְיִרְאָה מִזַּעְמוֹ</p>

<p>לְהִשָּׁבַע בִּשְׁמוֹ / בְּלִי שָׁוְא וּשְׁקָרִים</p>

<br />
</blockquote>

<blockquote>
<p>לְצַדֵּק דִּינֵהוּ / וְלִרְדֹּף צִדְקֵהוּ</p>

<p>וְלִשְׁמֹר דָּתֵהוּ / וְלַעֲשׂוֹת מַאֲמָרִים</p>

<br />
</blockquote>

<blockquote>
<p>דְּבָרָיו שִׂים מַרְפֵּא / עֲלֵי לֵב גַּם עַל פֶּה</p>

<p>וְכָתְבֵם עַל סִפֵּי / מְזוּזוֹת וּשְׁעָרִים</p>

<br />
</blockquote>

<blockquote>
<p>וְשִׁנַּנְתָּם תָּמִיד / לְבִנְךָ וּלְתַלְמִיד</p>

<p>וְהַבְּרָכוֹת תַּצְמִיד / לְמֵאָה נִגְמָרִים</p>

<br />
</blockquote>

<blockquote>
<p>בְּכוֹר בָּנִים תִּפְדֶּה / וְטוֹטָפוֹת תַּעְדֶּה</p>

<p>וּבִכְנַעֲנִי תִרְדֶּה / וְתִמּוֹל בִּבְשָׂרִים</p>

<br />
</blockquote>

<blockquote>
<p>פְּדֵה פֶּטֶר הַחֲמוֹר / וְהַשַּׁבָּת תִּשְׁמֹר</p>

<p>וְהַהַלֵּל תִּגְמֹר / בְּיָמִים נִסְפָּרִים</p>

<br />
</blockquote>

<blockquote>
<p>וְעַל כַּנְפֵי בִגְדָּךְ / גְּדִילִים תַּעֲשֶׂה לָּךְ</p>

<p>וְהַלְוֵה דַל וָדָךְ / וּפַיֵּס בִּדְבָרִים</p>

<br />
</blockquote>

<blockquote>
<p>קְבַע בִּרְכַּת מָזוֹן / בְּאַט וּבְחִפָּזוֹן</p>

<p>וְלֹא תִמְצָא רָזוֹן / בְּעִנּוּי כִּפּוּרִים</p>

<br />
</blockquote>

<blockquote>
<p>עֲבוֹט עָנִי הָשֵׁב / וְאִתָּךְ אַל יֵשֵׁב</p>

<p>וְהַגָּזֵל תָּשֵׁב / וְעֹשֶׁק מִסְחָרִים</p>

<br />
</blockquote>

<blockquote>
<p>הֱיֵה לַשָּׂב עָנָו / לְשִׂכְלוֹ וּלְשָׁנָיו</p>

<p>וְתָקוּם מִפָּנָיו / וּפָנָיו נֶהְדָּרִים</p>

<br />
</blockquote>

<blockquote>
<p>וְתִלְמֹד וּתְלַמֵּד / וְהוֹרֶיךָ כַּבֵּד</p>

<p>וְתָשִׁיב כָּל אוֹבֵד / וְתַקְדִּישׁ מֻבְכָּרִים</p>

<br />
</blockquote>

<blockquote>
<p>וְהַדַּלִּים רַחֵם / וְהַחוֹלִים שִׂיחֵם</p>

<p>וְהָאֲבֵלִים נַחֵם / וְתִקְבֹּר נִגְזָרִים</p>

<br />
</blockquote>

<blockquote>
<p>וְלִפְתֹּחַ לָתֵת / לְאֶבְיוֹן יֵחָתֵת</p>

<p>וְלַשְׁמִיד וּלְמוֹתֵת / עֲמָלֵק רֹאשׁ צָרִים</p>

<br />
</blockquote>

<blockquote>
<p>לְבָעֵר מַחְמֶצֶת / לְכָלָה נֶחְרֶצֶת</p>

<p>וְלִשְׂרֹף מִפְלֶצֶת / אֱלִילִים וַאֲשֵׁרִים</p>

<br />
</blockquote>

<blockquote>
<p>לְעַנֵּג יוֹם מְנוּחָה / בְּהַשְׁקֵט וּבְבִטְחָה</p>

<p>וְלָחֹג וּלְשִׂמְחָה / וְלֶאֱהֹב הַַגֵּרִים</p>

<br />
</blockquote>

<blockquote>
<p>וְהַצְּדָקָה לַעֲשׂוֹת / כְּפִי יַד וּכְמִסּוֹת</p>

<p>וּמַשְׂאוֹת מַעְמָסוֹת / לְהָקִים וּלְהָרִים</p>

<br />
</blockquote>

<blockquote>
<p>וְתַלְמוּד שַׁעֲשׁוּעִים / לְהַדֵּר וּלְהַנְעִים</p>

<p>וְתוֹכַחַת רֵעִים / וְאַהֲבַת הַחֲבֵרִים</p>

<br />
</blockquote>

<blockquote>
<p>וְתֻמָּה וַעֲנָוָה / וְיֵין קִדּוּשׁ חֶדְוָה</p>

<p>וְיִרְאַת מִקְדָּשׁ וַ-/חֲכָמִים עִם הוֹרִים</p>

<br />
</blockquote>

<blockquote>
<p>וְלָמֹד נֶאֱמָנָה / לְבָנִים בִּרְנָנָה</p>

<p>לְיָתוֹם וְאַלְמָנָה / וְלֵוִי עִם גֵּרִים</p>

<br />
</blockquote>

<blockquote>
<p>שְׁמֹר מַעְשֵׂר עָנִי / וְגַם מַעֲשֵׂר שֵׁנִי</p>

<p>וְרִאשׁוֹן וּשְׁמִינִי / תְּקַדֵּשׁ בַּהֲדָרִים</p>

<br />
</blockquote>

<blockquote>
<p>וּמַעֲשֵׂר מִמַּעֲשֵׂר / וְגַם וִדּוּי מַעֲשֵׂר</p>

<p>וּמִבְּהֵמָה תַעְשֵׂר / וְרֹאשׁ גֵּז הָעֲדָרִים</p>

<br />
</blockquote>

<blockquote>
<p>וְקָדְשֵׁי מַתָּנִי / וּמַעְשֵׂר הַשֵּׁנִי</p>

<p>תְּאָכְלֵם בִּמְעוֹנִי / וְהַחַלָּה תָרִים</p>

<br />
</blockquote>

<blockquote>
<p>וְחַזֵּק מָךְ נָמוֹט / וְלָעַד לֹא תִמּוֹט</p>

<p>וּבַשְּׁבִיעִית תִּשְׁמֹט / סְפִיחִים וּנְזִירִים</p>

<br />
</blockquote>

<blockquote>
<p>וְתִשְׁמֹט מַשָּׂאוֹת / וְשִׁכְחָה עִם פֵּאוֹת</p>

<p>בְּאִילָן וּתְבוּאוֹת / וְעוֹלְלוֹת מִבְּצִירִים</p>

<br />
</blockquote>

<blockquote>
<p>וְלֶקֶט הַקָּצִיר / וּפֶרֶט הַבָּצִיר</p>

<p>עֲזֹב לִבְלִי תָּצִיר / לְדַלִּים נֵאָרִים</p>

<br />
</blockquote>

<blockquote>
<p>וְאֵלֵימוֹ הַבֵּט / בְּהַעֲנֵק וּבְהַעֲבֵט</p>

<p>וְתֵן פֶּן תִּלָּבֵט / נְדָבוֹת וּנְדָרִים</p>

<br />
</blockquote>

<blockquote>
<p>שְׂמַח וֶאֱמֹר הֶאָח / בְּהַחֲיוֹתְךָ הָאָח</p>

<p>וְהַנּוֹתָר בָּאָח / יְהֻשְׁלַךְ עַל אוּרִים</p>

<br />
</blockquote>

<blockquote>
<p>וּפִגּוּל כִּי יַבְאֵשׁ / שְׂרֹף אוֹתוֹ בָאֵשׁ</p>

<p>וּפֶסַח בִּצְלִי אֵשׁ / וּמַצּוֹת וּמְרוֹרִים</p>

<br />
</blockquote>

<blockquote>
<p>וְרִאשׁוֹן וּשְׁבִיעִי / תְּקַדֵּשׁ חַג יִשְׁעִי</p>

<p>וּמִקְרָא שָׁבוּעִי / בְּבִכּוּרֵי קְצִירִים</p>

<br />
</blockquote>

<blockquote>
<p>וְיוֹם זִכְרוֹן תְּרוּעָה / וְיוֹם כִּפּוּר תּוֹעָה</p>

<p>וְסֻכָּה וְאַרְבָּעָה / צְמָחִים נִבְחָרִים</p>

<br />
</blockquote>

<blockquote>
<p>עֲרָבִים בִּסְמָדַר / וְעֵץ עָבוֹת נֶהְדָּר</p>

<p>וּבִפְרִי עֵץ הָדָר / וְכַפּוֹת הַתְּמָרִים</p>

<br />
</blockquote>

<blockquote>
<p>וְכֹהֵן הוּקַם עָל / בְּאַלְמָנָה יִגְעַל</p>

<p>וּבִבְתוּלָה יִבְעַל / וְיָדֵהוּ יָרִים</p>

<br />
</blockquote>

<blockquote>
<p>וְיֵדַע הָעִתִּים / לְטַהֵר סוּת וּבָתִים</p>

<p>וּפָתוֹת הַפִּתִּים / וְהַגֵּשׁ מֻקְטָרִים</p>

<br />
</blockquote>

<blockquote>
<p>וְנִשְׁלַח שָׁלוֹחַ / לְקַטֵּר לִמְלֹחַ</p>

<p>לְכַפֵּר לִסְלֹחַ / פְּשָׁעִים נַעְתָּרִים</p>

<br />
</blockquote>

<blockquote>
<p>וְלִיצֹק וּלְבַלְבֵּל / וְלִשְׁחֹט פַּר וְיוֹבֵל</p>

<p>וְלִמְלֹק וּלְקַבֵּל / וְלִקְמֹץ אַזְכָּרִים</p>

<br />
</blockquote>

<blockquote>
<p>וְכֵן יִלְמַד עִם זֶה / לְהָנִיף וּלְהַזֵּה</p>

<p>וְהַשּׁוֹק וְהֶחָזֶה / לְחֻקּוֹ נֶעְצָרִים</p>

<br />
</blockquote>

<blockquote>
<p>וְיִלְבַּשׁ לִמְלֶאכֶת / שְׂרָד וּבְעֵת לֶכֶת</p>

<p>לְבֵית הַפָּרֹכֶת / בְּגָדִים מָשְׁזָרִים</p>

<br />
</blockquote>

<blockquote>
<p>וְתַבְנִית הַמִּשְׁכָּן / וְלֶחֶם הַנִּתְכָּן</p>

<p>וְשֶׁמֶן הַמְתֻכָּן / לְמִשְׁחָה וְלִמְאוֹרִים</p>

<br />
</blockquote>

<blockquote>
<p>חֲנֻכָּה וּמְלֶאכֶת / קְטֹרֶת נִסֶּכֶת</p>

<p>וְשֵׁשׁ הַמַּעֲרֶכֶת / שְׁתַּיִם כִּכָּרִים</p>

<br />
</blockquote>

<blockquote>
<p>שְׁלָמִים עִם מָנוֹת / וְעוֹלוֹת קָרְבָּנוֹת</p>

<p>וְשָׁלֹשׁ מַתָּנוֹת / בְּמוֹעֲדִים נִזְכָּרִים</p>

<br />
</blockquote>

<blockquote>
<p>וְהָעֹמֶר נַהֵל / וְנֵר שַׁבָּת יָהֵל</p>

<p>וּפָרָשַׁת הַקְהֵל / וְשׁוֹפְטִים עִם שׁוֹטְרִים</p>

<br />
</blockquote>

<blockquote>
<p>לְמַחְקֹרֶת רִיבוֹת / נְפָשׁוֹת וּמַעֲרָבוֹת</p>

<p>וְדִין אַרְבַּע אָבוֹת / נְזִיקִים נִשְׁמָרִים</p>

<br />
</blockquote>

<blockquote>
<p>וְקֶצֶב וּתְכוּנָה / לְחָדְשֵׁי הַשָּׁנָה</p>

<p>וּמַתְּנוֹת הַכְּהֻנָּה / לְאַרְבַּע עִם עֶשְׂרִים</p>

<br />
</blockquote>

<blockquote>
<p>וְהַתְּקוּפוֹת מַלֹּאת / וְנֵר חֲנֻכָּה הַעֲלוֹת</p>

<p>וְלֵרָאוֹת לַעֲלוֹת / וּבִשְׁנֵי מַעַשְׂרִים</p>

<br />
</blockquote>

<blockquote>
<p>לְהַנְעִים חֳמָשִׁים / וְגַם לִהְיוֹת קְדוֹשִׁים</p>

<p>וְלִסְבֹּל נִפְרָשִׁים / בְּעִתִּים נִגְזָרִים</p>

<br />
</blockquote>

<blockquote>
<p>וְשֶׁבֶת בִּבְהֵמָה / וְעֶבֶד עִם אָמָה</p>

<p>וּבִכּוּרֵי אֲדָמָה / וּמִקְרָא בִכּוּרִים</p>

<br />
</blockquote>

<blockquote>
<p>וְזֵרוּז מָתְנַיִם / וְצִדּוּק מֹאזְנַיִם</p>

<p>וּמַתַּת פִּי שְׁנַיִם / לְבָנִים הַבְּכוֹרִים</p>

<br />
</blockquote>

<blockquote>
<p>וְחֹק אֵיפוֹתַיִם / וְגַם מִדּוֹתַיִם</p>

<p>וּמוֹצָא שְׂפָתַיִם / וּפִדְיוֹן נִמְכָּרִים</p>

<br />
</blockquote>

<blockquote>
<p>וְחֹפֶשׁ הָאָמָה / בְּסִמָּן נִכְתָּמָה</p>

<p>וְדִין עָרֵי חוֹמָה / וּבָתֵי הַחֲצֵרִים</p>

<br />
</blockquote>

<blockquote>
<p>וְאָדָם לֹא יָדוֹן / בְּנִמְכָּר עַל זָדוֹן</p>

<p>בְּיוֹבֵל וּמוֹת אָדוֹן / יְשֻׁלַּח לִדְרוֹרִים</p>

<br />
</blockquote>

<blockquote>
<p>וְצֵאת עִבְרִית חָפְשִׁית / בְּיוֹבֵל וְצֵאת שִׁשִּׁית</p>

<p>וְעוֹרוֹת וַחֲמִשִּׁית / וְהַבְדֵּל שֵׁשׁ עָרִים</p>

<br />
</blockquote>

<blockquote>
<p>וְדִין שִׁפְחָה חֲרוּפָה / וְסוֹד עֶגְלָה עֲרוּפָה</p>

<p>וּפֶסַח לִתְרוּפָה / לְלֹא הֵמָּה טְהוֹרִים</p>

<br />
</blockquote>

<blockquote>
<p>וְטָהֳרַת הַדָּווֹת / בְּמֵימֵי הַמִּקְווֹת</p>

<p>וּפַר בָּא עַל מִצְווֹת / וּפַר יוֹם כִּפּוּרִים</p>

<br />
</blockquote>

<blockquote>
<p>וְטָהֳרַת הַטֻּמְאָה / בְּקָרְבָּן הַנִּרְאָה</p>

<p>וְקָרְבַּן חַטָּאָה / וּמוּסָפִין עֶשְׂרִים</p>

<br />
</blockquote>

<blockquote>
<p>וְיוֹרֵד עִם עוֹלֶה / וּוַדַּאי עִם נִתְלֶה</p>

<p>וְחֵרֶם הַמֻּפְלֵא / וְעֵרֶךְ הַנּוֹדְדִים</p>

<br />
</blockquote>

<blockquote>
<p>וְיָד וְיָתֵד לַחְפֹּר / וְהָעֹמֶר לִסְפֹּר</p>

<p>וְאֵם קַן הַצִּפּוֹר / לְשַׁלַּח בַּיְעָרִים</p>

<br />
</blockquote>

<blockquote>
<p>וְכָל טֻמְאָה הַפְלוֹת / בְּשֶׁרֶץ וּנְבֵלוֹת</p>

<p>וְאָדָם עִם מִכְלוֹת / וּמַשְׁקִים נִגָּרִים</p>

<br />
</blockquote>

<blockquote>
<p>וְהַסֵּט וְשׁוֹכֶבֶת / וּמִקְרֵה מַחֲשֶׁבֶת</p>

<p>וְיִבּוּם נֶעֱזֶבֶת / וְאִגֶּרֶת פּוּרִים</p>

<br />
</blockquote>

<blockquote>
<p>וְחָלוֹץ וָרֶקֶת / לְאִשָּׁה נִתֶּקֶת</p>

<p>וְקֹץ כַּף מַחֲזֶקֶת / מְבוּשֵׁי הַגְּבָרִים</p>

<br />
</blockquote>

<blockquote>
<p>וְדִין אֵשֶׁת שִׁבְיָה / וְחֹק פִּרְיָה רִבְיָה</p>

<p>וְתִלְבֹּשֶׁת עֶרְיָה / וְנִסּוּךְ מֵי קָרִים</p>

<br />
</blockquote>

<blockquote>
<p>וְעָרְלָה וְהִלּוּלִים / וּמִשְׁנֶה לַמּוֹשְׁלִים</p>

<p>בְּיוֹמָם תֵּן הַשְׁלִים / שְׂכַר הַנִּשְׂכָּרִים</p>

<br />
</blockquote>

<blockquote>
<p>בְּרָכוֹת וּקְלָלוֹת / וּמֶכֶס וּנְחָלוֹת</p>

<p>וְסִיד אֲבָנִים גְּדוֹלוֹת / וְיוֹבֵל לִדְרוֹרִים</p>

<br />
</blockquote>

<blockquote>
<p>חֲצוֹצְרוֹת הָעֵדָה / וּמוּרָם מִתּוֹדָה</p>

<p>וְטִבּוּל יוֹלֵדָה / וּמִדַּם הַמְּקוֹרִים</p>

<br />
</blockquote>

<blockquote>
<p>וּפָרָה לִשְׂרֵפָה / וְחָזֶה לִתְנוּפָה</p>

<p>וּמַעְשֵׂר הָאֵיפָה / וְהַתְּרוּמָה הָרִים</p>

<br />
</blockquote>

<blockquote>
<p>וְעִיר יַד שׁוֹלַחַת / לְמַלֵּט מִשַּׁחַת</p>

<p>וְעִיר הַנִּדַּחַת / לְהַחְרִיב וּלְהַחְרִים</p>

<br />
</blockquote>

<blockquote>
<p>וְעִיר כִּי תִסָּגֵר / אֲבָנֶיהָ תַּגֵּר</p>

<p>נְבֵלָה תֵּן לַגֵּר / וּמָכוֹר לַנָּכְרִים</p>

<br />
</blockquote>

<blockquote>
<p>דְּמֵי כֹפֶר תִּשְׁקֹל / וְהַמֵּסִית תִּסְקֹל</p>

<p>בְּיַעַן הֵרִים קוֹל / לְעָבְדָה לַאֲחֵרִים</p>

<br />
</blockquote>

<blockquote>
<p>וְחוֹלֵם וְעֵד זוֹמֵם / כְּאֶחָד הַחֲרִימֵם</p>

<p>לְבִלְתִּי יִתְרוֹמֵם / לְנַבֵּא בִשְׁקָרִים</p>

<br />
</blockquote>

<blockquote>
<p>וּבִפְרָעוֹת תִּפְרַע / לְמוֹצִיאֵי שֵׁם רָע</p>

<p>וְאִישׁ זָב וּמְצֹרָע / בְּהַזּוֹת נִטְהָרִים</p>

<br />
</blockquote>

<blockquote>
<p>וּבָזֶה יֵרָפֵא / טְמֵא מֵת אוֹ נִסְפֶּה</p>

<p>וּמַדִּיחַ תִּסְפֶּה / וְיִירְאוּ נִשְׁאָרִים</p>

<br />
</blockquote>

<blockquote>
<p>וְחוֹבֵל בַּחֲמִשָּׁה / תְּכַסֵּהוּ בוּשָׁה</p>

<p>וְדָם עַל יַבָּשָׁה / תְּכַסֶּה בַּעֲפָרִים</p>

<br />
</blockquote>

<blockquote>
<p>וְהַשׁוֹטֶה תַּשְׁקֶה / לְמַעַן תִּנָּקֶה</p>

<p>וְעָשִׂיתָ מַּעֲקֶה / לְהָסִיר מַכְמוֹרִים</p>

<br />
</blockquote>

<blockquote>
<p>וְחָתָן בִּשְׁנָתוֹ / יְהִי נָקִי לְבֵיתוֹ</p>

<p>וְיוֹחֵר מִצֵּאתוֹ / וְלֹא יַעֲבֹר דְּבָרִים</p>

<br />
</blockquote>

<blockquote>
<p>וְיָנִיף יָד רָמָה / מְשׁוּחַ מִלְחָמָה</p>

<p>לְבַל תִּפֹּל אֵימָה / בְּלֵב הַנֶּחְגָּרִים</p>

<br />
</blockquote>

<blockquote>
<p>וְאֵלֶּה מִצְווֹתַי / וְאֵלֶּה חֻקּוֹתַי</p>

<p>וְאֵלֶּה תּוֹרוֹתַי / תְּמִימִים וִישָׁרִים</p>

<br />
</blockquote>

<blockquote>
<p>תְּחַיֶּינָה מָהִיר / וְתִסְפֶּינָה יָהִיר</p>

<p>וְהַמַּזְהִיר יַזְהִיר / כְּזֹהַר הַמְּאוֹרִים</p>

<br />
</blockquote>

<blockquote>
<p>וְלַנִּזְהָר יִקְרַב / בְּשָׁמְרָם עֵקֶב רָב</p>

<p>וְכָאוֹר הַנֶּעְרָב / יְשָׁרִים מַכְתִּירִים.</p>
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/24747">https://benyehuda.org/read/24747</a></div></body></html>