<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אֵיךְ אֶעֱזֹב</title>
	<meta name="author" content="שלמה אבן גבירול"/>
</head>
<body>

<p><a href="#fn:1" id="fnref:1" title="see footnote" class="footnote"><sup>1</sup></a></p>

<blockquote>
<p>אֵיךְ אֶעֱזֹב חָכְמָה וְרוּחַ אֵל</p>

<p>  כָּרַת בְּרִית<a href="#fn:2" id="fnref:2" title="see footnote" class="footnote"><sup>2</sup></a> בֵּינִי וּבֵינֶיהָ,</p>

<p>אוֹ תַעֲזֹב אוֹתִי וְהִיא כָאֵם</p>

<p>  לִי וַאֲנִי יֶלֶד־זְקוּנֶיהָ,</p>

<p>אוֹ כַחֲלִי<a href="#fn:3" id="fnref:3" title="see footnote" class="footnote"><sup>3</sup></a>, אוֹ כַעֲדִי נֶפֶשׁ<a href="#fn:4" id="fnref:4" title="see footnote" class="footnote"><sup>4</sup></a></p>

<p>  אוֹ כַעֲנָק<a href="#fn:5" id="fnref:5" title="see footnote" class="footnote"><sup>5</sup></a> עַל צַוְּרֹנֶיהָ.</p>

<p>אֵיךְ תֹּאמְרוּ לִי עֶדְיְךָ הוֹרֵד<a href="#fn:6" id="fnref:6" title="see footnote" class="footnote"><sup>6</sup></a></p>

<p>  וּפְשֹׁט רְבִידָךְ מִגְּרוֹנֶיהָ<a href="#fn:7" id="fnref:7" title="see footnote" class="footnote"><sup>7</sup></a>,</p>

<p>בָּהּ יַעֲלֹז לִבִּי וּבָהּ יִיטַב</p>

<p>  כִּי טָהֲרוּ נַחֲלֵי עֲדָנֶיהָ<a href="#fn:8" id="fnref:8" title="see footnote" class="footnote"><sup>8</sup></a>.</p>

<p>לֹא טוֹב הֱיוֹת נַפְשִׁי כְמוֹ שֶׁמֶשׁ</p>

<p>  שֶׁהֶחֱשִׁיכוּהָ עֲנָנֶיהָ<a href="#fn:9" id="fnref:9" title="see footnote" class="footnote"><sup>9</sup></a>.</p>

<p>מִדֵּי הֱיוֹתִי<a href="#fn:10" id="fnref:10" title="see footnote" class="footnote"><sup>10</sup></a> אַעֲלֶה נַפְשִׁי</p>

<p>  וּבְעַד עֲרָפֶל שִׂים מְעוֹנֶיהָ<a href="#fn:11" id="fnref:11" title="see footnote" class="footnote"><sup>11</sup></a>,</p>

<p>כִּי נִשְׁבְּעָה עָלַי<a href="#fn:12" id="fnref:12" title="see footnote" class="footnote"><sup>12</sup></a> לְבַל אֶשְׁקֹט</p>

<p>  עַד אֶמְצְאָה דַעַת אֲדוֹנֶיהָ<a href="#fn:13" id="fnref:13" title="see footnote" class="footnote"><sup>13</sup></a>.</p>
</blockquote>

<div class="footnotes">
<hr />
<ol>

<li id="fn:1">
<p>בשיר זה הוא מדבר על אהבתו את החכמה והתבונה שהוא קשור אליה קשר
אמיץ, ולא יוכל להפרד ממנה; וכל ימי חייו הוא שואף להשיג את דעת אלהים
ע&quot;י החכמה והתבונה. <a href="#fnref:1" title="return to body" class="reversefootnote">&#160;&#8617;</a></p>
</li>

<li id="fn:2">
<p><strong>ורוח אל כרת ברית</strong> ביני ובין החכמה <a href="#fnref:2" title="return to body" class="reversefootnote">&#160;&#8617;</a></p>
</li>

<li id="fn:3">
<p><strong>כחלי</strong>, כתכשיט <a href="#fnref:3" title="return to body" class="reversefootnote">&#160;&#8617;</a></p>
</li>

<li id="fn:4">
<p><strong>כעדי נפש</strong>, תכשיט של נפשו היא החכמה. <a href="#fnref:4" title="return to body" class="reversefootnote">&#160;&#8617;</a></p>
</li>

<li id="fn:5">
<p><strong>ענק</strong>, תכשיט שתולים על הצואר. כן אני לה. <a href="#fnref:5" title="return to body" class="reversefootnote">&#160;&#8617;</a></p>
</li>

<li id="fn:6">
<p><strong>עדיך הורד</strong>, הורד החכמה שהיא עדיך. <a href="#fnref:6" title="return to body" class="reversefootnote">&#160;&#8617;</a></p>
</li>

<li id="fn:7">
<p><strong>ופשט רבידך מגרוניה</strong>, הרביד
שאתה לה. <a href="#fnref:7" title="return to body" class="reversefootnote">&#160;&#8617;</a></p>
</li>

<li id="fn:8">
<p><strong>נחלי עדניה</strong>, נחל העדנים של החכמה. <a href="#fnref:8" title="return to body" class="reversefootnote">&#160;&#8617;</a></p>
</li>

<li id="fn:9">
<p><strong>כמו שמש שהחשיכוה
ענניה</strong>. את שמש שכלו לא יכסו ענני הבערות. <a href="#fnref:9" title="return to body" class="reversefootnote">&#160;&#8617;</a></p>
</li>

<li id="fn:10">
<p><strong>מדי היותי</strong>; כל ימי חיי,
אעלה נפשי יותר ויותר. <a href="#fnref:10" title="return to body" class="reversefootnote">&#160;&#8617;</a></p>
</li>

<li id="fn:11">
<p><strong>ובעד ערפל שים מעונים</strong>, למעלה מן הבערות אל
מקום אשר לא תגיע עוד ישים מעוני נפשו. <a href="#fnref:11" title="return to body" class="reversefootnote">&#160;&#8617;</a></p>
</li>

<li id="fn:12">
<p><strong>כי נשבעה עלי</strong>. נפשי נשבעה
ונדרה <a href="#fnref:12" title="return to body" class="reversefootnote">&#160;&#8617;</a></p>
</li>

<li id="fn:13">
<p><strong>כי לא אשקט עד אשר אמצא דעת אדוניה</strong> של נפשי והיא דעת אלהים. <a href="#fnref:13" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/18571">https://benyehuda.org/read/18571</a></div></body></html>