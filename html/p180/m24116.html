<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>צִיצַת חֲבַצֶּלֶת</title>
	<meta name="author" content="שלמה אבן גבירול"/>
</head>
<body>

<blockquote>
<br />
</blockquote>

<blockquote>
<p>צִיצַת חֲבַצֶּלֶת זְמִירוֹת תַּעַן / צִפְצְפָה מֵאֶמֶשׁ צִדְקְךָ וְלֹא דַמָּה</p>

<p>וְתִשְׁקֹל אֲמָרֶיהָ בְמֹאזְנֵי כְנַעַן / וְתֶהְמֶה בְשִׂיחָהּ כַּהֲמוֹת יָמָּה</p>

<p>מְחַץ מַצְמִיתֶיהָ כִּי טָעֲנוּ טַעַן / מֵאֲשֶׁר יֵאֲשׁוּהָ נַפְשָׁהּ נָדַמָּה</p>

<p>הִנֵּה נִגְזַרְתְּ יַעַן וּבְיַעַן / הוּמַר קִצֵּךְ וְתוֹחַלְתֵּךְ תַּמָּה</p>

<p>עִצְּבוּ לְבָבִי וְהִרְווּנִי לַעַן / עַד כִּי קִנְאָה בְלִבִּי הוּחַמָּה</p>

<p>שְׂמֵחוֹת לְאֵידִי קוֹלִי שְׁמַעַן / שִׂבְרִי אִם אָרַךְ יְיָ שָׁמָּה</p>

<p>וְעַד אָן אֶקְרָא וְלֹא אֶשְׁמְעָה מַעַן / וְלָמָּה תַּסְתִּיר פָּנֶיךָ וְלָמָּה</p>

<p>רְאֵה תְּבוּסַת גֶּפֶן הִסַּעְתָּ מִצֹּעַן / רַב זֶה כַּמֶּה שָׁנִים הָשַּׁמָּה</p>

<p>שֶׁתְּעוֹרֵר אַהֲבַת אֹהֶל בַּל יִצְעַן / שְׁקֹד צְפִירַת צֶדֶק בִּשְׁאוֹל הוּעַמָּה</p>

<p>לְבַשׁ מַעֲטֵה חֶסֶד לְעַם בְּךָ נִשְׁעָן / לָשֵׂאת עָווֹן וְחַטָּאָה הוּזַמָּה</p>

<p>מָרוֹם עֲשֵׂה לְמַעַנְךָ וּלְמַעַן / הֲגִיג יוֹנַת אֵלֶם בְּהַר מוֹר הוּרָמָה</p>

<p>הָעֵת קָרָא לְאָבִיו וַיַּעַן / טָבְחֵנִי נָא וְנַפְשׁוֹ לֹא נָשַׁמָּה</p>

<p>חֹן זַרְעוֹ בְקָרְאוֹ וּכְמַעֲשֵׂה אֶרֶץ כְּנַעַן / אֲשֶׁר אֲנִי מֵבִיא אֶתְכֶם שָׁמָּה.</p>

<br />
</blockquote>

<blockquote>
<p>שֶׁתֶּחְפָּץ לְקַבֵּץ מִקַּצְווֹת הָאִיִּים</p>

<p>בְּדוּדִים רְדוּדִים בְּזוּרִים יְרוּיִים</p>

<p>יְאֻסְּפוּ הֲמוֹנֵימוֹ וַהֲמוֹן דָּרֵי הָאִיִּים</p>

<p>לְהִתְהַלֵּךְ לִפְנֵי אֱלֹהִים בְּאוֹר הַחַיִּים.</p>

<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/24116">https://benyehuda.org/read/24116</a></div></body></html>