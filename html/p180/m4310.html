<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[אזי בשעיף]</title>
	<meta name="author" content="שלמה אבן גבירול"/>
</head>
<body>

<p>וממ ّ א חוא פיה כל כואכב אלת͘אבתה מת͘ל אל ّ ד͘י לם יטורהא כ͘יאל ולא ילחקהא ארתג͘אל קצידה או ّ להא [וממה שמכיל את כל כוכבי-השבת (ר&quot;ל: המזהירים) ואשר לכמותה לא יקרב הדמיון ולא ישיגנה כוח האימפרוביזאציה זו שירה שראשיתה]</p>

<p>È — — — / È — — — / È — — / / È — — — /È — — — / È — —</p>

<blockquote>
<p>אֲזַי בִּשְׂעִיף חֲלוֹם רוּחַ נְשָׂאוֹ / וְעָבַר כַּעֲבֹר בָּרָק בְּפִלְאוֹ</p>
</blockquote>

<blockquote>
<p>וְלֹא שָׁר אַחֲרָיו שֶׁמֶץ לְבָבִי / וְלוּ מִדֵּי רְאוֹת עָמַד רְפָאוֹ</p>
</blockquote>

<blockquote>
<p>וְקָץ לָשׁוּר דְּמוּתוֹ מִשְּׂעִפָּיו / וְלֹא שָׁעַר לְבָבִי כִּי בְזָאוֹ</p>
</blockquote>

<blockquote>
<p>וְיַסְתִּיר מֵאֲחֵי נֹעַר אֲמָרָיו / לְבִלְתִּי יֹֽאמְרוּ חֵשֶׁק מְלָאוֹ</p>
</blockquote>

<blockquote>
<p>הֲכִי נִלְכַּד בְּחַבְלֵי הַתְּלָאוֹת / וְשֶׁבֶר אַחֲרֵי שֶׁבֶר קְרָאוֹ</p>
</blockquote>

<blockquote>
<p>וּמִשָּׁבְרָךְ תְּמוֹל הֵנִיא זְמַנּוֹ / הֲיִתְמַלֵּא וְהוּא עַז לַהֲנִיאוֹ</p>
</blockquote>

<blockquote>
<p>כְּאִלּוּ אָזְנְךָ הָעָם אֲשֶׁר צַר / לְהָכִיל מַחְשְׁבוֹתָיו יוֹם צְבָאוֹ</p>
</blockquote>

<blockquote>
<p>וְאָחַז לִבְּךָ כַּנְפוֹת אֲדָמָה / וְהֵשַׁח בָּמֳתֵי-שַׁחַק בְּשִׂיאוֹ</p>
</blockquote>

<blockquote>
<p>וּבָקַע שִׂכְלְךָ מִדְבַּר דְּבָרִים / וְתַחַת רַגְלְךָ תַּדְבֵּר לְבִיאוֹ</p>
</blockquote>

<blockquote>
<p>וְנָגַהּ מִמְּךָ אוֹר עַל-אֲנָשִׁים / כְּשֶׁמֶשׁ עִמְּךָ הָיָה מְבוֹאוֹ</p>
</blockquote>

<blockquote>
<p>וְלֹא נִזְכָּר לְשִׁירְךָ שִׁיר מְנַחֵם / וְשִׁיר דּוּנָשׁ וְשִׁיר אַבּוּן קְרִיאוֹ</p>
</blockquote>

<blockquote>
<p>כְּצַח יַסְתִּיר בְּעוֹדוֹ עַל-אֲדָמָה / בְּנֵי-עַיִשׁ וְיֵרָאוּן בְּבוֹאוֹ</p>
</blockquote>

<blockquote>
<p>וְאֵיכָה תַחֲרִישׁ כַּיּוֹם לְהָפִיץ / יְאוֹר בּוֹ כָל-יְאוֹר שָׁבַר צְמָאוֹ</p>
</blockquote>

<blockquote>
<p>וְנֶפֶשׁ בַּהֲמוֹת יַמִּים תְּדַכֵּה / ועטרם כַּחֲנִית גָּלְיַת בְּדַכְּאוֹ</p>
</blockquote>

<blockquote>
<p>וְלָשׁוֹן כַּחֲצַץ בָּרָק יְלַהֵט / וְיָפִיק כַּאֲפִיק נַחַל בְּשׂוֹאוֹ</p>
</blockquote>

<blockquote>
<p>וְנָטַשְׁתָּ גְּדוּד הַשִּׁיר מְפֻזָּר / בְּלִי-עָרוּךְ וְאַתָּה שַׂר צְבָאוֹ</p>
</blockquote>

<blockquote>
<p>לְכֹל נִתְעֶה לְבָבוֹ בַּכְּסִילוּת / כְּהִתָּעוֹת אֱנוֹשׁ שִׁכּוֹר בְּקִיאוֹ</p>
</blockquote>

<blockquote>
<p>וְכָל-שֹׁגֶה וְנָקֵל מִמְּשׁוּגָה / אֲשֶׁר הַשִּׁיר בְּמַצְרֵף לֹא הֱבִיאוֹ</p>
</blockquote>

<blockquote>
<p>וּמִקֹּר נוֹזְלָיו כִּי-נִצְּבוּ נֵד / עֲדֵי כִי-קָפְאוּ יַמִּים לְקָפְאוֹ</p>
</blockquote>

<blockquote>
<p>זְכֹר משֶׁה אֲשֶׁר הָיָה כְבַד-פֶּה / וְעַל-כֵּן אַהֲרֹן הָיָה נְבִיאוֹ</p>
</blockquote>

<blockquote>
<p>עֲנִיתִיו אֵיךְ אֲשׁוֹרֵר שִׁיר וְהַשִּׁיר / לְעֻמַּת כָּל-כְּסִיל יִרֶז בְּרִיאוֹ</p>
</blockquote>

<blockquote>
<p>וְנִפְשַׁט מִבְּגָדָיו הַחֲמֻדוֹת / וְנוֹתַר כֶּאֱנוֹשׁ עָנִי בְּכִסְאוֹ</p>
</blockquote>

<blockquote>
<p>וְנִמְאַס מִכְּלִי אֵין בּוֹ תְּעָלָה / וּמִמֶּלֶךְ אֲשֶׁר הוּרַד לְכִסְאוֹ</p>
</blockquote>

<blockquote>
<p>וְנָקֵל מִכְּתָב מִדְרָשׁ בְּיַד מִין / וּמִפֶּסֶל אֲשֶׁר נָבִיא מְצָאוֹ</p>
</blockquote>

<blockquote>
<p>וְלֹא נִשְׁאַר אֱנוֹשׁ מִבַּעֲלֵי כֵן / וְנִמְלָא הַזְּמָן מִבַּעֲלֵי אוֹ</p>
</blockquote>

<blockquote>
<p>וְאֵינָם אֹהֲבֵי שֵׂכֶל וּבִינָה / אֲבָל הֵם אֹהֲבֵי שֵׁמַע וְרָאוֹ</p>
</blockquote>

<blockquote>
<p>כְּפֶתִי כַּחֲכַם לֵבָב כְּזוֹלֵל / כְּיָקָר כַּאֲרַז דֶּלֶת כְּתָאוֹ</p>
</blockquote>

<blockquote>
<p>הֲכָשׁוֹל בַּאֲחֵי שִׁפְלוּת וְסִכְלוּת / וּפָגוֹשׁ בַּהֲמוֹת יַעַר וּפִרְאוֹ</p>
</blockquote>

<blockquote>
<p>כְּזִיזֵי יַעֲרוֹת יָנוֹק שְׁדֵי הָר / כְּעַתּוֹדֵי רְעִי לָחוֹךְ לְדִשְׁאוֹ</p>
</blockquote>

<blockquote>
<p>עֲיָרִים לוּ אֱנוֹשׁ יִדְקֹר בְּשָׂרָם / בְּפַטִּישׁ גַּב אֲחֹרָם לֹא יְרֵאוּ</p>
</blockquote>

<blockquote>
<p>וְיִשְׂתָּרֵר אֲשֶׁר יַשִּׂיג מְעַט בִּין / כְּהִשְׂתָּרֵר נְבַל-נֶפֶשׁ בְּמָצְאוֹ</p>
</blockquote>

<blockquote>
<p>וְהֵם לוּ אֻסְּפוּ עַל-כַּף נְמָלָה / נְקַלִּים לִהְיוֹתָם דֵּי מְלֹאוֹ</p>
</blockquote>

<blockquote>
<p>הֲכִי מוֹפֵת בְּאִוַּלְתָּם לְחֶסֶד / אֲדוֹן עוֹלָם אֲשֶׁר לָהֶם בְּרָאוֹ</p>
</blockquote>

<blockquote>
<p>וְאֹמֵר נִשְּׂאוּ כִּי חִבְּרוּ שִׁיר / עֲנִיתִיו לֹא כְּשִׁיר זֶמֶר וְכִתְאוֹ</p>
</blockquote>

<blockquote>
<p>וְהַחֹגֵר לְבַד יִבֶז גְּבוּרָה / וּמִלְחֶמֶת פְּרָז אֶפֶס בְּגֵאוֹ</p>
</blockquote>

<blockquote>
<p>וְהָעַז בַּקְּרָב יָבֹא וְיִגְבַּר / וְיַעְשֶׁה מַעֲשֵׂה פִינְחָס בְּקַנְאוֹ</p>
</blockquote>

<blockquote>
<p>וְהֶחָפֵץ בְּעוֹדוֹ לַעֲלוֹת עָב / בְּתוֹךְ בֶּטֶן שְׁאוֹל תַּחְתִּית כְּלָאוֹ</p>
</blockquote>

<blockquote>
<p>וְשִׁיר כָּל-בֹּחֲנֵי מִלִּין יְמוֹלֵל / וְיִיבַשׁ כַּחֲצִיר שָׂדֶה וְגָמְאוֹ</p>
</blockquote>

<blockquote>
<p>וְכָתַב הַזְּמָן שִׁירִי בְּפָנָיו / וְאִם-הוּא לֹא יְדָעוֹ לֹא שְׂנֵאוֹ.
<br> </p>
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/4310">https://benyehuda.org/read/4310</a></div></body></html>