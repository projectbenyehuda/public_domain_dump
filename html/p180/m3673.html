<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[גפן שתולה]</title>
	<meta name="author" content="שלמה אבן גבירול"/>
</head>
<body>

<h1 id="גפןשתולהשלמהאבןגבירול">[גפן שתולה] / שלמה אבן גבירול</h1>

<br>

<p>וכתב אלי בעץ ͘ אכ ͘ ואנה וקד קדם מן אלספר והי מן מפאכ ͘ ר קולה [וכתב לאחד מריעיו שחזר מן הנסיעה וזה מדבריו המצוינים]</p>

<p>— — È — / — — / — — È — / — — // — — È — / — — / — — È — / — —</p>

<br>

<blockquote>
<p>גֶּפֶן שְׁתוּלָה עַל-מַיִם וּפֹרִיָּה / הַאַתְּ צְבִיָּה אוֹ עֶגְלָה יְפֵה-פִיָּה</p>
</blockquote>

<blockquote>
<p>בִּרְאוֹת אֱנוֹשׁ חַי מֵת תֶּאְסֹף שְׂחוֹק וּבְכִי / וּכְטַל עֲלֵי שׁוֹשָׁן דִּמְעָהּ עֲלֵי לֶחְיָהּ</p>
</blockquote>

<blockquote>
<p>תַּבִּיט לְמוּל שַׁחַק לַיִל וְתַרְאֵנִי / שֶׁמֶשׁ וְיָרֵחַ יַחַד וְדוּמִיָּה</p>
</blockquote>

<blockquote>
<p>מַה-לָּךְ אֲשֶׁר תַּטֶּה לְהַטּוֹת לְבָבִי עוֹד / צַוָּאר כְּמוֹ מִגְדָּל בָּנוּי לְתַלְפִּיָּה</p>
</blockquote>

<blockquote>
<p>הַמְעַט רְאוֹתֵךְ אִישׁ עָנִי אֲחָזוּהוּ / חֶבְלֵי יְמֵי פֵרוּד וְיָמוּת בְּלִי מִחְיָה</p>
</blockquote>

<blockquote>
<p>סָרוּ מְיֻדָּעָיו וְנוֹתַר בְּלִי-רֵעַ / וּמִבֵּין בְּנוֹת יָמִים יִנְאַק בְּתַאְנִיָּה</p>
</blockquote>

<blockquote>
<p>אַל-יִזְכְּרֵנִי אֵל אִם-לֹא זְכַרְתִּיכֶם / וְאָרִיד בְּשִׂיחִי עֵת אֶזְכֹּר וְאֶהְמָיָה</p>
</blockquote>

<blockquote>
<p>לוּ הַֽיְגוֹנִים אֶמְשָׁל-בָּם כְּמָשְׁלָם בִּי / בִּלְבַב אֱנוֹשׁ בֹּגֵד שַׂמְתִּים תְּרוּמִיָּה</p>
</blockquote>

<blockquote>
<p>שֹׁכַנְתְּ עֲלֵי אָמִיר מַה-לָּךְ בְּשׁוּר דִּמְעַת / אִישׁ חַי כְּמֵת נִהְיָה תִּנְהִי נְהִי נִהְיָה</p>
</blockquote>

<blockquote>
<p>יוֹנָה עֲלֵי יוֹנָה אָחִי אֲשֶׁר נָדַד / אֶבְכֶּה כְּאִלּוּ אֵין תִּקְוָה וְצִפִּיָּה</p>
</blockquote>

<blockquote>
<p>וּכְאֵב לְבָבִי עֵד שֶׁלֹּא עֲזָבַנִי / כִּי יוֹם עֲזָבַנִי עוֹפֵף כְּמוֹ אַיָּה</p>
</blockquote>

<blockquote>
<p>יוֹם צֵאת מְתֵי מוּסָר אָחִי לְבַקֶּשְׁךָ / אַךְ בַּאֲשֻׁרְךָ מָצָאנוּ פְלִילִיָּה</p>
</blockquote>

<blockquote>
<p>לוּ חָֽכְמוּ אַנְשֵׁי-לֵב לֹא-נְתָנוּךָ / לָסוּר אֲבָל לִבָּם עִמְּךָ בְּמוֹ שִׁבְיָה</p>
</blockquote>

<blockquote>
<p>אִם-הָאֲנָשִׁים יֵחָצוּ שְׁנֵי רָאשִׁים / כִּשְׁתֵּי נְפָשׁוֹת הֵם בָּהֶם וְאַתְּ חַיָּה</p>
</blockquote>

<blockquote>
<p>פְּתַיּוּת זְמַנִּי בָךְ נִסְתַּר וְלֹא-נִרְאֶה / כְּאִלּוּ כְסוּת אַתְּ עַל-עֵרֹם וְעַל-עֶרְיָה</p>
</blockquote>

<blockquote>
<p>נָבוֹן חֲכַם לֵבָב תָּמִים וְאֵין בּוֹ מוּם / כִּי אִם-יְדַבֵּר לֹא-שֶׁקֶר וְלֹא-רְמִיָּה</p>
</blockquote>

<blockquote>
<p>לְקַח זֹאת וְאַל-תִּקְטַן אָחִי בְּעֵינֶיךָ / כִּי-דַעְתְּךָ תַחְסִיר דַּעַת וְתוּשִׁיָּה</p>
</blockquote>

<blockquote>
<p>הִיא כָל-תְּהִלָּתְךָ וְאוּלָם לְאַט עַל-עֵט / שָׁגָה בְּכָתְבוֹ כֹּל לֹא כֹל וְלֹא חֶצְיָהּ</p>
</blockquote>

<blockquote>
<p>שִׁירָה כְּמוֹ חוֹתָם עָלָיו שְׁמָךְ חָקוּק / לַיּוֹם וְלָעֵדוּת תִּהְיֶה שְׁלִישִׁיָּה</p>
</blockquote>

<blockquote>
<p>שֶׁמֶשׁ וְיָרֵחַ מִבֵּין מְאוֹרֶיהָ / וּבְבֵין פְּנִינֶיהָ רוּחַ פְּנִינִיָּה.</p>
</blockquote>

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/3673">https://benyehuda.org/read/3673</a></div></body></html>