<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אֱנוֹשׁ חָצִיר</title>
	<meta name="author" content="שלמה אבן גבירול"/>
</head>
<body>

<blockquote>
<br />
</blockquote>

<blockquote>
<p>אֱנוֹשׁ חָצִיר יִיבַשׁ / וּבַמָּוֶת נִכְבָּשׁ / וְגוּשׁ
רִמָּה יִלְבַשׁ / וְיוּבַל לִקְבָרִים</p>
</blockquote>

<blockquote>
<p>וְלַמָּוֶת נִצָּב / וְאֵלָיו הוּא נֶחְצָב / וְסוֹפוֹ
הַנִּקְצָב / לְעַפְרוֹת מִדְבָּרִים</p>
</blockquote>

<blockquote>
<p>וְהַחַי הַנִִּגְבָּר / עֲלֵי מַה יִּתְגַּבָּר? / וּמָחָר
לַמִּדְבָּר / יְהוּשַׂם מִדָּרִים</p>
</blockquote>

<blockquote>
<p>וְלֹא יוֹעִיל הוֹנוֹ / וְחֵילוֹ וַהְמוֹנוֹ / וְעוֹד
כִּמְעַט אֵינוֹ / בְּבַיִת וּמְדוֹרִים</p>
</blockquote>

<blockquote>
<p>וְלֹא יוֹעִיל קָרוֹב / וְלֹא מָמוֹן לָרֹב / וְהַמָּוֶת
יֶאְרֹב / לְחָטְפוֹ כִנְמֵרִים</p>
</blockquote>

<blockquote>
<p>וְלֹא יוֹעִיל מַטְמוֹן / וְלֹא יַעְזֹר הָמוֹן / וְלֹא
יֶתֶר אָמוֹן / בְּיוֹם מָוֶת עוֹזְרִים</p>
</blockquote>

<blockquote>
<p>וְגִבּוֹר הַנֶאְזָר / לְיוֹם מָוֶת נֶחְזָר / וְלַקָּרוֹב
יֻכְזַר / וְיִהְיוּ לוֹ זָרִים</p>
</blockquote>

<blockquote>
<p>וְהַחַי הַנִּמְעָד / וְלַקֶּבֶר מוּעָד / וְלֹא יִמְצָא
מִסְעָד / לְנַפְשׁוֹ מִבּוֹרִים</p>
</blockquote>

<blockquote>
<p>וְזֶה הוּא הַמִּקְרֶה / לְכָל אָדָם יִקְרֶה / כְּבָרַחַת
נִזְרֶה / יְהוּבַל מִן זוֹרִים</p>
</blockquote>

<blockquote>
<p>וְאָדָם הַגִּבּוֹר / עֲדֵי מָתַי יִגְבֹּר / וּבֶעָפָר
לִקְבֹּר / וְיוּסַר כַּגֵּרִים</p>
</blockquote>

<blockquote>
<p>וְהוֹדִיעָם גֻּדְלוֹ / כְּבָר אֵין הוֹעִילוֹ / וְלֹא
יוּכַל גָּאְלוֹ / בְּיוֹם אֵיד וּשְׁבָרִים</p>
</blockquote>

<blockquote>
<p>וְלֶעָפָר נִשְׁבָּר / וְיוֹם מָחָר נִקְבָּר / וְיַעְבֹר
הַמַּעְבָּר / וְיִהְיֶה מַעְבָרִים</p>
</blockquote>

<blockquote>
<p>וְיִשָּׁכַח זִכְרוֹ / בְּדוֹרוֹ וּמְדוֹרוֹ / וְרֵעוֹ
וּשְׁאֵרוֹ / בְּלִי לִשְׁמוֹ זוֹכְרִים</p>
</blockquote>

<blockquote>
<p>וְיֵאָמַר אַיּוֹ / בְּעֵת יִקַּח דַּיּוֹ / וְלִשְׁכֹּן
אֶת עִיּוֹ / בְּרִגְבֵי מִסְתָּרִים</p>
</blockquote>

<blockquote>
<p>וְיוּסַר הָאַבִּיר / אֲשֶׁר הָיָה כַבִּיר / וְעַל כָּל
מַכְבִּיר / בְּחַיָּיו לִדְבָרִים</p>
</blockquote>

<blockquote>
<p>וְתֹאבַד תּוֹחֶלֶת / וְתָסוּר מֶמְשֶׁלֶת / לְעוֹלָם
אִוֶּלֶת / וְדִבְרֵי נַעְתָּרִים</p>
</blockquote>

<blockquote>
<p>וְשֶׁהָיָה כוֹכָב ־ / וְהַיּוֹם הִנֵּה כָב / וְעוֹד
אֵינוֹ נֶעְכָּב / וְנֶעְתָּק לַעְפָרִים</p>
</blockquote>

<blockquote>
<p>וְהָעָם הָרוֹהִים / בְּפַחְדּוֹ וּתְמֵהִים / עֲלֵי
יוֹמוֹ נוֹהִים / וְהוֹמִים נִשְׁבָּרִים</p>

<p>וְסָרוּ הַבִּינוֹת / וּבָטְלוּ חִשְּׁבוֹנוֹת / וְאָבְדוּ
עֶשְׁתּוֹנוֹת / אֲשֶׁר הָיָה מַעְרִים</p>

<p>וּבָשַׁל הַקָּצִיר / כְּגֶפֶן הַבָּצִיר / וְנִמְשָׁלִים
חָצִיר / בְּמַגָּל נִקְצָרִים</p>
</blockquote>

<blockquote>
<p>וְחִילִים עִם צִירִים / אֲחָזוּם וּמְצָרִים / וְאֵינָם
נֶעְצָרִים / וְגַם לֹא נִבְצָרִים</p>
</blockquote>

<blockquote>
<p>וְגִבּוֹר הַבָּצוּר / כְּלוּ הָיָה נָצוּר /
וְכָאֶשְׁכּוֹל בָּצוּר / וְלָזֶה נוֹצָרִים</p>
</blockquote>

<blockquote>
<p>וְהַכֹּל הוּא בוֹלֶה / וְיָמוּת גַּם יִכְלֶה / וְיָסוּר
לַכֶּלֶא / וְיֵשֵׁב דּוֹר דּוֹרִים</p>
</blockquote>

<blockquote>
<p>וְיִשְׁתֶּה תַרְעֵלוֹת / וְיִפֹּל בִּנְפִילוֹת / וְלֹא
יוּכַל לַעְלוֹת / בְּיוֹם אֵיד וּמְזוֹרִים</p>
</blockquote>

<blockquote>
<p>וְיֵלֵךְ לִתְעָלוֹת / רְגָבִים וּמְחִילוֹת / וּמָזוֹר
וּתְעָלוֹת / לְחָלְיוֹ נֶעְדָּרִים</p>
</blockquote>

<blockquote>
<p>מְהֵרָה יִשְׁתּוֹלֵל / כְּגֶפֶן יִתְעוֹלֵל / כְּדֶשֶׁא
יִתְמוֹלֵל / וְיִשְׁכַּב בַּחוֹרִים</p>
</blockquote>

<blockquote>
<p>וְאַיֵּה הָעַמִּים / וְאֵי מִשְׁפְּחוֹת קְדוּמִים /
וְאַיֵּה הָאֵימִים / וְאַיֵּה גִבּוֹרִים?</p>
</blockquote>

<blockquote>
<p>וְלֹא מָצְאוּ פִדְיוֹם / בְּיוֹם מָוֶת אָיוֹם /
וּמִמּוֹקְשֵׁי הַיּוֹם / כְּלֵיהֶם נֶעְדָּרִים</p>
</blockquote>

<blockquote>
<p>יְדִידִי, מַה תִּכְאַב / וְעַל מַה זֶּה תִדְאַב /
וְתִבְכֶּה עַל הָאָב / בְּמִסְפַּד תַּמְרוּרִים</p>
</blockquote>

<blockquote>
<p>וְתִשָּׂא בִילָלָה / בְּיוֹמָם וָלַיְלָה / וְגַם קוֹל
כַּחוֹלָה / וְדִמְעָתָךְ תַּזְרִים</p>
</blockquote>

<blockquote>
<p>וְעַד מָתַי תָּחִיל / בְּמוֹ צִירִים וְחִיל? / וְדֹם
לְאֵל הוֹחִיל / אֱלֹהֵי הַיְצוּרִים</p>
</blockquote>

<blockquote>
<p>יְנַחֵם לִבֶּךָ / וְיַרְבֶּה טוּבֶךָ / וְיָרִים אָבִיךָ
/ בְּחֶבְרַת הַיְשָׁרִים</p>
</blockquote>

<blockquote>
<p>וְיַגִּיהַּ צָהְרוֹ / וְיַדְלִיק אֶת נֵרוֹ / וְאָרְחוֹ
יַזְהִירוֹ / כְּנֹגַהּ הַמְּאוֹרִים.</p>
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/23094">https://benyehuda.org/read/23094</a></div></body></html>