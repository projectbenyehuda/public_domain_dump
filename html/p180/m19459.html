<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[וְאָלִין וַאֲנִי נִבְהָל כְּאִלוּ]</title>
	<meta name="author" content="שלמה אבן גבירול"/>
</head>
<body>

<p>ולה רחמה אללה [ולו ירחמהו האל]</p>

<br />

<blockquote>
<p>וְאָלִין וַאֲנִי נִבְהָל כְּאִלוּ / שְׁנַת עֵינַי עֲלֵי עֵינַי אֲסוּרָה</p>

<p>וְהַשַׁחַק כְּאֹהֶל בַּחֲבָלָיו / אֲשֶׁר הַלַּֽיְלָה בָהֶם קְשׁוּרָה</p>

<p>וּמַרְאֵה הַלְּבָנָה בַעֲיָשָׁהּ / כְּכַלָּה נַעֲרוֹתֶיהָ מְאִירָה</p>

<p>כְּאַיֶּלֶת סְבָבוּהָ צְבָאיִם / אֲשֶׁר הַלַּֽיְלָה לָהֶם כְּפִירָה</p>

<p>וְהַכִּימָה בְּכוֹכָבִים אֲגוּדָה / כְּנֵרוֹת הֹעֲלוּ עַל הַמְּנוֹרָה</p>

<p>וְרֹאשׁ הַלַּֽיְלָה כָּפַף בְּשֵׂיבוֹ / כְּבֶן־שִׁשִּׁים וְעֶשְׂרִים וַעֲשָׂרָה</p>

<p>וְהִ[נֵּה] כֽוֹכְבֵי שַׁחַק לְנֶגְדִּי/ כְּרָצִים שֹׁאֲלִים קַחַת בְּשֹרָה</p>

<p>וְעָלוּ כַּעֲלוֹת שָׂרֵי תְעוּדָה / עֲלוֹת שֶׁמֶשׁ בְּאֶרֶץ לֹא סְדוּרָה</p>

<p>מְלִיצַי הַנְּבוֹנִים הַגְּאוֹנִים / וְחַכְמֵי דָת יְשֻׁרוּן הַטְּהֹרָה</p>

<p>שְׁנֵי&#8230;הַ[מְּא]וֹרִים /..ים שְׁנֵי צִדֵּי מְנוֹרָה</p>

<p>וְזֶה סַפִּי[ר וְזֶה] נֹפֶךְ וְיַהְלֹם / וְזֶה תַּרְשִׁישׁ וְזֶה אֶבֶן יְקָרָה</p>

<p>בְּנֵי הַחֵן וּבַעְלֵי הָאֱמוּנָה / אֲחֵי כָבוֹד בְּנֵי מַשְׂאַת וְיִתְרָה</p>

<p>בְּדָת אֵל סָחֲרוּ תָמִיד אֲשֶׁר לָהּ / מְאֹד יִתְרוֹן וְעָזְבוּ כָל סְחֹרָה</p>

<p>וְהִנֶּנּוּ מְחַכִּים בֹּא אֲלֵיהֶם / שְׁאֵלוֹת מִנְּהַרְדֵּעָא וְסוּרָא</p>

<p>יְשִׁיבוֹת&#8230;&#8230;/ במלים&#8230;&#8230;סְגוּרָה</p>

<p>וְהֵם שָׂמוּ בְּיָדֵינוּ חֲרָבוֹת / שְׁלוּפוֹת לַעֲמֹד־לָנוּ בְּצָרָה.</p>
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/19459">https://benyehuda.org/read/19459</a></div></body></html>