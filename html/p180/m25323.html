<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>שְׁנֵי חַיַּי</title>
	<meta name="author" content="שלמה אבן גבירול"/>
</head>
<body>

<blockquote>
<br />
</blockquote>

<blockquote>
<p>שְׁנֵי חַיַּי / וּמַאֲוַיַּי / לְרִיק סָפוּ בְּחוֹבוֹתָי</p>

<p>לְמִי אֶפְנֶה / וּמָה אֶעֱנֶה / וְחַטֹּאתַי סְבִיבוֹתָי</p>

<p>הָאֵל חֲמֹל / וְחֶסֶד גְּמֹל / וְאִם רַבּוּ מְשׁוּבוֹתָי</p>

<p>כִּי גֵר אָ־/ נֹכִי עִ־/מָּךְ תּוֹשָׁב כְּכָל אֲבוֹתָי</p>

<br />

<p>זָד יִצְרִי / עֲלֵי יוֹצְרִי / וְלֹא נִכְנָע וְלֹא נִכְבָּשׁ</p>

<p>וְהַוָּתוֹ / בְתַאֲוָתוֹ / כְּרֹאשׁ פֶּתֶן בְּקֶרֶב דְּבָשׁ</p>

<p>וּמַה בִּצְעוֹ / עֲלֵי פִצְעוֹ / אֲשֶׁר לֹא זוֹר וְלֹא חֻבָּשׁ</p>

<p>וְלֹא נִמְלַךְ / בְּיוֹם יֻשְׁלַךְ / בְּבוֹר שָׁאוֹן וְגַם יָחְבָּשׁ</p>

<p>וְלֹא זָכַר / כְּבֵן נֵכָר / בְּיוֹם עָפָר וְגוּשׁ יִלְבָּשׁ</p>

<p>יָמַי כְּצֵל / נָטוּי וַ/אֲנִי כָעֵשֶׂב אִיבָשׁ</p>

<p>בְּקוּם שַׁדַּי / לְרִיבוֹתָי / מַה יִּהְיוּ תְשׁוּבוֹתָי</p>

<br />

<p>עֲזֹב לֵבָב / נְתִיב שׁוֹבָב / וְרוּץ כַּצְּבִי לְהִנָּצֵל</p>

<p>פְּשֹׁט הֶבֶל / לְבַשׁ אֵבֶל / וְהִנָּזֵר וְהֵאָצֵל</p>

<p>וְקוּם לַיִל / כְּבֶן חַיִל / וְאַל תִּישַׁן שְׁנַת עָצֵל</p>

<p>וְלִין בּוֹדֵד / וְהִתְנוֹדֵד / וּבִבְכִי אָזְנְךָ צַלְצֵל</p>

<p>וְהִתְנֶחָם / וְאָז תְּרֻחָם / וְאוּלַי נַפְשְׁךָ תַּצֵּל</p>

<p>וּמַה יִּצְדַּק / אָבָק דַּק / וְאֵיךְ יוּכַל לְהִנָּצֵל</p>

<p>כְּצִיץ יָצָא / וַיִּמָּל / וַיִּבְרַח כַּצֵּל</p>

<p>וּמַה יִּתְרוֹן / לְחָרְבוֹתַי / וְלַאֲלָפַי וּלְרִבְבוֹתָי</p>

<br />

<p>גְּדָל חֶסֶד / אֲשֶׁר יִסֵּד / גָּלְמִי וְגַם רִקְמָתִי</p>

<p>אֲדוֹן עוֹלָם / אֲשֶׁר נֶעְלָם / וְהוּא נִצָּב לְעֻמָּתִי</p>

<p>לְךָ אֲרַנֵּן / וְאֶתְחַנֵּן / בְּכָל שִׁבְתִּי וְקִימָתִי</p>

<p>עַיִן פְּקַח / וְשַׁוְעִי קַח / וְאַל תִּפְקֹד עֲלוּמָתִי</p>

<p>פְּדוּת מַהֵר / וְלֵב טַהֵר / וְהַעֲבֵר אֶת כְּלִמָּתִי</p>

<p>רְעֵה אוֹתִי / עֲדֵי מוֹתִי / וְיוֹם שׁוּבִי לְאַדְמָתִי</p>

<p>וְתֵיטִיב סוֹף / בְּיוֹם תֶּאֱסֹף / לְךָ רוּחִי וְנִשְׁמָתִי</p>

<p>צוּר מֵבִין / נְתִיבוֹתַי / וְיוֹדֵעַ מַחְשְׁבוֹתָי.</p>

<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/25323">https://benyehuda.org/read/25323</a></div></body></html>