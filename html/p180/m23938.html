<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>יְיָ רִאשׁוֹן וְאַחֲרוֹן</title>
	<meta name="author" content="שלמה אבן גבירול"/>
</head>
<body>

<blockquote>
<br />
</blockquote>

<blockquote>
<p>וּבְכֵן יְיָ מָעוֹן אַתָּה</p>

<br />
</blockquote>

<blockquote>
<p>יְיָ רִאשׁוֹן וְאַחֲרוֹן בְּלִי כַחַד</p>

<p>יְיָ אֱלֹהֵינוּ יְיָ אֶחָד</p>

<br />
</blockquote>

<blockquote>
<p>יְיָ אֲזַי בִּשְׁתֵּי יְסוֹדוֹת הַכֹּל גַּלּוֹתָ</p>

<p>יְיָ אֱלֹהִים אַתָּה הַחִלּוֹתָ</p>

<br />
</blockquote>

<blockquote>
<p>[יְיָ בּ שׁלשׁ</p>

<p>יְיָ בּ ]</p>

<br />
</blockquote>

<blockquote>
<p>יְיָ גִּלְגַּלְתָּ אַרְבַּע בְּצוּרָה בְצוּרָה</p>

<p>יְיָ גָּדוֹל אַתָּה וְגָדוֹל שִׁמְךָ בִּגְבוּרָה</p>

<br />
</blockquote>

<blockquote>
<p>יְיָ דִּגֵּל חָמֵשׁ קְבוּעוֹת בְּמֶרֶץ</p>

<p>יְיָ דִּבֶּר וַיִּקְרָא אָרֶץ</p>

<br />
</blockquote>

<blockquote>
<p>יְיָ הִפְאִיר בְּעֻזּוֹ שֵׁשׁ פְּשׁוּטוֹת וַיְכַסֶּה</p>

<p>יְיָ הוּא הַטּוֹב בְּעֵינָיו יַעֲשֶׂה</p>

<br />
</blockquote>

<blockquote>
<p>יְיָ וִעֵד שִׁבְעָה נְגוֹהִים גְּבוֹהִים</p>

<p>יְיָ וּמֶלֶךְ גָּדוֹל עַל כָּל אֱלֹהִים</p>

<br />
</blockquote>

<blockquote>
<p>יְיָ זִקַּקְתָּ שְׁמוֹנָה זְקוּפֵי מָדוֹר</p>

<p>יְיָ זִכְרְךָ לְדוֹר וָדוֹר</p>

<br />
</blockquote>

<blockquote>
<p>יְיָ חָקַרְתָּ תִשְׁעָה עַד לֹא הַרְרֵי טֶרֶף</p>

<p>יְיָ חַסְדְּךָ לְעוֹלָם מַעֲשֵׂי יָדֶיךָ אַל תֶּרֶף</p>

<br />
</blockquote>

<blockquote>
<p>יְיָ טִכַּסְתָּ עֲשָׂרָה בְּאֵין סוֹף</p>

<p>יְיָ טוֹב וְסַלָּח וְרַב חֶסֶד לְכָל קוֹרְאֶיךָ</p>

<br />
</blockquote>

<blockquote>
<p>יְיָ יָחִיד בְּאֶחָד הַכֹּל תּוֹמֵךְ וְסוֹעֵד</p>

<p>יְיָ יִמְלֹךְ לְעוֹלָם וָעֶד</p>

<br />
</blockquote>

<blockquote>
<p>יְיָ כְּרוּבֵי כוֹכְבֵי זְרוּתִים יַמְלִיכוּךָ</p>

<p>יְיָ כָּל מַעֲשֶׂיךָ וַחֲסִידֶיךָ יְבָרְכוּךָ</p>

<br />
</blockquote>

<blockquote>
<p>יְיָ לָבַשְׁתָּ הוֹד וַתְּפַרְשֵׁז שַׁפְרִיר מָדוֹר</p>

<p>יְיָ לְעוֹלָם תֵּשֵׁב כִּסְאֲךָ לְדוֹר וָדוֹר</p>

<br />
</blockquote>

<blockquote>
<p>יְיָ מָרוֹם בְּאַרְבַּע צוּרוֹת כִּי גֵאוּת חוֹבֵשׁ</p>

<p>יְיָ מָלָךְ גֵּאוּת לֵָבֵשׁ</p>

<br />
</blockquote>

<blockquote>
<p>יְיָ נִשָּׂא קֶרֶן עֲמוּסָיו לְהָרִים נֵס</p>

<p>יְיָ נִדְחֵי יִשְׂרָאֵל יְכַנֵּס</p>

<br />
</blockquote>

<blockquote>
<p>יְיָ שִׂגֵּב מְצוּדוֹת סְלָעִים לְמִקְדַּשׁ עֲדָתִי</p>

<p>יְיָ סַלְעִי וּמְצוּדָתִי</p>

<br />
</blockquote>

<blockquote>
<p>יְיָ עִטֵּר צְפִירַת אוֹמֵן מְחוֹקֵק בְּתֶרֶץ</p>

<p>יְיָ עוֹשֵׂה שָׁמַיִם וָאָרֶץ</p>

<br />
</blockquote>

<blockquote>
<p>יְיָ פֵּאֵר אֵשְׁדָּת מְתוּקָה מִנֹּפֶת צוּפִים</p>

<p>יְיָ פּוֹקֵחַ עִוְרִים יְיָ זוֹקֵף כְּפוּפִים</p>

<br />
</blockquote>

<blockquote>
<p>יְיָ צְדָקָה הֵכִין לְחוֹסָיו לְהָאִיר עֵינֵימוֹ</p>

<p>יְיָ צְדָקוֹת אָהֵב יָשָׁר יֶחֱזוּ פָנֵימוֹ</p>

<br />
</blockquote>

<blockquote>
<p>יְיָ קִדַּשׁ לְקוֹוָיו מְנוּחָה הָנְחָלְתִּי</p>

<p>יְיָ קִוְתָה נַפְשִׁי וְלִדְבָרוֹ הוֹחַלְתִּי</p>

<br />
</blockquote>

<blockquote>
<p>יְיָ רוֹמֵם קַרְנִי לְעֵינֵי כָל בָּשָׂר</p>

<p>יְיָ רוֹעִי לֹא אֶחְסָר</p>

<br />
</blockquote>

<blockquote>
<p>יְיָ שְׁבָטָיו יִרְעֶה וְעַמִּים תַּחְתָּם יְרוֹדֵד</p>

<p>יְיָ שׁוֹמֵר אֶת גֵּרִים יָתוֹם וְאַלְמָנָה יְעוֹדֵד</p>

<br />
</blockquote>

<blockquote>
<p>יְיָ תְּחִנָּתִי יַקְשִׁיב וְעֵינַי יִפְקָח</p>

<p>יְיָ תְּפִלָּתִי יִקָּח</p>

<br />
</blockquote>

<blockquote>
<p>יְיָ שַׁדַּי לְחֶלְקוֹ מֵאָז הִבְדִּילָנוּ</p>

<p>יְיָ מָעוֹן אַתָּה הָיִיתָ לָנוּ.</p>

<br />
</blockquote>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/23938">https://benyehuda.org/read/23938</a></div></body></html>