<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>לְמֵאִיר לֶטֶרִיס</title>
	<meta name="author" content="יהודה ליב גורדון"/>
</head>
<body>

<p>(ביום קבלי מאתו את תמונת פניו על לוח למנחה)</p>

<br>

<blockquote>
<p>נַפְשִׁי אִוִּיתִיךָ מִקַּדְמַת נֹעַר,</p>

<p>וּבְבֹקֶר חַיַּי וּבְעוֹדֶנִּי יָלֶד,</p>

<p>עַת שַׁחַר שַׁחֲרוּתִי הַפִיץ הַזֹּהַר,</p>

<p>עוֹד בִּקְצוֹת הַקָּדִים בִּשְׁמֵי הֶחָלֶד</p>

<p>תַּבְנִיתְךָ בָּרוּחַ נִכְחִי עָבָרָה</p>

<p>וּלְמוֹפֵת לִי אוֹתְךָ נַפְשִׁי בָּחָרָה.
<br><br />
וּשְׂפַת קֹדֶש לִלְמֹד כִּי הִתְעוֹרַרְתִּי</p>

<p>אָז גַּם בִּסְפָרֶיךָ לַהֲגוֹת הִרְבֵּיתִי,</p>

<p>כִּי רוּחַ שִׁיר צִיּוֹן בָּמוֹ הִכַּרְתִּי</p>

<p>וּמֵלִיץ כָּמוֹךָ הֱיוֹת אִוִּיתִי;</p>

<p>וּבְכֵן מֵעִיר רוּחִי מֵאִיר הָיִיתָ</p>

<p>וּמִבְּלִי דַעְתְּךָ אֶת דַּעְתִּי נָחִיתָ.
<br><br />
וּבֹסֶר עֵץ דַּעְתִּי עִת כִּי יִגָּמֶל</p>

<p>וּפְרִי בִכּוּרִים אַשְׁכְּלֹתָיו הִבְשִׁילוּ,</p>

<p>אָז לָךְ, גֶּבֶר חָכָם, נֵס לִי וָסֵמֶל.</p>

<p>מִפְּרִי בִכּוּרַי יָדַי שַׁי הוֹבִילוּ,</p>

<p>וּבִרְצוֹן מֵבִין אֶת פָּנָיו קִדַּמְתָּ</p>

<p>וּבְחֶסֶד עוֹלָם גַּם אוֹתִי רִחַמְתָּ.
<br><br />
וּבִבְרִית אַהֲבָה אִתְּךָ הֲבֵאתַנִי,</p>

<p>כָּרֵעַ כָּאָח עִמִּי הִתְהַלַּכְתָּ,</p>

<p>וּבְלוּחַ צַלְמְךָ כַּיּוֹם כִּבַּדְתַּנִי,</p>

<p>אוֹת אֶמֶת הוּא כִּי חֶסֶד לִי מָשַׁכְתָּ,</p>

<p>וּלְבִכּוּרֵי אוֹת כִּי תִמְצָא בָם טָעַם,</p>

<p>כִּי לֹא כִּתְאֵנִים שֹׁעָרִים כֻּלָּהֵם.
<br><br />
נַפְשִׁי אִוִּיתִיךָ מִקַּדְמַת נֹעַר,</p>

<p>בַּחֲלוֹם חֲזוֹן לִבִּי צַלְמְךָ חָזִיתִי,</p>

<p>וּבְהָקִיץ עַתָּה אֶת נֹעַם הַתֹּאַר</p>

<p>פִּתּוּחֵי חוֹתָם, אֶל עֵינַי רָאִיתִי:</p>

<p>תַּבְנִיתְךָ בַּלוּחַ נִכְחִי תָנוּחַ,</p>

<p>עַל כֵּן אֶזְכָּרְךָ עַד יוֹמִי יָפוּחַ.</p>
</blockquote>

<br>  

<p>(תרי&quot;ח)</p>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/61">https://benyehuda.org/read/61</a></div></body></html>