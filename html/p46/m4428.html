<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>הָאָדָם וְהַכֶּלֶב</title>
	<meta name="author" content="יהודה ליב גורדון"/>
</head>
<body>

<blockquote>
<p>לֹא רַק לָאָדָם יֵשׁ בִּינָה וָדַעַת</p>

<p>לָקַחַת לֶקַח הַשְׂכֵּל גַּם יָדֹעַ,</p>

<p>גּם אֶל חַיְתוֹ שָׂדַי אֹזֶן שֹׁמַעַת</p>

<p>בַּלִּמּוּדִים לִשְׁמוֹעַ,</p>

<p>עַד דַּעַת הָאָדם דַּעְתָּם תַּנִיעַ.</p>

<p>גַּם יֵשׁ שֶׁיּוֹתֵר מֵאָדָם</p>

<p>תַּעַשׂ תּוּשִׁיּה יָדָם.</p>

<p>וּמְשָׁלִי הַבָּא אֲמִתִּי יוֹדִיעַ.
<br><br />
אֶל אַחַד הַכְּלָבִים אָמַר אִישׁ אַחַד:</p>

<p>הָבָה נָבוֹאָה כַּיּוֹם בִּבְרִית יַחַד!</p>

<p>הֵן אֶל כָּל מַעֲשֶׂה יֵשׁ כִּשְׁרוֹן וָחֵפֶץ.</p>

<p>אַךְ הַכְּלָבִים עָשׂוּ שֵׁם טוֹב מִשֶּׁמֶן</p>

<p>וּלְמָשָׁל הָיוּ בֶּאֱמוּנָה וָאֹמֶן;</p>

<p>וּבֵין הוֹלְכֵי עַל שְׁתַּיִם – הוֹי שֹׁד וָנָפֶץ!</p>

<p>הָאֱמֶת נֶעְדֶּרֶת וֶאֱמוּנָה מֻשְׁלֶכֶת</p>

<p>כִּכְלִי אֵין חֵפֶץ, כִּגְלָלִים וָדֹמֶן.</p>

<p>הָבָה אֵפוֹא לִשְׁמוֹר אֵמֻן הוֹרֵנִי</p>

<p>וַאֲנִי אֲלַמֶּדְךָ קוֹמְמִיּוּת לָלֶכֶת.</p>

<p>וַיֵּאוֹת הַכֶּלֶב וַיֹּאמֶר: הִנֵּנִי!</p>

<p>וַיֵּצְאוּ אֶת הָעִיר לָלֶכֶת הִרְחִיקוּ</p>

<p>עַד לִמְקוֹם מִדְבָּר אֶרֶץ לֹא נוֹשָׁבֶת,</p>

<p>שָׁם בִּמְעָרַת חֹרֶב וּבְנִקְרַת צוּר בָּאוּ</p>

<p>שָׁם פַּס עֲמַל אֱנוֹשׁ, חָדְלָה עֲצָּבֶת,</p>

<p>שָׁם אֵין שָׂטָן, קוֹל נוֹגֵשׂ לא יִשְׁמָעוּ</p>

<p>וּבְשׂוֹם שֵׂכֶל לָמְדוּ לַחֲקוֹר הֶעֱמִיקוּ.</p>

<p>יָמִים רַבִּים הָיוּ בּוֹדְדִים בַּיָּעָר</p>

<p>וַיְהִי אָכְלָם חָצִיר לַחְמָם מַלּוּחַ;</p>

<p>הַכֶּלֶב לִמֵּד לָאִישׁ אֵמֻן רוּחַ,</p>

<p>וְהוּא לָמַד לֶכֶת בִּשְׁתֵּי רַגְלַיִם.</p>

<p>כִּכְלוֹת עֵת לִמּוּדָם שָׁבוּ הַשָּׁעַר</p>

<p>לִרְאוֹת אֶת אֲחֵיהֶם הַעוֹדָם חַיִּים.</p>

<p>אַךְ הוֹי חֶרְפָּה לָאָדָם, בּוּז וָצָעַר!</p>

<p>הַכֶּלֶב שָׁמַר תּוֹרָתוֹ לָנֶצַח,</p>

<p>בִּשְׁתַּיִם הָלַךְ וַיָּרֶם הַמֵּצַח,</p>

<p>רָאָה אֲדֹנָיו וַיִּשְׂמַח שָׂמֹחַ;</p>

<p>אוּלָם הָאָדָם אַךְ בָּא אֶל עִירֵהוּ</p>

<p>כֹּל אֲשֶּׁר לָמַד חִישׁ שָׁכַח שָׁכֹחַ</p>

<p>וַיָּשָׁב לַעֲקוֹב וּלְהוֹנוֹת רֵעֵהוּ.
<br> </p>
</blockquote>

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/4428">https://benyehuda.org/read/4428</a></div></body></html>