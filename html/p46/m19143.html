<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[אַיְלוֹת הַשָֹּדֶה תִּקְפֹּצְנָה תַּעֲבֹרְנָה]</title>
	<meta name="author" content="לורד ביירון / יהודה ליב גורדון"/>
</head>
<body>

<blockquote>
<p>אַיְלוֹת הַשָֹּדֶה תִּקְפֹּצְנָה תַּעֲבֹרְנָה</p>

<p>עַל הַרְרֵיכֶן, צִיּוֹן וִירוּשָׁלָיִם,</p>

<p>וּצְמָאָן עַל חֹף הַפְּלָגִים תִּשְׁבֹּרְנָה</p>

<p>זוּ מִמְּקוֹם קָדוֹשׁ יוֹבִילוּ הַמָּיִם,</p>

<p>וּבְעִיר הָאֱלֹהִים מִבְּלִי כָל מַפְרִיעַ</p>

<p>כַּף רַגְלָן הַשְּלוּחָה תָּחְדֹּר תַּבְקִיעַ.</p>

<br>  

<p>כָּאַיָלָה זֹאת בַּת-צִיּוֹן הָיָתָה</p>

<p>פִּקְחַת עֵינַיִם וּשְׁלוּחַת הָרֶגֶל,</p>

<p>טֶרֶם יַד שַׁדָּי עָלָיהָ קָשָׁתָה</p>

<p>וּבְעוֹד עַל גִּבְעָתָהּ הִתְנוֹסֵס הַדֶּגֶל;</p>

<p>עַתָּה – יַעֲרֵי תָמָר עוֹד שָׁם יֵרָאוּ</p>

<p>וִיפֵהפִיוֹת צִיּוֹן לֹא עוֹד תִּמְצָאוּ.</p>

<br>  

<p>הֲלֹא טוֹב לַתֹּמֶר בֵּין סִבְכֵי חֹרֶשׁ</p>

<p>מִבֵּית יִשְרָאֵל בֵּין עַמֵּי הָאָרֶץ!?</p>

<p>הַתֹמֶר יַעֲשֶׂה עָנָף יַכֶּה שֹׁרֶשׁ,</p>

<p>מִמְּקוֹם מַטָּעוֹ אוֹתוֹ לֹא יִסָּחוּ</p>

<p>כִּי מֵעָפָר אַחֵר יוֹנְקָיו לֹא יִצְמָחוּ.</p>

<br>  

<p>וַאֲנַחְנוּ נִגְלֶה מֵעַל אַדְמָתֵנוּ,</p>

<p>עַל אַדְמַת נֵכָר נוֹצִיאָה הָרוּחַ,</p>

<p>לִקְצוֹת כָּל אֶרֶץ נִפְזְרו עַצְמוֹתֵינוּ</p>

<p>וּבְקִבְרֵי הָאָבוֹת לֹא יִמְצְאוּ נוּחַ;</p>

<p>מִקְדַּש אֵל שָׁמֵם עִירֵנוּ נֶחֱרֶבֶת</p>

<p>וּכְנַף שִׁקּוּצִים עַל כֵּס יָהּ יוֹשֶבֶת.</p>
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/19143">https://benyehuda.org/read/19143</a></div></body></html>