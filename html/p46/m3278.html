<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>בִּנְעָרֵינוּ וּבִזְקֵנֵינוּ נֵלֵךְ</title>
	<meta name="author" content="יהודה ליב גורדון"/>
</head>
<body>

<blockquote>
<p>עַם אֶחָד הָיִינוּ, עַם אֶחָד נֶהִי,</p>

<p>כִּי מִמַּקֶּבֶת בּוֹר אֶחָד נֻקַּרְנוּ;</p>

<p>יַחְדָּו נַחְלֹקָה גַּם שִׂמְחָה גַּם נֶהִי</p>

<p>זֶה שָׁנִים אַלְפַּים מֵעֵת נִפְזַרְנוּ</p>

<p>וּמִגּוֹי אֶל גּוֹי, מִפֶּלֶךְ לְפֶלֶךְ,</p>

<p>בִּנְעָרֵינוּ וּבִזְקֵנֵינוּ נֵלֵךְ
<br><br />
בִּמְסִלּוֹת הַחַיִים אִישׁ נֶגְדּוֹ נַעַל,</p>

<p>אִישׁ אֶל עֵבֶר פָּנָיו יָתוּר מִרְעֵהוּ.</p>

<p>רֵעוֹ סִיר רַחְצוֹ, עַל אָח יַשְׁלִיך נַעַל,</p>

<p>כִּי אִישׁ אֶל נַפְשׁוֹ יָתֵר מֵרֵעֵהוּ;</p>

<p>אוּלָם בִּקְרוֹא לָנוּ קוֹל אֱלֹהֵינוּ</p>

<p>נֵלֵךְ בִּנְעָרֵינוּ וּבִזְקֵנֵינוּ
<br><br />
&quot;יֶשְׁנוֹ עַם אֶחָד – עָלֵינוּ יַלְשִׁינוּ –</p>

<p>&#8220;דָּתֵיהֶם שֹׁנוֹת, דָּת מַלְכוּת יַעֲבֹרוּ&#8221;?</p>

<p>שֶׁקֶר אַתֶּם דֹּבְרִים! כֵּנִים הָיִינוּ,</p>

<p>עִבְרִים אֲנַחְנוּ תּוֹרָתָם יִשְׁמֹרוּ,</p>

<p>אוּלָם בִּקְרוֹא לָנוּ מִצְוַת הַמֶּלֶךְ</p>

<p>בִּנְעָרֵינוּ וּבִזְקֵנֵינוּ נֵלֵךְ
<br><br />
עַם אֶחָד נַחְנוּ, כִּי אֵל אֶחָד לָנוּ,</p>

<p>וּמִמַּקֶּבֶת בּוֹר אֶחָד נֻקַּרְנוּ,</p>

<p>גַּם תּוֹרָה אַחַת וּשְׂפָתָהּ אִתָּנוּ</p>

<p>וּבַעֲבֹתוֹת זָהָב אֵלֶה נִקְשַׁרְנוּ:</p>

<p>בַּחוּט הַמְשֻׁלָּשׁ הַזֶּה הַמְקַשּׁרֵנוּ</p>

<p>נֵלֵךְ בִּנְעָרֵינוּ וּבִזְקֵנֵינוּ
<br><br />
זָקֵן וָנָעַר – בַּחָכְמָה, בַּכֶּסֶף,</p>

<p>אוֹ בִּתְקוּפוֹת יָמִים זָקֵן וָנָעַר,</p>

<p>אֶל דֶּגֶל קָדְשֵׁנוּ יַחְדָּו נֵאָסֶף</p>

<p>כַּעֲנִיֵי הַצֹּאן עֵת יִתְחוֹלֵל סָעַר</p>

<p>הַסָּעַר לֹא יַפְלָה בֵּין שַּר וָהֵלֶךְ,</p>

<p>בִּנְעָרֵינוּ וּבִזְקֵנֵינוּ נֵלֵךְ
<br><br />
הַסָּעַר מִתְחוֹלֵל, יֵהֹם הָרוּח,</p>

<p>מַיִם זֵידוֹנִים עַד צַוָּאר הִגִּיעוּ –</p>

<p>אַל תִּירָא, יַעֲקֹב, אַל נַפְשְׁךָ תָּשׁוּחַ.</p>

<p>רִבְבוֹת אָדָם לַטֶּבַח לֹא יַכְרִיעוּ!</p>

<p>מִן הַסְּעָרָה קֹרֵא קוֹל אֱלֹהֵינוּ –</p>

<p>נֵלֵךְ בִּנְעָרֵינוּ וּבִזְקֵנֵינוּ
<br><br />
נַחֲזִיק בֶּאֱלֹהִים, דָּתוֹ אַל נַעֲזֹבָה,</p>

<p>וּשְׂפַת קָדְשׁוֹ אַל תִּשּׁכַח מִפִּינוּ,</p>

<p>רָאִינוּ רָעָה עוֹד נִרְאֶה גַּם טוֹבָה,</p>

<p>עוֹד נִחְיֶה בָּאָרֶץ כַּאֲשֶׁר חָיִינוּ;</p>

<p>אִם גָּמַר הָאֵל כִּי עוֹד נַחֲזִיק פֶּלֶךְ –</p>

<p>בִּנְעָרֵינוּ וּבִזְקֵנֵינוּ נֵלֵךְ
<br> </p>
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/3278">https://benyehuda.org/read/3278</a></div></body></html>