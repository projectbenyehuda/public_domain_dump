<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>(RHAPSODIA)</title>
	<meta name="author" content="יהודה ליב גורדון"/>
</head>
<body>

<blockquote>
<p>רוּחַ אֵל עָשָׂנוּ,</p>

<p>רוּחַ אֵל שְׁמָרָנוּ,</p>

<p>הוּא גַּם כָּל יָמֵינוּ</p>

<p>יִשְׁמֹר אֶת עַמֵּנוּ.</p>

<p>סוֹבֵב סֹבֵב הוֹלֵךְ הָרוּחַ</p>

<p>וְעַל סְבִיבֹתָיו שָׁב הָרוּחַ.</p>

<br />
</blockquote>

<blockquote>
<p>אַנְשֵׁי חֹמֶר גִּדְלֵי בָשָׂר,</p>

<p>שׂוֹנְאֵי צַדִּיק הוֹלֵךְ יָשָׁר,</p>

<p>אֹמְרִים לָנוּ דְּבָרִים אֲחָדִים:</p>

<p>&#8220;רוֹעֵי רוּחַ רֹדְפֵי קָדִים&#8221;.</p>

<p>אָמְנָם כֵּן לֹא כִחַדְנוּ</p>

<p>כִּי בָרוּחַ נוֹלַדְנוּ.</p>

<p>אַנְשֵׁי רוּחַ אֲנַחְנוּ מִנְּעוּרֵינוּ,</p>

<p>לוּ יִהְיוּ כֵן גַּם בָּנֵינוּ אַחֲרֵינוּ.</p>
</blockquote>

<p><strong>*</strong></p>

<blockquote>
<p>נָפְלָה סִפְרָתֵנוּ וַתֵּרֶד פְּלָאִים</p>

<p>בִּיְדֵי כֹתְבֵי פְּלַסְתֵּר וּמְשׁוֹרְרֵי פְגָעִים,</p>

<p>כִּי רָבוּ בָנוּ כַּחֲנָמָל</p>

<p>סוֹפְרֵי שֶׁקֶר וּמְכַתְּבֵי עָמָל.</p>

<p>כָּל תַּלְמִיד שֶׁלֹּא שִׁמֵּשׁ כָּל צָרְכּוֹ</p>

<p>יִתְהַלַּךְ בִּמְקוֹמוֹ לְרָחְבּוֹ וּלְאָרְכּוֹ;</p>

<p>וּבְבָתִּים יַעֲלוּ כְּלִסְטִים מְזֻיָּנִים</p>

<p>וּמַחְבָּרוֹת דַּקּוֹת כַּחֲרָבוֹת בְּיָדָם,</p>

<p>וּמְלֻמְּדֵי קְרָב הֵמָּה כְּגִבּוֹרִים מְצֻיָּנִים</p>

<p>לְעוֹפֵף חַרְבָּם – סִפְרָם עַל פְּנֵי אָדָם,</p>

<p>לֵאמֹר: תֶּן-לִי הָרְכוּשׁ אוֹ הַנֶּפֶשׁ&#8230;</p>

<p>כָּכָה עַם לֹא-בִינוֹת יַכְפִּישׁוּ בָרֶפֶשׁ</p>

<p>קֶרֶן הַסִּפְרוּת וּשְׂפָתָהּ הַחֲמוּדָה,</p>

<p>וְכָל אִישׁ דַּעַת וְסֹפֵר מָהִיר בְּתוֹכֵנוּ.</p>

<p>וּנְזִיר אֱלֹהִים מִבֶּטֶן, מִלֵּדָה,</p>

<p>יַעֲטוּ עַל שָׂפָם כֻּלָּם, כִּי אֵין מַעֲנֶה&#8230;</p>
</blockquote>

<p><strong>*</strong></p>

<blockquote>
<p>בָּרוּךְ אַתָּה לִי, אִי הַדֻּמִיָה</p>

<p>הַשּׁוֹכֵן שַׁאֲנָן בֵּין מַשֻּׁאוֹת נֶצַח.</p>

<p>מִקְלַט הַכִּלָּיוֹן, הֵיכַל הַנְּשִׁיָּה.</p>

<p>קֶבֶר כָּל הַחַי, בֵּיִת אָבְדַן כָּל רֶצַח.</p>

<p>בִּמְקוֹם תָּשֹׁכְנָה כָּל סַעֲרוֹת הַנֶּפֶשׁ,</p>

<p>יֶחֱשֶׁה הַחֵשֶׁק – כָּל לֵבָב יִנָּפֶשׁ.</p>
</blockquote>

<blockquote>
<p>בִּמְקוֹם אַפְסֵי אָרֶץ שָׁם לֹא הֻקָּמוּ</p>

<p>וּגְבוּלוֹת הָעֵת נֶהֶרְסוּ נִפְרָצוּ,</p>

<p>וּנְצָחִים כִּרְגָעִים יָשְׁנוּ יִרְדָּמוּ,</p>

<p>וַאֲדָמוֹת וּמְלֹאָן כַּדֹּק נִקְבָּצוּ,</p>

<p>שָׁם יִדֹּם כַּמָּוֶת רַעַשׁ הַחַיִּים</p>

<p>וַעֲנוֹת אֵל נֶעֱלָם נָזִין לָאָזְנַיִם –</p>
</blockquote>

<blockquote>
<p>שָׁם לֹא יִגַּהּ סַהַר, לֹא יָהֵל שָׁמֶשׁ,</p>

<p>וִיקַר אוֹר עוֹלָמִים בַּכֹּל זָרֻעַ,</p>

<p>שָׁם יַעֲמֹד <strong>הַזְּמָן</strong> מִמְּקוֹמוֹ לֹא יָמֶשׁ</p>

<p>וִירַפֶּה כַנְפֵהוּ, חָדַל לָנוּעַ,</p>

<p>וּמְלֹא תֵבֵל שֻׁפּוּ בַּחֹשֶׁךְ מִתָּחַת,</p>

<p>עָמֹק עָמֹק מִמַּעֲמַקֵּי גֵּיא שָׁחַת.</p>
</blockquote>

<blockquote>
<p>פֹּה אֶלֶף שָׁנִים אַסְפָּה עַל אָלֶף</p>

<p>וּבְסֻלַּם אֱלֹהִים אֶל ראֹשָׁם אָעַל.</p>

<p>תַּחַת רַגְלַי אָחֳזָה יַמִּים כַּדָּלֶף</p>

<p>וַאֲרָצוֹת וּלְאֻמִּים כִּמְלֹא הַשָּׁעַל –</p>

<p>שָׁם אֵשֵׁב בָּדָד כָּאֵל עַל הַמָּיִם,</p>

<p>טֶרֶם הֱיוֹת תֵּבֵל, אֶרֶץ, שָׁמָיִם.</p>
</blockquote>

<p><strong>*</strong></p>

<blockquote>
<p>אַךְ זֶה כָּל שִׁבְרֵנוּ, עַל אֵלֶּה אָהִימָה</p>

<p>כִּי בַּאֲשֶׁר לָנוּ עַיִן לֹא נָשִׂימָה:</p>

<p>בָּרָב <strong>עַיִן</strong> הֵם שָׂמִים –</p>

<p>עַל כֵּן יִשְׂאוּ חֶרְפַּת רָעָב כָּל הַיָּמִים,</p>

<p>לוּ שָׂמוּ <strong>עַיִן</strong> בַּדָּת</p>

<p>כִּי אָז הֶעֱלוּהָ עַל הַדָּעַת.</p>
</blockquote>

<p><strong>*</strong></p>

<blockquote>
<p>רַבָּנֵינוּ יוֹשְׁבִים אִישׁ תַּחַת חֻפָּתוֹ,</p>

<p>לֹא יֵדַע שֶׁבֶר עַמּוֹ לֹא יָחוּשׁ חֶרְפָּתוֹ.</p>

<p>יִגְרְעוּ עַיִן מֵעֲדָתָם</p>

<p>וְחַיִּים רַק עַל דָּתָם.</p>

<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/44366">https://benyehuda.org/read/44366</a></div></body></html>