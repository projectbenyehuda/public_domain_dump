<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>לִקּוּי חַמָּה</title>
	<meta name="author" content="יהודה ליב גורדון"/>
</head>
<body>

<p>(לנוכח השיר &#8220;קול נעורים&#8221; הנדפס בשש&quot;ק ב' צד 85)</p>

<br>

<blockquote>
<p>בִּבְנוֹת אֵל הֵיכָלוֹ מִכְלוֹל כָּל פֶּלֶא,</p>

<p>שָׂם כִּסְאוֹ שָׁמַיִם וַהֲדוֹמוֹ אֶרֶץ</p>

<p>וַיֵשֶׁב לַכִּסֵּא וַיִמְלֹךְ סֶלָה;</p>

<p>אָז – לִשְׁמוֹר אַרְצוֹ מִצְּוָחָה וָפָרֶץ</p>

<p>שָׂם שָׂרִים טִפְסָרִים רוֹזֵן וָפַחַת</p>

<p>מַזָּרוֹת וִיסוֹדוֹת – מֵעַל וָתָחַת.
<br><br />
אָז אֹרַח לַשֶּׁמֶש שָׂם בַּשָּׁמַיִם,</p>

<p>דֶּרֶךְ לַלְּבָנָה בַּלַּיְלָה מֹלֶכֶת,</p>

<p>נָתִיב אֶל כּוֹכְבֵי מַצָּב רִבּוֹתַיִם</p>

<p>וּמְסִלּוֹת רַבּוֹת אֶל כּוֹכְבֵי-הַלֶּכֶת,</p>

<p>יֵלְכוּ יָרוּצוּ שָׁנִים אַלְפֵי אֶלֶף</p>

<p>אִיש בִּמְסִלָּתוֹ, אֵין חֶסְרוֹן אֵין סֶלֶף.
<br><br />
אִישׁ אִישׁ עַל עָמְדוֹ לֹא יִיעָף לֹא יֵלָא,</p>

<p>בָּאוֹפַנִּים יִפְנוּ שֶׁכְּמוֹהֶם רָבוּ,</p>

<p>כִּי גַּלְגַּלִּים הֵמָּה הַמְּסִלּוֹת אֵלָּה</p>

<p>וּכְאוֹפָן תּוֹך אוֹפָן יַחַד נִשְׁלָבוּ,</p>

<p>אַךְ יַד הַגַּלְגַּל יַד שַׁדַּי תֹּאחֲזֶנָּה</p>

<p>וּכְפֶלֶג מַיִם אֶל חֶפְצוֹ תַּטֶּנָּה.
<br><br />
וּמְאוֹרִים אֵל כַּדּוּרֵי אֵש כֻּלָּהַם,</p>

<p>רָצִים כְּחִצִּים הַשְּלוּחִים מִקֶּשֶׁת</p>

<p>לוּ מִנִּי אָרְחָם יָלֻזוּ אַךְ פָּעַם,</p>

<p>לוּ אִישׁ אֶל אָחִיו יָעֵזוּ לָגֶשֶׁת,</p>

<p>אָז הָיָה רַעַשׁ נוֹרָא אֵין כָּמֹהוּ,</p>

<p>אָז נֶהְפְּכוּ וִיהַפְּכוּ הַכֹּל לַתֹּהוּ.
<br><br />
וּבְעֵת עַל תֵּבֵל זֹאת יִפְקוֹד אֱלוֹהַ</p>

<p>כִּי יִמָּלֵא יוֹמָהּ לָשׁוּב לָאָיִן</p>

<p>אָז תִּגַע יָדוֹ בָּאוֹפָן גָּבוֹהַּ,</p>

<p>אָז יִפְרָץ כַּדּוּר אֵשׁ בִּתְעוּפַת עָיִן,</p>

<p>יִפְרֹץ מִמְּקוֹמוֹ בַּחֲרוֹן אַף וָקָרֶץ,</p>

<p>יִפְגּשׁ וִיפוֹצֵץ לִשְׁבָבָים הָאָרֶץ.
<br></p>
</blockquote>

<p>**</p>

<blockquote>
<p>כָּאֵל בַּמְּרוֹמִים בָּאָרֶץ הַמֶּלֶךְ</p>

<p>וּמוֹשְׁלִים רַבִּים הַמְּאוֹרוֹת הִנָּמוֹ,</p>

<p>כּוֹכָבִים הַנְּצִיבִים, שֶׁמֶשׁ שַׂר-פֶּלֶךְ,</p>

<p>אִישׁ אִישׁ יִשְׁמֹר דַּרְכּוֹ זֶה הֶרְאָה לָמוֹ,</p>

<p>כָּאוֹפָן תּוֹךְ אוֹפָן מָאֳחָזִים יַחַד,</p>

<p>אַךְ כֻּלָּם יַנְהִיג וִיסוֹבֵב הָאַחַד.
<br><br />
שַׂר-פֶּלֶךְ זֶה עָלָיו בַּקֹּדֶשׁ שַׁרְתָּ</p>

<p>אֶל אוֹר יוֹם דִּמִּיתוֹ, שֶׁמֶשׁ מוֹפִיעַ</p>

<p>&quot; שֶׁמֶשׁ הוּא בִּשְׁמֵי קֵיסָרוֹ&quot; אָמַרְתָּ</p>

<p>וּבְרוּם אוֹרוֹ עַד שִׁפְלֵנוּ הִגִּיעַ –</p>

<p>הַשּׁמֶשׁ הַזֶּה עַתָּה בָּא קִצֵּהוּ,</p>

<p>זִקֵּי רעֵי אָדָם כִּבּוּ אוֹרֵהוּ.
<br></p>
</blockquote>

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/1463">https://benyehuda.org/read/1463</a></div></body></html>