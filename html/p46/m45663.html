<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>המחזה [מיכה יוסף על ערש ]</title>
	<meta name="author" content="יהודה ליב גורדון"/>
</head>
<body>

<p>(מיכה יוסף על ערש מותו ובני ביתו נאנקים דוּמָם בְזָוִיוֹת הַבָּיִת).</p>

<blockquote>
<br />
</blockquote>

<p><strong>מיכה יוסף:</strong></p>

<blockquote>
<p>בָּדָד הִנֵּנִי – הַכֹּל עֲזָבָנִי!</p>

<p>מַה־נּוֹרָא הֱיוֹת בָּדָד פֹּה בֶּחָלֶד –</p>

<p>וּבְדֶרֶךְ עוֹלָם בָּהּ עַתָּה אֵלֵכָה,</p>

<p>שָׁם – עַל חֵיק כִּלָּיוֹן, עַל בִּרְכֵּי מָוֶת,</p>

<p>בִּמְעוֹנוֹת רִקָּבוֹן וּבְחַדְרֵי תֹהוּ,</p>

<p>שָׁם יִשְׁכַּב כָּל בָּשָׂר יִרְקַב לַשַּׁחַת</p>

<p>גַּלְמוּד וּבָדָד&#8230;&#8230;&#8230;&#8230;&#8230;&#8230;&#8230;&#8230;.</p>
</blockquote>

<blockquote>
<p>&#8230;&#8230;&#8230;&#8230;&#8230;&#8230;.. אֲבָל גַּם לָבֶטַח!</p>

<p>כִּי שֵׁמֶץ דָּבָר מִמִּכְמַנֵּי אֶרֶץ</p>

<p>לֹא יַרְגִּיז לִבֵּנוּ בִּמְעוֹן הַנֵּצַח,</p>

<p>וְבִנְפוֹל הַגְּוִיָּה יִפּוֹל הַקֶּסֶם</p>

<p>הַמֹּשֵׁךְ לֵב אָדָם לִסְגֻלּוֹת חָלֶד.</p>

<p>שָׁם תִּכְלֶה תּוֹחֶלֶת, יֶחֱשֶׁה הַחֵשֶׁק,</p>

<p>וּבְקִבְרוֹת תַּאֲוָה יִקָּבֵר הָעֹנֶג;</p>

<p>אֶל קוֹל הַכָּבוֹד שָׁם תִּכְבַּד אָזְנֵנוּ,</p>

<p>לַכֶּסֶף לֹא נִכְסוֹף, לַשְּׂחוֹק נִשְׂחָקָה,</p>

<p>כָּל שִׂמְחָה תִּמָּחֶה, תִּגֶל כָּל גִילָה;</p>

<p>אַהֲבָה וִידִידוֹת יִדֹּדוּ יִדֹּדוּ</p>

<p>וִידִידֵי לִבֵּנוּ אָחוֹר יָשׁוּבוּ</p>

<p>כִּמְעַט תַּבְרִיחַ בַּעֲדֵנוּ הָאָרֶץ;</p>

<p>עוֹד אֶגְלֵי מִסְפָּר עַל גָּדִישׁ יִדְמָעוּ</p>

<p>לַרְטִיב רִגְבֵי עָפָר חָתוּ עָלֵינוּ,</p>

<p>אַחַר – יִמְחוּ דִּמְעָה מֵעַל פָּנֵימוֹ</p>

<p>יִמְחוּ מִלִּבָּם שֵׁם וֵָזכֶר לָנוּ.</p>
</blockquote>

<p>(דממה דקה)</p>

<blockquote>
<p>הוֹי רֵעֵי לִבִּי, הוֹי אַחַי בָּרוּחַ,</p>

<p>תֹּפְשֵׂי הַתּוֹרָה, אֹגְרֵי חָכְמַת דַּעַת,</p>

<p>לָכֶם כָּמַהּ לִבִּי תֵּכֶל הַנֶּפֶשׁ</p>

<p>לָכֶם מִבְּלִי חֵפֶץ אֶרֶץ אֶעֱזוֹבָה!</p>

<p>לוּ לַחֲזִיק בִימִינְכֶם לוּ עוֹד חָיִיתִי,</p>

<p>שַׂגֵּב יֶשַׁע וָעֹז אֶת דֹּרֵשׁ דָּעַת</p>

<p>הַאֲצִיל רוּחַ חֵפֶץ עַל יָד נִדְהָמֶת</p>

<p>בִּימִין אִישׁ תּוּשִׁיָּה נֹעַם שָׂבֹעַ&#8230;</p>

<p>וָאַתְּ שָׂפָה עִבְרִית, שָׂפָה לֵאלֹהַּ,</p>

<p>מַטָּרַת כָּל יִשְׁעִי תַּחַת הַשָּׁמֶשׁ,</p>

<p>אַתְּ הֲיִי שָׁלוֹם וּבְרָכָה בָּאָרֶץ!!</p>

<p>אֶת מִסְפַּר שָׁנַי עַל מִזְבְּחֵךְ הִקְרַבְתִּי</p>

<p>וּמְלֹא קֹמֶץ יָמַי לָךְ הֲרִימֹתִי,</p>

<p>לִבְנוֹת בָּךְ גָּדֵר תָּמִיד הִתְאַמַּצְתִּי</p>

<p>חַיּוֹת אֲבָנַיִךְ מִמְּעִי מַפָּלֶת, ־</p>

<p>וּבְשַׁחַר חַיַּי, אֲכוּל אֵשׁ שַׁחֶפֶת,</p>

<p>עַל הֲרִיסוּתֵךְ נוֹסָפוֹת אָשִׁיתָה!</p>

<p>וָאַתְּ הַעֲרִי נָא רוּחֵךְ עַל דֹּרְשַׁיִךְ</p>

<p>זִיז שׁוּלַיִךָ הֵיכַל לִבָּם מַלֵּאִי</p>

<p>לַמְּדִי לָמוֹ סֵפֶר לַמְּדִי גַּם קָסֶת</p>

<p>וֶהֱוִי סַתֶר לָמוֹ מֵעָקַת כָּסֶל.</p>

<p>וּבְנֵי צִיּוֹן כֻּלְכֶם, צֹאן מַאֲכָל סֶלְָּה,</p>

<p>כָּעֲדָרִים בֶּהָרִים זָרִים הִדִּיחוּ,</p>

<p>הָרִימוּ קוֹלְכֶם מֵרָאשֵׁי הַשְּׁפָיִם,</p>

<p>הָעִיזוּ הִקָּבְצוּ הִתְנַגְּשׁוּ יָחַד</p>

<p>תִּמְכוּ בִּידֵי אִמְכֶם אַל נָא תַּרְפּוּהָ!</p>

<p>לִוְיַת חֵן הִיא לָכֶם בַּטּוֹב וָאֹשֶׁר</p>

<p>מָגֵן וָשֶׁמֶשׁ בִּמְרִי יוֹם וָפֶגַע</p>

<p>גֵּהָה לַמַּחֲלָה וּלְרוּחַ נֶעְכָּרֶת&#8230;</p>
</blockquote>

<p>(דממה דקה)</p>

<blockquote>
<p>מַחֲלָה –הָהּ, וּמַחֲלָתִי מַה־חָזָקָה!</p>

<p>קִרְבִּי קַדַּחַת כַּשַּׁחַת יוֹקֶדֶת,</p>

<p>וּרְקַב עֲצָמוֹת, וָאַתְּ הַשַּׁחֶפֶת</p>

<p>בַּהֲמוֹן פִּיּוֹת רֶצַח חַיַּי תִּינָקִי!</p>

<p>עוֹרְקַי רָפוּ וּבְאַפַּי פַּס הַָרוּחַ,</p>

<p>זִרְמַת הַדָּם בִּכְבֵדֻת מִתְנַהֶלֶת,</p>

<p>זִמּוֹתַי נִתְּקוּ – חוּשַׁי יִתְבּוֹלָלוּ –</p>

<p>הַמַּסֶּכֶת מָלְאָה – הוּנַף הַתַּעַר</p>

<p>לִכְרוֹת הַמַּטְוֶה, לַסִּיעַ הָאָרֶג:</p>

<p>בָּא קִצִּי וּטְפָחוֹת יָמַי נִזְעָכוּ&#8230;</p>
</blockquote>

<p>(בַּהֲלָךְ־נָפֶשׁ)</p>

<blockquote>
<p>יוֹמִי רַד – שִׁמְשִׁי בִּפְאַת יָם נִשְׁקֶפֶת,</p>

<p>מֵרֶחֶם מִשְׁחָר זֶה לֹא כַּבִּיר גָּחָה,</p>

<p>וּמִתַּחְתּיֹות הָאָרֶץ צֵל יָעַל</p>

<p>יִגְדַּל כַּעֲנָק, יִגְאֶה יִשְׂגֶּא כָּאֶרֶז,</p>

<p>וּבְעָנָן כָּבֵד יָעִיב בַּת הֶעָיִן.</p>

<p>חָמְרִי יֻכַּת וּרְגָבָיו יִתְפָּרָדוּ;</p>

<p>מַפְּלֵי הַגְּוִיָּה הֵם זִיקֵי הַנֶּפֶשׁ</p>

<p>יִטְּשׁוּ לוֹיוֹתָם יֻתָּכוּ יִפֹּלוּ.</p>

<p>אַךְ הִיא תִּנָּעֵר מִתַּרְדֵּמַת לַיְלָה</p>

<p>וּכְכַנְפֵי שַׁחַר תִּפְרוֹשׂ אֶבְרוֹתֶיהָ</p>

<p>תַּאֲבֶר לַשְׁחָקִים תַּעַל מַעְלָה מָעְלָה –</p>

<p>מַטָּה מָטָּה אֶבֶן אֹפֶל צוֹלֶלֶת</p>

<p>הִיא הַתֵּבֵל תִּטָּבֵל בִּבְאֵר שַׁחַת</p>

<p>וּכְכֹוכָב נֶשֶׁף תֵּרָא בִּתְהוֹם תֹּהוּ – – –</p>

<p>עוּפִי עוּפִי נַפְשִׁי אַל תַּרְפִּי כֹחַ</p>

<p>שָׁם אָנוּשׁ כָּל אֱנוֹשׁ, כָּל גֵּו יָשֹׁחַ,</p>

<p>פֹּה&#8230; נֹפֶשׁ לַנֶּפֶשׁ – לַגֵּו&#8230; מָנוֹחַ&#8230;</p>
</blockquote>

<blockquote>
<p>(יָשִׁיב רוחו אל האלהים אשר נְתָנָהּ).</p>

<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/45663">https://benyehuda.org/read/45663</a></div></body></html>