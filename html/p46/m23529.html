<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>חָתָן לַמּוּלֹת</title>
	<meta name="author" content="יהודה ליב גורדון"/>
</head>
<body>

<blockquote>
<br />
</blockquote>

<blockquote>
<p>יָבָל בֶּן שַׁמָּה אָדָם גָּדוֹל בְּעֵינָיו</p>

<p>יַעַן כִּי יִצְרוֹ גָּדוֹל מִשֶּׁל שְׁכֵנָיו;</p>

<p>לֹא הָיָה כְיָבָל אִישׁ מַכְנִיס אֹרְחוֹת</p>

<p>וּמְצוֹדֵד בִּקְסָמָיו נְפָשׁוֹת לְפוֹרְחוֹת.</p>

<p>אֵלֶּה תֹּלְדוֹת יָבָל: יָבָל בֶּן שַׁמָּה</p>

<p>בֶּן־הַקּוֹץ שֵׁם מִשְׁפַּחְתּוֹ</p>

<p>נוֹלַד בְּבֵית חֹרוֹן תַּחְתּוֹן,</p>

<p>לֹא נוֹדַע לִפְנֵי שָׁנִים כַּמָּה,</p>

<p>בְּרֶגַע מוֹלַד הַחֹדֶשׁ</p>

<p>שֶׁמַּזָּלוֹ בְּתוּלָה.</p>

<p>הוֹרָיו הַיוּ שְׁנֵיהֶם מִכְּלֵי־הַקֹּדֶשׁ,</p>

<p>אָבִיו שַׁמָּשׁ, אִמּוֹ מַגֶּדֶת;</p>

<p>וּבְרֶגַע הֻלֶּדֶת</p>

<p>נִבְּאָה לוֹ הַמְיַלֶּדֶת</p>

<p>כִּי יִהְיֶה אָדָם קָדוֹשׁ וּבַעַל סְגֻלָּה,</p>

<p>וּנְבוּאָתָהּ לֹא הָיְתָה נְבוּאַת שָׁוְא</p>

<p>וְנִתְקַיְּמָה בְּיָבָל אַף כִּי לֹא כֻלָּהּ,</p>

<p>כִּי כַאֲשֶׁר תֵּרֶא,</p>

<p>יְדִידִי הַקּוֹרֵא,</p>
</blockquote>

<blockquote>
<p>הָיָה יָבָל <strong>קָדוֹשׁ</strong> חָסֵר וָ״ו</p>
</blockquote>

<blockquote>
<p>וּמְנֻקָּד בְּצֵירֶה.</p>

<p>וּמַרְאֶה יָבָל בֶּן שַׁמָּה</p>

<p>מַרְאֵה קֹף בִּפְנֵי אָדָם,</p>

<p>כָּל רֹאֶה בּוֹ תֹּאחֲזֶנוּ שַׁמָּה.</p>

<p>גַּמָּד הוּא: קוֹמָתוֹ אַמָּה</p>

<p>רַק פַּרְמַשְׁתְּקוֹ אַמָּה וָזֶרֶת.</p>

<p>מִצְחוֹ שָׁקוּעַ, לֶחְיוֹ נְטוּיָה,</p>

<p>שִׁנָּיו עֲקֻמּוֹת, פִּיו כַּמַּחְתֶּרֶת</p>

<p>וּזְקָנוֹ כִּצְבַת בִּצְבַת עֲשׂוּיָה.</p>

<p>גַּם בַּעַל סְגֻלָּה הָיָה יָבָל בְּגָדְלוֹ,</p>

<p>אִישׁ מְסֻגָּל לַכֹּל וּשְׁאָר רוּחַ לוֹ,</p>

<p>כִּי עֵת נָפַח הַיּוֹצֵר בּוֹ רוּחַ נִשְׁמָתוֹ</p>

<p>לֹא נִזְהָר וַיִּפַּח יוֹתֵר מִמִּדָּתוֹ,</p>

<p>וּבְכֵן מִלֵּא אֹתוֹ אֱלֹהִים רוּחַ עַל כָּל גְּדוֹתָיו:</p>

<p>אִמְרֵי פִיו רוּחַ, בִּטְנוֹ מָלֵא קָדִים,</p>

<p>הַחֹסֶה בוֹ יִנְחַל הֶבֶל, יִירַשׁ רוּחַ.</p>

<p>וּפְנוֹתָיו וּתְנוּעוֹתָיו</p>

<p>כַּגַּלְגַּל לִפְנֵי סוּפָה,</p>

<p>וּבְדַבְּרוֹ לֹא יַעֲמֹד תַחְתָיו, לֹא יָנוּחַ,</p>

<p>כִּי יְנַתֵר וִיפַזֵּז כַּקֹּף אֶל כָּל רוּחַ.</p>

<p>הַסָּרִים אֶל מִשְׁמַעְתּוֹ בְּעֵינָיו כַּעֲבָדִים,</p>

<p>יִרְדֶּה בָם בְּפָרֶךְ וּבְיַד תְּנוּפָה,</p>

<p>יְכַזֵּב לָהֶם, יֹאמַר עַל הֵן לַאו וְעַל לַאו הֵן,</p>

<p>וְלַתַּקִיף מִמֶּנּוּ יַעֲשֶׂה חֲנוּפָה</p>

<p>וִידַבֵּר בְּפֶה רַךְ לִמְצֹא בְעֵינָיו חֵן.</p>

<p>בְּכָל לָשׁוֹן לֹא יָבִין לִכְתֹּב וּלְדַבֵּר כֵּן,</p>

<p>עַל כֵּן יִבְחַר לְשׁוֹן עֲרוּמִים</p>

<p>יִכְתֹּב בִּכְתָב הַחַרְטֻמִּים</p>

<p>וִידַבֵּר כַּחֲכַם הָרָזִים</p>

<p>בְּרָאשֵׁי תֵבוֹת וּבִרְמָזִים.</p>

<p>וּבְכָל זֹאת רַבִּים לְפִתְחוֹ מַקְדִּימִים,</p>

<p>מַעֲרִיבִים וּמַשְׁכִּימִים,</p>

<p>כִּי עָשֹׂה עָשָׂה לוֹ יָבָל עֹשֶׁר</p>

<p>אִם בִּצְדָקָה וּבְיֹשֶׁר –</p>

<p>מִי יֵדָעֶנּוּ?</p>

<p>אַךְ לֵב כָּל יוֹדְעָיו בָּטוּחַ</p>

<p>כִּי בְחָפְנָיו לֹא אָסַף רוּחַ</p>

<p>וּצְרוֹרוֹ נָקוּב אֵינֶנּוּ.</p>

<p>וּבְעָשְׁרוֹ נָתַן יָבָל אֶל לִבּוֹ</p>

<p>לִרְאוֹת חַיִּים כַּמֶּלֶךְ בִּמְסִבּוֹ,</p>

<p>כִּי לֹא לֶאֱמוּנָה וּלְסִגּוּפִים בָּאָרֶץ גָּבָר,</p>

<p>וְלָמָּה יַאֲצִיל מִנַּפְשׁוֹ דָּבָר?</p>

<p>כָּל תַּעֲנֻגוֹת בְּנֵי אָדָם בִּקֵּשׁ וּמָצָא,</p>

<p>רָחַץ הֲלִיכָיו בְּחֶמְאָה, עַד צַוָּאר חָצָה,</p>

<p>וַיְהִי שַׁלְוָה בְּאַרְמוֹנוֹ, שָׁלוֹם בְּחֵילוֹ.</p>

<p>יְפֵה־פִיּוֹת תּוּבַלְנָה לוֹ כַּחֲשִׂיפֵי עִזִּים;</p>

<p>כָּל בָּתֵי מָשׂוֹשׂ וּשְׁאוֹן עֲלִיזִים</p>

<p>רָאוּ אֶת יָבָל לַיְלָה בְלֵילוֹ,</p>

<p>וּבְפִי יֹשְׁבֵי קְרָנוֹת הָיָה לְמִלָּה</p>

<p>כִּי רָאוּהוּ בִּזְמַן אֶחָד בִּמְקוֹמוֹת שׁוֹנִים,</p>

<p>לֹא רָאוּהוּ רַק בְּבֵית הַתְּפִלָּה</p>

<p>וּבְבֵית מַתָּנוֹת לָאֶבְיוֹנִים.</p>

<p>וַיִּבֶן־לוֹ הֵיכַל חֶמֶד בֵּית מִדּוֹת</p>

<p>וּכְלֵי בַיִת הֵכִין לוֹ שִׁדָּה וְשִׁדּוֹת,</p>

<p>מֶרְכָּבָה וְסוּסִים וּבִגְדֵי חֹפֶשׁ,</p>

<p>וַיָּחֶל לֶאֱכֹל, לִשְׂמֹחַ</p>

<p>בְּכָל אַוַּת נֶפֶשׁ</p>

<p>וּבְכָל מַאֲמַצֵּי כֹחַ.</p>

<p>שָׁנָה בְשָׁנָה הָלַךְ לִכְרַכֵּי הַיָּם</p>

<p>כִּי שָׁמַע כִּי יֵשׁ&#8230; בָּתֵי מָשׂוֹשׂ גַּם שָׁם.</p>

<p>עֶשְׂרִים שָׁנָה רָאָה יָבָל</p>

<p>חַיִּים שֶׁאֵין בָּהֶם בּוּשָׁה וּכְלִמָּה</p>

<p>בְּסוֹד בַּחוּרִים יַחְדָּו וְאִשּׁוֹת הַזִּמָּה.</p>

<p>עֶשְׂרִים שָׁנָה עַל בֶּן־שַׁמָּה חָלָפוּ</p>

<p>וּפִתְאֹם הִרְגִּישׁ כִּי חֲלָצָיו רָפוּ</p>

<p>וּמְשׂוֹשׂ דַּרְכּוֹ כִּמְסוֹס נוֹסֵס בַּעֲצָמָיו,</p>

<p>לֹא יוֹעִילוּ לוֹ תַמְרוּקָיו וּבְשָׂמָיו</p>

<p>כִּי יָנוּס כֹּחוֹ&#8230;&#8230;.</p>

<br />
</blockquote>

<p><strong>*</strong></p>

<blockquote>
<br />
</blockquote>

<blockquote>
<p>מָה אֶעֱשֶׂה כַּיּוֹם וַאֲכַפֵּר פְּנֵי אֱלֹהִים?</p>

<p>הַאִם אֶקְנֶה לִי שְׁתֵּי זוּגוֹת תְּפִלִּין</p>

<p>אוֹ אֶזָּהֵר בְּצִיצִית, בְּעֵרוּב תַּבְשִׁילִין?</p>

<p>״כָּל זֶה לֹא יוֹעִיל לְהַוָּתְךָ –</p>

<p>עָנָהוּ&#8230; אַךְ אַתָּה זֹאת עֲשֵׂה</p>

<p>וְתִתְקָרֵר דַּעְתֶּךָ, הִסְתַּכֵּל בְּמִילָתְךָ;</p>

<p>שׁוּב הִמֹּל שֵׁנִית אָז אוּלַי תֵּרָפֵא״.</p>

<br />
</blockquote>

<p><strong>*</strong></p>

<blockquote>
<br />
</blockquote>

<blockquote>
<p>הַצִּיצִית לֹא תָבֹא לְטַפֵּחַ עַל פָּנֶיךָ –</p>

<p>שׁוּב הִמֹּלָה שֵׁנִית – וְסָר עֲוֹנֶךָ,</p>

<p>וּתְפִלָּה וּצְדָקָה וּתְשׁוּבָה</p>

<p>לֹא יַעֲשׂוּ כָל פְּרִי תְנוּבָה.</p>

<br />
</blockquote>

<p><strong>*</strong></p>

<blockquote>
<br />
</blockquote>

<blockquote>
<p>לֹא אֲבַעְבּוּעוֹת הַשְּׁחִין קִלְקְלוּ פָנֵיהוּ</p>

<p>כִּי אִם הַצִּיצִית – עַל פָּנָיו טָפָחוּ.</p>

<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/23529">https://benyehuda.org/read/23529</a></div></body></html>