<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>חרבות ירושלים (לוח אחיאסף תרנ&quot;ח)</title>
	<meta name="author" content="מנחם מבש&quot;ן"/>
</head>
<body>

<p><a href="#fn:1" id="fnref:1" title="see footnote" class="footnote"><sup>1</sup></a></p>

<blockquote>
<p>הוֹי חֹמוֹת שֹׁמֵמוֹת, הוֹי מַצְבוֹת עֹז וְאוֹרָה!</p>

<p>גָּדְלְכֶן וְתִפְאַרְתְּכֶן מִקֶּדֶם זָכֹר אֶזְכֹּרָה;</p>

<p>אֶזְכְּרָה וְאֶהֱמָיָה וְנַפְשִׁי עָלַי תָשׁוּחַ</p>

<p>וְאֵלֶךְ קֹדֵר, נֶעֱצַב וּנְכֶה־רוּחַ;</p>

<p>אֶזְכְּרָה בְּעוֹד אוֹר יְקָרוֹת כְּאוֹר הַחַמָּה</p>

<p>הוֹפִיעַ בַּהֲדָרוֹ עַל הָאֲדָמָה הַנְּשַׁמָּה,</p>

<p>כָּל־שֹׁכְנֵי תֵבֵל נָשְׂאוּ אֲלֵיכֶן עַיִן –</p>

<p>עַתָּה אֵיךְ נִשְׁכַּחְתֶּן כְּמֵת וְדֹרֵשׁ לָכֶן אַיִן!</p>

<p>כָּל־רוֹאֵיכֶן יִדֹּד מִכֶּן, יִסֹּב אֲחוֹרַנִּית,</p>

<p>בִּרְאֹתוֹ אֶת־פְּנֵיכֶן וְהִנָּם קְדוֹרַנִּית –</p>

<p>לְבַד הָעָם הָאֻמְלָל הַנִּשְׁכָּח גַּם הוּא כְּמוֹכֶן</p>

<p>וְשֹׁאֵף מִקְּצוֹת הָאָרֶץ וְדֹרֵשׁ לְשִׁכְנְכֶן&#8230;</p>

<p>אַיֵּה הַגְּדוּלָה וְהַתִּפְאֶרֶת הַהוֹד וְהַנֶּצַח,</p>

<p>עֲלֵיכֶן חֹפֵף מִקֶּדֶם כַּעֲדִי זָהָב עַל מֵצַח!</p>

<p>אַךְ גַּם עַתָּה שָׂבֹעַ אֶשְׂבַּע נְעִימוֹת</p>

<p>מִדֵּי עוּף עֵינִי בָּכֶן, חֹמוֹת שֹׁמֵמוֹת&#8230;</p>

<p>לָכֶן עָגְמָה נַפְשִׁי, רוּחִי בְּקִרְבִּי הוֹמִיָּה,</p>

<p>לְמוֹפֵת תִּהְיֶינָה לְכָל־הַיְקוּם, כְּמוֹכֶן יֻכַּת שְׁאִיָּה.</p>

<p>זֶה גוֹרַל כָּל־מִפְעֲלוֹת בְּנֵי תְמוּתָה –</p>

<p>לָשׁוּב לְתֹהוּ, לִהְיוֹת שְׁמָמָה וּמְבוּסָה;</p>

<p>גַּם הָאָדָם, מִבְחַר הַיְצוּרִים, מֶלֶךְ הַכָּבוֹד,</p>

<p>מִבְּלִי מֵשִׂים לָנֶצַח יֹאבַד אָבֹד.</p>

<p>וַאֲנִי טוֹב לִי רְאוֹת הַחֹמוֹת הָאֵלֵֶּה מִתְבּוֹסְסוֹת בַּעֲפָרָן,</p>

<p>מֵרְאוֹת חֹמוֹת אֲחֵרוֹת לְלֹא הוֹעִיל מִתְנוֹסְסוֹת בַּהֲדָרָן.</p>

<p>וּכְרֹעֶה עֶדְרוֹ יִרְעֶה בְּשָׂדֶה וְיַעַר</p>

<p>יְבַקֵּשׁ מִפְלָט לוֹ מִפְּנֵי סֹעָה וְסַעַר,</p>

<p>כֵּן גַּם אָנֹכִי בְּסַעֲרַת עִצְבוֹתַי</p>

<p>אֲלֵיכֶן אָחִישׁ מִפְלָט – וְתִדְמֶינָה אַנְחוֹתָי.</p>

<p>לֹא רִנַּת בִּנוֹת הַשִּׁיר, לֹא חֶמְלָה נַפְשִׁי שֹׁאֶלֶת,</p>

<p>כִּי לְקוֹנֵן עַל אַרְצִי, סֻכָּתֵנוּ הַנֹּפֶלֶת</p>

<p>עֲלֵיכֶן, עֲלֵיכֶן אֲקַו יוֹם גְּאֻלָּה וִישׁוּעָה,</p>

<p>כִּי אַתֶּן מְקוֹר כָּל־מְזִמָּה וְתוּשִׁיָה!</p>

<p>בְּעֵת יִפְנֶה הַיּוֹם, שְׁאוֹנוֹ וַהֲמוֹנוֹ,</p>

<p>וְהַחשֶׁך יִפְרֹשׂ כְּנָפָיו תַּחַת שָׁמַיִם;</p>

<p>בְּעֵת יָנוּחַ אָדָם יִשְׁכֹּן בִּמְעוֹנוֹ</p>

<p>חָפְשִׁי מֵעֲמַל הַיּוֹם, מִתְּלָאוֹת הַחַיִים –</p>

<p>גַּם אָז לֹא יִשְׁקֹט לִבִּי, לֹא תִדְמֶינָה כִלְיוֹתַי:</p>

<p>אֲלֵיכֶן אֶשָּׂא נַפְשִׁי, לָכֶן אַסִּיךְ דִּמְעוֹתָי.</p>

<p>הִנְנִי בְּעֵינַי לְמַרְאֵה הַשֵּׁאת וְהַשֶּׁבֶר</p>

<p>כְּעֹמֵד עַל מְקוֹם תִּפְאֶרֶת אֲבוֹתָיו שָׁם קֶבֶר,</p>

<p>וְכָל־חֵפֶץ וְכָל־יְקָר וְכָל־יִפְעַת תֵּבֵל –</p>

<p>הֲבֵל הֲבֵלִים בְּעֵינַי, הַכֹּל הֶבֶל;</p>

<p>וּכְמוֹ תִּשְׁמַעְנָה אָזְנַי קוֹל הוֹגֶה נְכָאִים,</p>

<p>קוֹל אֹמֵר: &quot;הָה לִשְׂרִידַי הַנִּמְצָאִים,</p>

<p>כָּל־יֹפִי, כָּל־הֶדֶר עָבַר כַּצֵּל,</p>

<p>וּבְנָפְלָם יָצְאָה מֵהֶם גַּם שְׁכִינַת־אֵל!&quot;</p>
</blockquote>

<blockquote>
<p>&#8230;&#8230;&#8230;&#8230;&#8230;&#8230;&#8230;&#8230;&#8230;</p>
</blockquote>

<blockquote>
<p>קוֹל־נְהִי הַזֶּה הִרְעִישׁ אֶת קְרָבִי</p>

<p>וְאֶבְכֶּה כָּל־שְׁנוֹתַי עַל מַר לְבָבִי.</p>
</blockquote>

<blockquote>
<p>&#8230;&#8230;&#8230;&#8230;&#8230;&#8230;&#8230;&#8230;&#8230;</p>
</blockquote>

<blockquote>
<p>וּבְכֵן, חֹמוֹת יְקָרוֹת, עַד שׁוּבִי לַקֶּבֶר שָׁמָּה</p>

<p>בָּכֶן אֲבַקֵּשׁ נִחוּמִים, בְּדִמְעָתִי אַמְסֶה הָאֲדָמָה,</p>

<p>מְקוֹם לֹא דָרְכָה עָלָיו רֶגֶל כָּל־פָּרִיץ,</p>

<p>כִּי לְמַרְאֵיכֶן יוּטַל גַּם גִּבּוֹר עָרִיץ.</p>
</blockquote>

<p><strong>(לוח אחיאסף תרנ&quot;ח)</strong></p>

<div class="footnotes">
<hr />
<ol>

<li id="fn:1">
<p>עפ&quot;י השׁיר Ruinele Târgoviştei. <a href="#fnref:1" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/30892">https://benyehuda.org/read/30892</a></div></body></html>