<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>בלב-ים (תרס&quot;ה)</title>
	<meta name="author" content="מנחם מבש&quot;ן"/>
</head>
<body>

<p><a href="#fn:1" id="fnref:1" title="see footnote" class="footnote"><sup>1</sup></a></p>

<blockquote>
<p>רוּחַ גָּדוֹל וְחָזָק, סַעַר מִתְגּוֹרֵר,</p>

<p>נֶאֱבַק עַל הַיָּם עִם אֳנִיָּה נִדָּחָה;</p>

<p>הוּא סֹעֵר לַהֲפִיצָהּ וְהִיא חִשְּׁבָה לְהִתְפּוֹרֵר,</p>

<p>הָלְכָה בִּכְבֵדוּת, נֶאֱנֶקֶת, נֶאֱנָחָה.</p>

<br />
</blockquote>

<blockquote>
<p>הַתֹּרֶן, הַמִּפְרָשׂ, יָנוּעוּ מְבֻלָּקִים,</p>

<p>הַמַּיִם זֹעֲפִים עַד שְׁאוֹל תַּחְתִּיָה; –</p>

<p>וּבִשְׁאֵרִית חֵמוֹת וּבִמְרִי נֶאֱבָקִים</p>

<p>הָרוּחַ וּכְלֵי זַעֲמוֹ עִם הָאֳנִיָּה.</p>

<br />
</blockquote>

<blockquote>
<p>פַּעַם תִּתְרוֹמֵם וּפַעַם תָּשׁוּחַ,</p>

<p>יִמְשְׁכוּהָ לְאָחוֹר, לְפָנִים יְקַלְעוּהָ, –</p>

<p>מִשְׂחָק הִיא לַגַּלִּים, מַטָּרָה לָרוּחַ,</p>

<p>תְּהוֹמוֹת יִבְלָעוּהָ וִיקִיאוּהָ.</p>

<br />
</blockquote>

<blockquote>
<p>הַיָּם זֹעֵף, הַגַּלִּים יָרִיעוּ רֵעַ,</p>

<p>הַמַּיִם הַזֵּידוֹנִים יֶהֱמוּ בְּלִי הֶרֶף; –</p>

<p>הַסַּעַר הַמַּשְׁחִית יִתְחַר אַךְ לְהָרֵעַ,</p>

<p>תְּהוֹם תִּפְעַר פִּיהָ, תִּשְׁאַף אַךְ טֶרֶף&#8230;</p>

<br />
</blockquote>

<blockquote>
<p>וַאֲנָחוֹת וּתְפִלּוֹת נִשְׁמָעוֹת מֵעֲבָרִים,</p>

<p>כִּי קְרוֹבָה הַמְּחִתָּה וְהַצָּרָה גְדוֹלָה,</p>

<p>אִישׁ אִישׁ קֹרֵא לֵאלֹהָיו מִן הַמְּצָרִים,</p>

<p>וְרִחֲמָם וְהִצִּילָם מֵרֶדֶת שְׁאוֹלָה.</p>

<br />
</blockquote>

<blockquote>
<p>הַיְלָדִים בּוֹכִים, הַנָּשִׁים הוֹמִיּוֹת,</p>

<p>הָאֲנָשִׁים עֹמְדִים וּמִתְוַדִּים עֲוֹנָם.</p>

<p>הַנְּפָשׁוֹת מִשְׁתַּפְּכוֹת, רֹעֲדוֹת הַגְּוִיּוֹת</p>

<p>מִפְּנֵי פַחַד הַגַּלִּים וּשְׁאוֹנָם.</p>

<br />
</blockquote>

<blockquote>
<p>אַךְ שָׁם בְּיַרְכְּתֵי הַסְּפִינָה שְׁנַיִם אֲנָשִׁים</p>

<p>ישְׁבִים שְׁקֵטִים מִפַּחַד, מֵרְעָדָה,</p>

<p>לֹא יְבַקְּשׁוּ עֵצָה, לֹא יֵלְכוּ לִקְרַאת נְחָשִׁים,</p>

<p>כְּמוֹ שָׁלוֹם מִסָּבִיב וְאֵין כָּל־חֲרָדָה.</p>

<br />
</blockquote>

<blockquote>
<p>יִרְעַם הַיָּם וְגַלָּיו, הִלְבִּינוּ בָּמוֹתָיו,</p>

<p>הָרוּחַ יְיֵלִיל, הַקֹּלוֹת יֶהֱמָיוּ,</p>

<p>הַסִּיר יִתְגָּעֵשׁ, תִּרְעַשְׁנָה אֲרֻבּוֹתָיו;</p>

<p>אַךְ שָׁם מִתַּחַת הַשְּׁנַיִם יִשְׁלָיוּ.</p>

<br />
</blockquote>

<blockquote>
<p>אֶל הַמּוֶת יַבִּיטוּ בְּשׁוּבָה וְנַחַת,</p>

<p>וּמֵאֵיד הַסַּעַר לֹא נִבְעֲתוּ בְּעָתָה;</p>

<p>וּכְמוֹ הַסְכֵּן הִסְכִּינוּ עִם בַּלְהוֹת שַׁחַת</p>

<p>וְעִם כָּל־מְצָרֵי שְׁאוֹל וַאֲבַדּוֹן וְעֵיפָתָה.</p>

<br />
</blockquote>

<blockquote>
<p>מִי אַתֶּם אֻמְלָלִים – הַשְׁמִיעוּ, הַגּידוּ –</p>

<p>כִּי הַחֲרֵשׁ תַּחֲרִישׁוּ בָּעֵת הַזֹאת;</p>

<p>כִּי לֹא תֵאָנְחוּ וּדְמָעוֹת לֹא תוֹרִידוּ</p>

<p>גַּם בְּהַגִּיעֵנוּ עַד שַׁעֲרֵי מוֹת?</p>

<br />
</blockquote>

<blockquote>
<p>&quot;הַגִּידוּ, הַאֻמְנָם חִבְּלוּ קְבָרִים אוֹתְכֶם,</p>

<p>הֲלֹא תַעַזְבוּ הוֹרִים, אִשָּׁה וּבָנִים,</p>

<p>אֲשֶׁר יִסְפְּדוּ לָכֶם סָפֹד וְיִבְכּוּ אֶת־מוֹתְכֶם</p>

<p>כִּי תִמְצְאוּ קֶבֶר בִּמְעֵי הַתַּנִּים?</p>

<br />
</blockquote>

<blockquote>
<p>&quot;הֲלֹא תַשְׁאִירוּ אַחֲרֵיכֶם קְרוֹבִים אוֹ אַחִים,</p>

<p>יֶהְמוּ מֵעֵיהֶם, יִתְּנוּ בִּבְכִי קוֹלָם,</p>

<p>בֶּאֱטֹר עֲלֵיכֶם פִּיהֶם הַגַּלִּים הַלַּחִים</p>

<p>וְלֹא תוֹסִיפוּ לִרְאוֹתָם עוֹד עַד עוֹלָם?</p>

<br />
</blockquote>

<blockquote>
<p>&quot;הַאֵין לָכֶם אֶרֶץ, מַמְלָכָה אוֹ מְדִינָה,</p>

<p>כָּל־מִשְׁכַּן יְדִידוֹת, כָּל־בֵּית־מָעוֹן,</p>
</blockquote>

<blockquote>
<p>כִּי קַצְתֶּם בַּחַיִּים, נוֹאַשְׁתֶּם מֵחֲנִינָה,</p>

<p>וּכְמוֹ תִשְׁאֲפוּ חֶשְׁכַּת מַיִם, בּוֹר שָׁאוֹן?</p>

<br />
</blockquote>

<blockquote>
<p>&quot;הַאֵין לָכֶם בַּשָּׁמַיִם אֵל לְמוֹשָׁעוֹת?</p>

<p>הַאֵין לָכֶם מוֹסְרוֹת־עָם עַל פְּנֵי אֲדָמָה?</p>

<p>הַאֵין לָכֶם כָּל־אֱמוּנָה, מָעֹז בַּתְּלָאוֹת?</p>

<p>הוֹי אֹבְדִים, נִדָּחִים, מָה אַתֶּם, מָה?&quot;</p>

<br />
</blockquote>

<blockquote>
<p>הַתְּהוֹם תֵּהֹם, וְגַלִּים מַגְבִּיהִים, מַשְׁפִּילִים,</p>

<p>מַדְרְגוֹת הָאֳנִיָּה מִתְיַפִּחוֹת מָרָה,</p>

<p>הַסַּעַר יַרְעֵם בְּקוֹלוֹ, יֶהְמֶה כַּחֲלִילִים,</p>

<p>וְהָאֶחָד פָּצָה פִּיו וְעֵינוֹ נִגָּרָה:</p>

<br />
</blockquote>

<blockquote>
<p>&quot;לֹא חִבְּלָתְנוּ צִיַָּה, לֹא מִדְבַּר־זַעֲוָה,</p>

<p>וְאֶרֶץ מַאְפֵּלְיָה לֹא הָיְתָה עַרְשֵׂנוּ; –</p>

<p>בְּחַבְלֵי אָדָם אֻסַּרְנוּ, בַּעֲבוֹתוֹת אַהֲבָה,</p>

<p>אֶל בֵּית אָבִינוּ, אֶל אֶרֶץ מוֹלַדְתֵּנוּ.</p>

<br />
</blockquote>

<blockquote>
<p>&quot;אֵם רַחֲמָנִיָּה טִפְּחָה, סִלְסְלָה אֹתָנוּ,</p>

<p>שָׁדֶיהָ הַחַמִּים, הָרַכִּים הֱנִיקֻנוּ;</p>

<p>וְאָב אֹהֵב גַּם הוּא כִּלְכְּלָנוּ, נְשָׁקָנוּ,</p>

<p>בְּחֵן הִשְׁגִּיחַ אֵלֵינוּ וְיָדָיו חִבְּקֻנוּ.</p>

<br />
</blockquote>

<blockquote>
<p>&quot;בַּיִת הָיָה לָנוּ וַיְשִׁיתֻהוּ בָּתָה,</p>

<p>כָּל־כְּלֵי חֶמְדָתֵנוּ שְׂרוּפִים אוֹ שְׁבוּרִים;</p>
</blockquote>

<blockquote>
<p>כָּל־מִשְׁפַּחְתֵּנוּ כּוֹס הַחֵמָה שָׁתָתָה:</p>

<p>אֵלֶּה נִרְצְחוּ וְאֵלֶּה הָגְלוּ אֲסוּרִים.</p>

<br />
</blockquote>

<blockquote>
<p>&quot;הֲלֹא יְדַעְתֶּם אֶת אַרְצֵנוּ, מְקוֹם הַמַּטְבֵּחַ</p>

<p>לְכֹל יִשְׁרֵי דֶרֶךְ, לַעֲנִיִּים מְרוּדִים,</p>

<p>מִשְׁפָּטָהּ לִפְרֹעַ פְּרָעוֹת, לֶאֱסֹר, לְשַׁלֵּחַ,</p>

<p>לְבַקֵּשׁ תָּמִיד אֶת־נֶפֶשׁ הַיְהוּדִים.</p>

<br />
</blockquote>

<blockquote>
<p>&quot;וִיהוּדִים אֲנַחְנוּ, מֹץ יְסֹעַר מִמְּדוּשָׁה,</p>

<p>אֵין גּוֹאֵל, אֵין גִּיל, אֵין תִּקְוָה וְתוּשִׁיָּה. –</p>

<p>אַל תִּשְׁאֲלוּ עוֹד, הָהּ, מַכָּתֵנוּ אֲנוּשָׁה!</p>

<p>אֲמֵרִיקָה מְשִׁיבָה אֹתָנוּ לְרוּסִיָּה<a href="#fn:2" id="fnref:2" title="see footnote" class="footnote"><sup>2</sup></a>.</p>

<br />
</blockquote>

<blockquote>
<p>&quot;לְאַרְצֵנוּ, מִשָּׁם נִמְלַטְנוּ בְּעוֹר שִׁנֵּינוּ,</p>

<p>לְאַרְצֵנוּ, כִּי אֵין לָנוּ כֶּסֶף בְּאַמְתַּחַת;</p>

<p>וּמָה אָנוּ אֵפוֹא וּמַה תִּקְוָתֵנוּ?</p>

<p>לָמָּה לָנוּ חַיִּים וְחֶלְדֵּנוּ שַׁחַת?</p>

<br />
</blockquote>

<blockquote>
<p>&quot;אַתֶּם בְּכוּ בָּכֹה הֵילִילוּ וָנֹהוּ,</p>

<p>גוּרוּ מִפְּנֵי מָוֶת אַתֶּם, נְשֵׁיכֶם וְטַפְּכֶם,</p>

<p>הֲלֹא יֵשׁ לָכֶם מָקוֹם אֵלָיו תָּבֹאוֹ,</p>

<p>וְגַם מֵאֲמֵרִיקָה לֹא יְצָאתֶם עַל אַפְּכֶם.</p>

<br />
</blockquote>

<blockquote>
<p>&quot;וַאֲנַחְנוּ אֹבְדִים, עֵצִים גְּדוּעִים מִשֹּׁרֶשׁ,</p>

<p>הָאָרֶץ מִתְקוֹמָמָה לָנוּ, חֵלְכָּאִים –</p>

<p>נֹסְעִים אֲנַחְנוּ, אַךְ אְֲהָהּ, כִּי אֵין לָנוּ דֹרֵשׁ,</p>

<p>נֹסְעִים הִנֵּנוּ, וְאָנָה אֲנַחְנוּ בָּאִים?</p>

<br />
</blockquote>

<blockquote>
<p>יִרְעַשׁ הָרוּחַ, יֶהֱמֶה בְּזַעַף אַפּוֹ,</p>

<p>יְרֻתְּחוּ, יִתְגָּעֲשׁוּ הַמַּיִם הַסֹּעֲרִים!</p>

<p>אֲנַחְנוּ הַיְהוּדִים אָבַדְנוּ אִם כֹּה וְאִם כֹּה,</p>

<p>רַק הַיָּם יְכַבֶּה אֵשׁ־פְּצָעֵינוּ הַבֹּעֲרִים&quot;&#8230;</p>
</blockquote>

<p><strong>(תרס&quot;ה)</strong></p>

<div class="footnotes">
<hr />
<ol>

<li id="fn:1">
<p>אויפ&#8216;ן בוזעם פונ&#8217;ם ים, מאת מ. ראזענפעלד. <a href="#fnref:1" title="return to body" class="reversefootnote">&#160;&#8617;</a></p>
</li>

<li id="fn:2">
<p>&#8220;לארצנו&#8221; במקור המודפס מחוק, ובכתב־יד הוסיפו &#8220;לרוסיה&#8221;, זה הנכון בהיבט התוכן – הערת פב&quot;י. <a href="#fnref:2" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/30898">https://benyehuda.org/read/30898</a></div></body></html>