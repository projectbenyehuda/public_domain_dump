<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אמרי נואש (בת-קול תרע&quot;ג)</title>
	<meta name="author" content="מנחם מבש&quot;ן"/>
</head>
<body>

<blockquote>
<p>יְדִיד נְעוּרִים לִי, לְנֶגְדִּי אֹתוֹ שִׁוִּיתִי,</p>

<p>בּוֹ כָּל־חַיֵּי רוּחִי, בּוֹ כָּל־הֲגִיגִי;</p>

<p>שְׁלֹמוֹ וְטוֹבָתוֹ דָּרַשְׁתִּי, אִוִּיתִי,</p>

<p>וּבְחֵיקוֹ שָׁפַכְתִּי שִׂיחִי וְשִׂיגִי.</p>

<br />
</blockquote>

<blockquote>
<p>לֹא הָלַכְתִּי בִּגְדֹלוֹת, שָׁפַטְתִּי רָמִים,</p>

<p>וּלְגַלּוֹת תַּעֲלֻמוֹת לֹא הִתְאַמַרְתִּי:</p>

<p>כְּדַבֵּר אִישׁ אֶל יְדִידוֹ, בֶּאֱמֶת וּבְתָמִים,</p>

<p>בְּאָזְנָיו דִּבַּרְתִּי, יָעַצְתִּי, הִזְהַרְתִּי.</p>

<br />
</blockquote>

<blockquote>
<p>יָעַצְתִּי, דִּבַּרְתִּי דְבָרַי כָּאֵשׁ,</p>

<p>חָרַשְׁתִּי לִזְרֹעַ, עָמַלְתִּי לָטַעַת;</p>

<p>וּבְתֻמִּי הֶאֱמַנְתִּי כִּי אָמְנָם יֵשׁ</p>

<p>לִידִידִי, <strong>עַמִּי</strong>, אֹזֶן שֹׁמַעַת.</p>

<br />
</blockquote>

<blockquote>
<p>הֶאֱמַנְתִּי כִּי לְמוֹצָא שְׂפָתַי תְּלוּאִים</p>

<p>הָמוֹן רַבָּה, עַל דְּבָרַי אֱמוּנִים;</p>

<p>כְּיֶלֶד בְּשִׂיחוֹ אֶל פֶּסֶל־שַׁעֲשׁוּעִים</p>

<p>כָּל־נַפְשׁוֹ לוֹ יָפִיק, יִשְׁמֹר אֱמוּנִים&#8230;</p>

<br />
</blockquote>

<blockquote>
<p>כָּכָה שָׁקַדְתִּי עַל יְדִידִי בְּתָמִים</p>

<p>זֶה עֲשָׂרוֹת שָׁנִים מִבְּלִי נוּחַ, –</p>

<p>עֲדֵי נִפְקְחוּ עֵינַי בְּאַחֲרִית הַיָּמִים</p>

<p>וְהִנֵּה אָסַפְתִּי בְּחָפְנַי רוּחַ&#8230;</p>

<br />
</blockquote>

<blockquote>
<p>כִּי יְדִידִי זֶה אֵינֶנּוּ יוֹדֵעַ</p>

<p>עוֹד אֶת לְשׁוֹנִי, לְשׁוֹן אֲבוֹתָיו,</p>

<p>וּבְדַבְּרִי אֵלָיו – אֵין שֹׁמֵעַ:</p>

<p>יָשֵׁן הוּא וְחֹלֵם חֲלֹמוֹתָיו.</p>

<br />
</blockquote>

<blockquote>
<p>יָשֵׁן – וּלְרַגְלָיו הַתֹּפֶת עֲרוּכָה</p>

<p>וּתְרוּעַת מִלְחָמָה מַחֲרִידָה כָּל־לֵב;</p>

<p>וְחוֹלֵם חֲלֹמוֹת שָׁלוֹם וּמְנוּחָה:</p>

<p>שְׁלוֹם אֱמֶת בֵּין הַכֶּבֶשׂ וּבֵין הַזְּאֵב&#8230;</p>

<br />
</blockquote>

<blockquote>
<p>יָשֵׁן – וּמְזַעְזְעָיו מֹרְטִים וּמשְׁכִים,</p>

<p>וְתַעֲלוּלִים יִתְעַלְלוּ בוֹ גַּם הִתְעַלֵּל,</p>

<p>וְרֹעִים יִרְעוּ קָדְקֹד וּכְלָבִים נשְׁכִים –</p>

<p>וּפָנָיו יִתְעַוְּתוּ וּשְׂפָתוֹ תְּמַלֵּל:</p>

<br />
</blockquote>

<blockquote>
<p>&#8220;אָהַבְתִּי אֶת אֲדוֹנִי, לֹא אֵצֶא&#8221;,</p>

<p>וְנֶהְפַּךְ מִצִּדּוֹ אֶל צִדּוֹ וְיָשֵׁן.</p>

<p>וְגָדוֹל הַכְּאֵב וְלַחֶרְפָּה אֵין קֵצֶה,</p>

<p>וְהָעֵר – יִרְאֶה וְכָעַס וְחָרַק שֵׁן&#8230;</p>

<br />
</blockquote>

<blockquote>
<p>וָאֹמַר: אִם כֵּן, לָמָּה זֶה אָנֹכִי,</p>

<p>עַל מִי אֲדַבְּרָה וְאָעִידָה וְאַשְׁמִיעָה;</p>

<p>וּבְכֵן פָּג לִבִּי, רָפוּ יָדַי, סָר כֹּחִי,</p>

<p>הֶחֱשֵׁיתִי מִטּוֹב, נֶאֱלַמְתִּי דוּמִיָּה.</p>
</blockquote>

<p><strong>(בת-קול תרע&quot;ג)</strong></p>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/30888">https://benyehuda.org/read/30888</a></div></body></html>