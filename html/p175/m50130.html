<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>הָאַלּוֹן וּקְנֵה הַסּוּף</title>
	<meta name="author" content="ז'אן דה לה פונטן / שמואל לייב גורדון"/>
</head>
<body>

<blockquote>
<br />
</blockquote>

<blockquote>
<p>אַלּוֹן אַדִּיר אָמַר אֶל קְנֵה הַסּוּף:</p>

<p>'אָכֵן, לְךָ הַצֶּדֶק הִתְאוֹנֵן עַל אֵל.</p>

<p>הֵן גַּם חָגָב קָטָן, גַּם צֵל</p>

<p>צְלָצַל, אוֹ פַעֲמֵי זְבוּב</p>

<p>לְךָ מַשָּׂא כָבֵד, כָּבֵד מִנְּשׂא.</p>

<p>כִּמְעַט יִזְחַל אַט אַט גַּלִּיל</p>

<p>אוֹ רוּחַ כִּי יִשֹּׁב קַלִּיל,</p>

<p>וּכְבָר רָעוֹד יִרְעַד גֵּוֶךָ</p>

<p>וְעַד עָפָר יִשַׁח רֹאשֶׁךָ.</p>

<p>מַדּוּעַ, הוֹי, דַּלּוֹתָ כֹה?</p>

<p>וַאֲנִי לִמְרוֹם עָבִים אָרִימָה מֵצַח</p>

<p>כַּלְּבָנוֹן הַר בְּשֶׁלֶג נֵצַח;</p>

<p>אוֹתִי יִשַׁק רִאשׁוֹן הַקָּו</p>

<p>שֶׁל שֶׁמֶשׁ בֹּקֶר בְּזֹהַר רָב;</p>

<p>בְּרֹב עֻזִּי אֶשְׂחַק לָרוּחַ,</p>

<p>גַּם מִפְּנֵי סַעַר לֹא אָשׁוּחַ;</p>

<p>אֲשֶׁר לְךָ, קָט, סַעַר עַז</p>

<p>אַךְ לַחַשׁ קַל לִי, נְשִׁימַת־רָז.</p>

<p>וְלוּ גָדַלְתָּ פֹּה מִתַּחַת לַעֲנָפַי</p>

<p>הָרַעֲנַנִּים הַמִּשְׂתָּרְעִים סָבִיב,</p>

<p>לֹא רַע וָמַר הָיָה כֹה גּוֹרָלֶךָ,</p>

<p>כִּי אָז פָּרַשְׂתִּי אֶת כְּנָפַי</p>

<p>עָלֶיךָ, סוּף אֻמְלָל, חָבִיב,</p>

<p>וּבְעֵת סוּפָה מָצָאתָ בִי מַחְסֶךָ;</p>

<p>וְאַתָּה שׁוֹכֵן תָּמִיד עַל שְׂפַת הַמַּיִם</p>

<p>מְקוֹם מִשְׁכַּן רוּחוֹת שָׁמַיִם.</p>

<p>אָכֵן, כָּל טוּב מָנַע מִמְּךָ אֱלֹהֶיךָ –</p>

<p>וַאֲנִי מַה צַּר לִי, צַר עָלֶיךָ'.</p>

<p>־ &#8216;אַל נָא תָנוּדָה לִי&#8217; – עָנָה הַסּוּף – 'אַל תִּצְטֶעָרָה,</p>

<p>אַף כִּי דַאֲגָתְךָ לִי תָּעִיד עַל טוּב לִבֶּךָ:</p>

<p>אֲנִי לֹא אִירָא סַעַר,</p>

<p>חֲתַת כָּל שׁוֹכְנֵי יַעַר;</p>

<p>יִסְעַר בָּעֹז, יֶהֱמֶה, יִזְעַף –</p>

<p>אֲנִי אַךְ רֶגַע לִי אִכַּף,</p>

<p>אִכַּף – לֹא אִשָּׁבֵרָה.</p>

<p>וְאַתָּה, אַלּוֹן אַדִּיר וָגֵא,</p>

<p>אִם לֹא שַׁחֹתָ עוֹד מִפְּנֵי</p>

<p>סַעֲרוֹת הָעֹז עִם כָּל הָעֵץ,</p>

<p>חַכֵּה לַקֵּץ'&#8230;</p>

<br />
</blockquote>

<blockquote>
<p>עוֹדוֹ מְדַבֵּר, וְהִנֵּה בִּפְאַת צָפוֹן</p>

<p>קָדְרוּ שָׁמַיִם, סַעַר קָם בְּאוֹן</p>

<p>וּמִסָּבִיב הוּא מִתְחוֹלֵל</p>

<p>וּמִסְתָּעֵר וּמִתְגּוֹלֵל</p>

<p>בֶּעֱזוּז אָיֹם עַל כָּל הַיְקוּם,</p>

<p>וּבַעֲלָטָה טָבְעוּ שְׁמֵי רוּם.</p>

<p>לָאָרֶץ שַׁח קְנֵה־הַסּוּף,</p>

<p>אַךְ הָאַלּוֹן עוֹמֵד זָקוּף,</p>

<p>וְהוּא מַבִּיט סְבִיבוֹ בְּגָאוֹן;</p>

<p>וְהִנֵּה גָבַר הַסַּעַר, הַשָּׁאוֹן</p>

<p>בְּמִשְׁנֵה עֹז, ־ וּבְרַעַם קוֹל</p>

<p>נֶעֱקַר מִשֹּׁרֶשׁ הָעֲנָק הָרָם,</p>

<p>שֶׁשָּׁרָשָׁיו תָּמְכוּ שְׁאוֹל</p>

<p>וְרֹאשׁוֹ בִּמְרוֹם רָקִיעַ שָׁם.</p>

<br />
</blockquote>

<blockquote>
<br />

<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/50130">https://benyehuda.org/read/50130</a></div></body></html>