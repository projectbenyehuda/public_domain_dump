<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>יַעֲלָה יָפָה תַמָּה</title>
	<meta name="author" content="אברהם בן חלפון"/>
</head>
<body>

<p>חתן</p>

<blockquote>
<br />
</blockquote>

<blockquote>
<p>יַעֲלָה יָפָה תַמָּה</p>

<p>אוֹרָהּ כְּאוֹר הַחַמָּה:</p>

<br />
</blockquote>

<blockquote>
<p>הַבֵּט חֲתָנִי אֵשֶׁת</p>

<p>מֵעֶיהָ כְמוֹ עֶשֶׁת</p>

<p>וּבַת עֵינָהּ כְּבֶן קֶשֶׁת</p>

<p>לִירוֹת בְּיוֹם מִלְחָמָה</p>

<p>לְרַחֲמִים אוֹ לִנְקָמָה:</p>

<br />
</blockquote>

<blockquote>
<p>גִּזְרָתָהּ כְּמוֹ סַפִּיר</p>

<p>שֶׁמֶשׁ מַעֲלָה תַחְפִּיר</p>

<p>וְלֶחְיָהּ כִזְהַב אוֹפִיר</p>

<p>וְרַקָּתָהּ מְאֹד אָדְמָה</p>

<p>וּמַלְבּוּשָׁהּ שֵׁשׁ וְרִקְמָה:</p>

<br />
</blockquote>

<blockquote>
<p>שִׁנֶּיהָ כִפְנִינִים</p>

<p>עֵינֶיהָ כְמוֹ יוֹנִים</p>

<p>וְשָׁדֶיהָ כְרִמּוֹנִים</p>

<p>מְצֵה יֵין עֲסִיסָהּ בְּחָכְמָה</p>

<p>וְלֹא תִרְעַב וְלֹא תִצְמָא:</p>

<br />
</blockquote>

<blockquote>
<p>צְרוֹר מוֹר בֵּין שָׁדֶיהָ</p>

<p>וְנוֹטְפוֹת מוֹר יָדֶיהָ</p>

<p>מַה נָּעֲמוּ דוֹדֶיהָ</p>

<p>אַהֲבָתָה עָצָמָה</p>

<p>נִפְלֵאת נָעֵמָה:</p>

<br />
</blockquote>

<blockquote>
<p>לְבָבוֹת בְּחִנָּהּ תְּצוֹדֵד</p>

<p>וְאוֹתָם בְּטוֹבָה תְעוֹדֵד</p>

<p>וּמִיַּד מְקַנֵּא וְשׁוֹדֵד</p>

<p>תִּגְאָלֵם בְּיָד רָמָה</p>

<p>בְּאַף וּבְמִלְחֶמֶת חֵמָה:</p>

<br />
</blockquote>

<blockquote>
<p>בְּרִיתָהּ מְאֹד נֶאֱמָנָה</p>

<p>וְאַהֲבָתָהּ מְזֻמָּנָה</p>

<p>לְבֶן דּוֹדָהּ, וְנִצְפְּנָה</p>

<p>עַד כִּי עֲצַת אֵל קָמָה</p>

<p>וְעָשְׂתָה אֲשֶׁר זָמְמָה:</p>

<br />
</blockquote>

<blockquote>
<p>בֶּן דּוֹדָהּ לְגַנָּהּ רֵד</p>

<p>וּמֶנְהוּ אַל תִּפָּרֵד</p>

<p>וְלִבָּךְ אַל יְהִי חָרֵד</p>

<p>כִּי מְגָדָיו לָךְ הֵמָּה</p>

<p>וּבָם רְפוּאָה לָךְ שׂוּמָה:</p>

<br />
</blockquote>

<blockquote>
<p>עֲלֵה עַל מַרְבַדֶּיהָ</p>

<p>וּרְוֵה מִדַּדֶּיהָ</p>

<p>וּקְרַב אֶל צִדֶּיהָ</p>

<p>עוּרָה מִתַּרְדֵּמָה</p>

<p>וּפְשׁוֹט בִּגְדֵּי אֵימָה:</p>

<br />
</blockquote>

<blockquote>
<p>דּוֹד נֶחְמָד מִפָּז רָב</p>

<p>שְׁנָתָךְ עִמָּהּ תֶּעֱרָב</p>

<p>וְרָע בְּאָהֳלָךְ לֹא יִקְרָב</p>

<p>וְלֹא תִירָא מִמְּהוּמָה</p>

<p>כִּי שִׂמְחָתָךְ שְׁלֵמָה:</p>

<br />
</blockquote>

<blockquote>
<p>כֵּן תִּשְׂמַח אוּם עֲקָרָה</p>

<p>יוֹם צוּרָהּ לָהּ יִקְרָא</p>

<p>לִבְשִׁי עֹז וְתִפְאָרָה</p>

<p>כִּי נִמְצֵאת לָךְ תְּקוּמָה</p>

<p>וְלָךְ יִשְׁעִי כְּמוֹ חוֹמָה:</p>

<br />
</blockquote>

<blockquote>
<p>לֹא אוֹסִיף לְעַנּוֹתֵךְ</p>

<p>קוּמִי לְכִי לִנְוָתֵךְ</p>

<p>אֲנִי אֶשְׁמוֹר הֲלִיכָתֵך</p>

<p>לָמָּה תְהִי נֶעֱלָמָה</p>

<p>אוֹרִי כְאוֹר הַחַמָּה:</p>
</blockquote>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/29125">https://benyehuda.org/read/29125</a></div></body></html>