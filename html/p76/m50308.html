<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>שִׁיר־עָם</title>
	<meta name="author" content="ש' בן־ציון"/>
</head>
<body>

<h2 id="א">א</h2>

<blockquote>
<p>עוֹד אַרְצֵנוּ לֹא אָבָדָה</p>

<p>וּכְבוֹדֵנוּ בָהּ יִגְדָּל,</p>

<p>אֻמָּתֵנוּ לֹא נִכְחָדָה</p>

<p>וֶעֱזוּזָה לֹא חָדָל.</p>

<br />

<p>גֵּו וָנֶפֶשׁ</p>

<p>גַּם נַקְרִיבָה</p>

<p>עַל מִזְבַּח חֻפְשֵׁנוּ;</p>

<p>אוֹר וָחֹפֶשׁ</p>

<p>גַּם נָשִׁיבָה</p>

<p>לָנוּ וּלְאַרְצֵנוּ.</p>

<br />

<p>מקהלה: הו הו בני החיל</p>

<br />

<p>מקהלה: </p>

<p>הוֹ הוֹ בְּנֵי הֶחָיִל!</p>

<p>קוּם עָבוֹד יוֹמָם וָלָיִל!</p>

<p>עֵת לַעֲשׂוֹת הִיא לְעַמֵּנוּ</p>

<p>וּלְאַרְצֵנוּ וּלְחֻפְשֵׁנוּ.</p>

<br />
</blockquote>

<h2 id="ב">ב</h2>

<blockquote>
<p>לֹא לָנֶצַח עוֹד יִזְחָלָה</p>

<p>כַּתּוֹלַעַת עַם עוֹלָם</p>

<p>וַהֲמוֹן צָרָיו – &#8220;גֵּשׁ הֲלְאָה&#8221;</p>

<p>לוֹ יִרְעַם שְׁאוֹן קוֹלָם.</p>

<br />

<p>לֹא תוֹלַעַת,</p>

<p>זוֹחֵל אֶרֶץ,</p>

<p>עַם־עַנָק, עַם־עֵבֶר</p>

<p>עֵת לָטַעַת</p>

<p>לִגְדָּר פֶּרֶץ,</p>

<p>קוּמָה, הַעַל אֵבֶר!</p>

<br />

<p>מקהלה: הו הו בני החיל&#8230; </p>

<br />
</blockquote>

<h2 id="ג">ג</h2>

<blockquote>
<p>רַב נְדֹד, חֲדַל הִשּׁוֹחַ!</p>

<p>זְקֹף קוֹמָה יַשֵּׁר הַגָּב</p>

<p>רֹאשׁ הָרֵם, הַבֵּט נָכוֹחַ!</p>

<p>מַה תָשׁוּחַ? רַב לָךְ רָב!</p>

<br />

<p>זְכוֹר מִי אָתָּה.</p>

<p>עַם הַנֵּצַח </p>

<p>עָם חַי בֶּן־אַל־מָוֶת!</p>

<p>אַל תֵּחַתָּה</p>

<p>שָׁוְא כָּל רֶצַח</p>

<p>כָּל עָמָל וְעַצָבֶת!</p>

<br />

<p>מקהלה: הו הו בני החיל&#8230; </p>

<br />
</blockquote>

<h2 id="ד">ד</h2>

<blockquote>
<p>קוּם הִנָּעֵר עַם הַפֶּלֶא,</p>

<p>וּנְחֻשְׁתֶּיךָ נַתֵּק חִישׁ!</p>

<p>רַב לָךְ שֶּׁבֶת בֵּית הַכֶּלֶא </p>

<p>רַב הֱיוֹת מִשְׁחַת מֵאִישׁ</p>

<br />

<p>שׁוּר! אוֹיְבֶיךָ</p>

<p>מִגָּבוֹהַּ</p>

<p>בָּךְ יִתְקַלְּסוּ יָחַד!</p>

<p>תֵּן קוֹלֶךְ</p>

<p>נְזִיר אֱלֹהַּ.</p>

<p>קוֹל אֲרִי, קוֹל פָּחַד!</p>

<br />

<p>מקהלה: הו הו בני החיל&#8230; </p>
</blockquote>

<blockquote>
<br />
</blockquote>

<h2 id="ה">ה</h2>

<blockquote>
<p>אַף יָפזֹוּ זְרוֹעוֹתֶיךָ,</p>

<p>וּלְעֵינֵי עַמִּים רַבִּים</p>

<p>קוּם הָרִימָה עָל נִסֶּיךָ –</p>

<p>נֵס עֱזוּז הַמַּכַּבִּים!</p>

<br />

<p>עַל הָרֶיךָ</p>

<p>שָׁם מִמַּעַל</p>

<p>יִתְנוֹסֵס הַדָּגֶל </p>

<p>שָׁם שִׁמְשֶׁךָ</p>

<p>תָּאֵר, תַּעַל,</p>

<p>וּבְעָזְךָ מַה תָגֶל!</p>

<br />

<p>מקהלה: הו הו בני החיל&#8230; </p>

<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/50308">https://benyehuda.org/read/50308</a></div></body></html>