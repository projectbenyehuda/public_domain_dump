<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>&quot;на чай&quot;</title>
	<meta name="author" content="משה שווייגר"/>
</head>
<body>

<p>זה היה בימים ההם, בימי כנרת החוה. נתגלגלה זכוּת, ובבוקר
לא עבות אני המכוש&#8217;ניק המוּשבע, עליתי פּתאום למדרגת עגלון. ולא סתם עגלון,
העובד בעיקר בחצר ובשדה, אלא דוקא עגלון מהמדרגה הראשונה, המקשר את הקשרים
עם הסביבה.</p>

<p>– שמע בחוּר, זוּג הפּרדות, המיוּעדות בשביל נסיעות חוּץ,
יהיה מעכשיו ברשוּתך ועליך עוד היום להיבחן: אחרי הצהרים תוביל שנים
מאורחי, אדון וגברת, לטבריה! –</p>

<p>הדברים האלה יוצאים מפורש מפּיו, מפּי האגרונום <strong>ברמן</strong> רם הקומה וגבה השכם בכבודו ובעצמו.</p>

<p>ואני, הרגעי והנחמי, אמא גלמוּדה, שם מעבר לימים, מנעי
עינים כהות מבכי – בנך זה הרך, שעזב את הקן לא עשה עוד כנפים וכבר שכר לפעוּלותיו!</p>

<p>ברוך הנותן לשכוי בינה וליעף כוח – הידים רועדות, אבל
אוחזות במושכות; כל החוּשים מוּפנים לסלעי הדרך המקוּלקלה, פּן חס־ושלום
תאוּנה על ידי תקלה לנוסעים ונמצא בשעה אחת אני מאבּד בידי את כל עולמי,
עולם חדש ומלא של עגלון בארץ!</p>

<p>סוף־סוף, הדבּיוּט הראשון עבר בהצלחה: את האורח והאורחת
הנכבדים הבאתי שלמים ובריאים לחוף המקוּוה – לטבריה העיר, לבית המלון
&#8220;היחיד במינו&#8221;. הם יורדים מעגלה. ובשעת מעשה <strong>היא</strong> לחשה <strong>לו</strong> דבר־מה על
אזנו. הלז הוציא מכיסו מטבע כסף והושיט למולי.</p>

<p>–??!!</p>

<p>– הל־לו, בחוּר, הן זה בשבילך!</p>

<p>–!на чай – הוסיפה היא ליתר ביאוּר ובת־צחוק נעימה השתפּכה עז על שפתיה חן.</p>

<blockquote>
<br />
</blockquote>

<p>המקרה הזה עלה על זכרוני לרגל הבּשׂורה, שהתבּשׂרנוּ
השבוּע באחד העתונים: בעתיד הקרוב, בסיוּע אחת הקרנות של ההנהלה הציונית,
עומדים להיפּתח בתל־מלון בשביל אורחים בנהלל, דגניה ובסביבת
עין־חרוד.</p>

<p>עוד מקור לא־אכזב אחד של הכנסה בטוּחה ליוצרי משקי הפּועלים:</p>

<p>– הל־לוֹ, המלצר, זה בשבילך –!на чай</p>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/34638">https://benyehuda.org/read/34638</a></div></body></html>