<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>וַיֵּרֶד אֲבִי</title>
	<meta name="author" content="אלעזר בירבי קליר"/>
</head>
<body>

<blockquote>
<br />
</blockquote>

<blockquote>
<p>וַיֵּרֶד / אֲבִי סוֹכֹה מֻקְרָן עוֹר פָּנִים</p>

<p>מֵרוּם חַגְוֵי מְעוֹנֵי שִׁנְאַנִּים</p>

<p>בְּחֶקֶק לְהוֹרוֹת חִידוֹתֶיהָ לַשּׁוֹשַׁנִּים</p>

<p>יְקָרָה הִיא מִפְּנִינִים</p>

<br />
</blockquote>

<blockquote>
<p>וְיְדַבֵּר / גֵּאֶה בְּקוֹל נַעֲמָה</p>

<p>וּמִקּוֹלוֹ חָלוּ אָדָם וּבְהֵמָה</p>

<p>דְּבָרוֹ יְפוֹצֵץ יְסוֹדֵי אֲדָמָה</p>

<p>תּוֹרַת יְיָ תְּמִימָה</p>

<br />
</blockquote>

<blockquote>
<p>אָנֹכִי / הִשְׁמִיעַ עֲדָרָיו לְבַל יֻמְעֲדוּן</p>

<p>וְעֶשְׂרִים וְאַרְבַּע מִיל לְאָחוֹר הָרְתָּעוּ וְהָאָחְדוּן</p>

<p>וְעוֹל מַלְכוּתוֹ קִבְּלוּ וְיָשְׁרוֹ הֱעִידוּן</p>

<p>מַלְכֵי צְבָאוֹת יִדּוֹדוֹן יִדּוֹדוּן</p>

<br />
</blockquote>

<blockquote>
<p>לֹא יִהְיֶה לְךָ / זָנוּחַ לְשֵׁם שְׁעִיָּה</p>

<p>דְּבוֹק בְּמַטְרִיף וּמַסְפִּיק לַכֹּל מִחְיָה</p>

<p>חֶדְוַת מְאִירַת עֵינַיִם לְנֶפֶשׁ תְּחִיָּה</p>

<p>לִי עֵצָה וְתוּשִׁיָּה</p>

<br />
</blockquote>

<blockquote>
<p>לֹא תִשָּׂא / טָעוּת פֶּן תֵּרָשֵׁף בְּאֵשׁ בּוֹעֵרָה</p>

<p>נְצוֹר מִצְוָה נְתוּנָה מִשְּׁמֵי שִׁפְרָה</p>

<p>יֻצַּג גִּזְעֲךָ אִם תַּתְמִיד בְּאוֹרַח יְשָׁרָה</p>

<p>אֲנִי בִינָה לִי גְבוּרָה</p>

<br />
</blockquote>

<blockquote>
<p>זָכוֹר / כִּבּוּד מָבְחָר מִשִּׁבְעָה לְנוֹפֶשׁ</p>

<p>וְתֻרְגַּע בְּמַחְסֶה וְתֻצַּל מִטִּיט וָרֶפֶשׁ</p>

<p>לְהַשִּׂיג לְנוֹצְרֶיהָ מֵעֹבֶשׁ חֹפֶשׁ</p>

<p>תּוֹרַת יְיָ תְּמִימָה מְשִׁיבַת נֶפֶשׁ</p>

<br />
</blockquote>

<blockquote>
<p>כַּבֵּד / מִתְחַנְּנִים בַּעַדְךָ מְצוֹא תְקוּמָה</p>

<p>וְהִתְכַּבֵּד נֶצַח פְּנֵי חוֹקֵר תַּעֲלוּמָה</p>

<p>נוֹצָה וּמָשׁוּךְ וְרָבוּץ אֲמִיצְךָ בְנֶחָמָה</p>

<p>לָתֵת לִפְתָאִים עָרְמָה</p>

<br />
</blockquote>

<blockquote>
<p>לֹא תִרְצַח / סָאוּר בְּצֶלֶם רִקְמָתִי</p>

<p>פֶּן תִּזְעַק מֵרֶצַח וְאָעִיר חֲמָתִי</p>

<p>עַד לֹא תֶחֱנַף וַאֲשַׁקֵּר בֶּאֱמוּנָתִי</p>

<p>עֵדוּת יְיָ נֶאֱמָנָה מַחְכִּימַת פֶּתִי</p>

<br />
</blockquote>

<blockquote>
<p>לֹא תִנְאַף / פְּרוּצָה בְּכָל נִבּוּל מַעַד</p>

<p>הַמּוֹבֶלֶת כַּשּׁוֹר לַטֶּבַח שָׂטֵי עִמָּהּ בְּצַעַד</p>

<p>צֶדֶק וַעֲנָוָה תְּבַע וְתִוָּשַׁע בְּסַעַד</p>

<p>יִרְאַת יְיָ טְהוֹרָה עוֹמֶדֶת לָעַד</p>

<br />
</blockquote>

<blockquote>
<p>לֹא תִגְנֹב / קַרְקָעִים וּמִטַּלְטְלִים בְּחַטָּאִים לְהִתְעָרֵב</p>

<p>מְדוֹר חֶמְדָּתָךְ מִמְּכוֹנוֹ פֶּן יִתְחָרֵב</p>

<p>רְחָבָה מִנִּי יָם חֲשׁוֹק וְלַשְּׁכִינָה תִתְקָרֵב</p>

<p>הַנֶּחֱמָדִים מִזָּהָב וּמִפַּז רָב</p>

<br />
</blockquote>

<blockquote>
<p>לֹא תַעֲנֶה / שָׁוְא אָלוֹת אֲשֶׁר יְסוֹד מַרְשִׁיפִים</p>

<p>אֱמוּנָה אֹמֶן […. ….] ברכבות מְטֻנָּפִים</p>

<p>שַׁחַר וָנֶשֶׁף בַּקֵּר אִפְנוּנֵי אִלּוּפִים</p>

<p>מְתוּקִים מִדְּבַשׁ וְנֹפֶת צוּפִים</p>

<br />
</blockquote>

<blockquote>
<p>לֹא תַחְמֹד / תְּלָאוֹת לְהִתְעוֹלֵל עֲלִילוֹת</p>

<p>פֶּן יְחַסֶּדְךָ שׁוֹמֵעַ בְּמַהֲלֻמֵּי קְלָלוֹת</p>

<p>תִּשְׂמַח בְּחֶלְקָךְ מַתַּן מְנַהֵל עָלוֹת</p>

<p>וְנָבוֹן יִקְנֶה תַחְבּוּלוֹת</p>

<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/40677">https://benyehuda.org/read/40677</a></div></body></html>