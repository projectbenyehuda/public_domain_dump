<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>מוֹצָאֵי בֹקֶר.</title>
	<meta name="author" content="שמריהו לוין"/>
</head>
<body>

<p>מוצאי בקר וערב תרנין (תהלים)</p>

<blockquote>
<br />

<p>הִנְנִי יוֹשֵׁב בְּחַדְרִי וְיָדִי כוֹתֶבֶת,</p>

<p>עוֹד תָּפוּשׂ הִנֵּנִי בְּרֹב שַׂרְעַפַּי,</p>

<p>עוֹד לִכְתּוֹב וְלִכְתּוֹב נַפְשִׁי חוֹשֶׁבֶת.</p>

<p>וַיִּתַּם הַנֵּר – וַהֲנִיחוֹתִי אֶת כַּפַּי,</p>

<p>וְהַשַּׁחַר אֶת אוֹרוֹ לְחַדְרִי הִבְקִיעַ,</p>

<p>מִבַּעַד הַחַלּוֹן עַל חָשְכִּי הוֹפִיעַ.</p>

<p>* * *</p>
</blockquote>

<blockquote>
<p>הָבוּ לִי עֵט מְשׁוֹרֵר! הָבוּ לִי חֵקֶר!</p>

<p>הָבוּ לִי שָׁשַׁר, הָבוּ לִי שְׁלַל צְבָעִים!</p>

<p>הָבוּ לִי!&#8230; וְאַרְנִינָה מוֹצָאֵי בֹקֶר,</p>

<p>מוֹצָאֵי בֹקֶר בְּיָפְיָם לִרְגָעִים.</p>

<br />

<p>הָבוּ לִי מְכוֹנַת חוֹקְקֵי-אוֹר וּמְקוֹם סָתֶר,</p>

<p>הָבוּ לִי לוּחַ, הָבוּ לִי גִּלָּיוֹן:</p>

<p>אֲתַוֶה הַתְּמוּנָה, אַחֲזִיקָה בַנָּתֶר,</p>

<p>וְתֵצֵא בַחֲדָרָה תְּמוּנַת הַחִזָיוֹן!</p>

<br />

<p>מַה תִּשְׁכַּב אָדָם עַל עַרְשְׂךָ סָרוּחַ,</p>

<p>הָקִיצָה מִשְּׁנָתְךָ, מְהֵרָה אַל תְּאַחַר!</p>

<p>הַבֵּט נָא שָׁמַיִם, הַבֵּט אֶל כָּל רוּחַ,</p>

<p>הַבֵּט כִּי נִבְקָעוּ עַפְעַפֵּי הַשַּׁחַר:</p>

<br />

<p>הַבֵּט נָא שָׁמָה שָׁמַיִם נִטְהָרוּ,</p>

<p>לָבְשׁוּ יְרִיעוֹתֵיהֶם תְּכֵלֶת וְאַרְגָּמָן,</p>

<p>וּבְלִי לוּלָאוֹת הַיְּרִיעוֹת חֻבָּרוּ,</p>

<p>הַפְלֵא וָפֶלֶא, מַעֲשֵׂה יְדֵי אָמָן.</p>

<br />

<p>הַשֶׁמֶש עוֹד מְעַט יֵצֵא מֵחֻפָּתוֹ,</p>

<p>וְקַרְנָיו הֲלֹא הֵמָּה הָרָצִים לְפָנָיו;</p>

<p>אָז יָקוּם הַשַּׁחַר, יָשִׁיר שִׁירָתוֹ,</p>

<p>טֶרֶם יִסָּתֵר, כִּי יֶחֱוָר מִפָּנָיו.</p>

<br />

<p>בְּחָפְזִי כָּתַבְתִּי, אַךְ הַאֶמְצָא מִלָּה,</p>

<p>לְתָאֵר בָּה הַהוֹד, הַנֹּעַם וְהַיוֹפִי?</p>

<p>לְמוֹצָאֵי בֹקֶר לָהֶם דּוּמִיָה תְהִלָה!</p>

<p>הֵם קֵץ הַיּוֹפִי, תַּכְלִית אִי דוֹפִי,</p>

<p>פֶלֶא כָל הַתְּמוּנוֹת, תְּמוּנַת הַפְלִיאָה,</p>

<p>מִכְתַּב אֱלֹהִים הֵם, חֶרֶט הַבְּרִיאָה.</p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/17225">https://benyehuda.org/read/17225</a></div></body></html>