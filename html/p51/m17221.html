<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>יִשְׂרָאֵל מוֹנִין לַלְּבָנָה.</title>
	<meta name="author" content="שמריהו לוין"/>
</head>
<body>

<blockquote>
<p>יְהִי רָצוֹן שֶתְמַלֵא פְּגִימַת הַלְבָנָה (קה&#8217;ח)</p>
</blockquote>

<p>ת&quot;ר בזמן שלבנה לוקה סימן רע לישראל מפני שישראל מונין ללבנה</p>

<p>(סוכה קט)</p>

<blockquote>
<br />

<p>יִשְׂרָאֵל בָּאָרֶץ, יָרֵחַ בַּשָּׁמַיִם</p>

<p>בְּדַרְכֵיהֶם הֵמָה נְעִימִים נֶאֱהָבִים;</p>

<p>אֲהוּבִים לִי מְאֹד אֵלֶּה הַשְּׁנַיִם-</p>

<p>קְטֹן הַגּוֹיִם וּקְטֹן הַכּוֹכָבִים.</p>

<br />

<p>בָּרִאשׁוֹן לַחֹדֶש בֵּין הָעַרְבָּיִם</p>

<p>יָפִיץ הַיָּרֵחַ אוֹר יְקָרוֹת קִפָאוֹן,</p>

<p>וּמִיּוֹם לְיוֹם יִגְדַּל אוֹרוֹ פִּי שְׁנָיִם,</p>

<p>עֲדֵי חֹשֶׁךְ יַגִּיהַּ יְגָרֵשׁ מַשָּׁאוֹן.</p>

<p>וּבַחֲצִי הַחֹדֶשׁ פְּנִימָתוֹ נִמְלָאָה</p>

<p>וּמִנֹּגַה נֶגְדּוֹ הַחֹשֶׁךְ כָּלָה.</p>

<p>הַבִּיטוּ וּרְאוּ! – פְּנִימָתוֹ שָׁבָה בָאָה</p>

<p>וְאוֹרוֹ יוֹרֵד בַּמַּעֲלוֹת אֲשֶׁר עָלָה.</p>

<p>וְכֵן חוֹזֵר חָלִילָה מִדֵּי חֹדֶשׁ בְּחֹדֶשׁ,</p>

<p>כֵּן אָרְחוֹת הַיָּרֵחַ, דַּרְכּוֹ בַקֹדֶשׁ.</p>

<br />

<p>יִשְׂרָאֵל בָּאָרֶץ, יָרֵחַ בַּשָּׁמָיִם</p>

<p>בַּחֲלִיפוֹת וּתְמוּרוֹת יַחַד נִשְׁתָּווּ,</p>

<p>גוֹרָל אֶחָד לָאֵלֶּה הַשְּׁנָיִם,</p>

<p>וּשְׁנֵיהֶם יַחְדָּו נָעֲמוּ נֶאֱהָבוּ.</p>

<br />

<p>בִּמְתֵי מְעָט, כְּמָה שֶׁנֶאֱמַר, בְּשִׁבְעִים נֶפֶשׁ</p>

<p>יָרַד יִשְׁרָאֵל אַרְצָה מִצְרָיִם,</p>

<p>הוּא יִשְׂרָאֵל הַטּוֹבֵע בָּרֶפֶשׁ.</p>

<p>הוּא יִשְׂרָאֵל הַמּוֹלֵךְ בִּירוּשָלָיִם!&#8230;</p>

<p>מָרְדְכַי הַיְהוּדִי כִּמְעַט נָפַל, שָׁכַב,</p>

<p>מִצָרַת בַּת עַמּוֹ נַפְשׁוֹ נֶאֳנָחָה –</p>

<p>וַיָּקָם פִּתְאוֹם – עַל סוּס אוֹיְבוֹ רָכַב,</p>

<p>וּבִרְחוֹב הָעִיר קָרְאוּ לְפָנָיו &#8220;<strong>כָּכָה</strong>!&#8221;</p>

<p><strong>כָּכָה</strong> חַי הִנֵּהוּ כַּסַּהַר בַחֹדֵש,</p>

<p>כֵּן אָרְחוֹת יִשְׂרָאֵל, דַּרְכּוֹ בַקֹּדֶשׁ.</p>

<p>* * *</p>
</blockquote>

<blockquote>
<p>מִיַּד הַשֶּׁמֶשׁ לַיָּרֵחַ קַרְנָיִם,</p>

<p>עַל אָחִיו הַקָּטֹן בְּחֶמְלָתוֹ יוֹפִיעַ,</p>

<p>וְהוֹד הַיָרֵחַ כִּי יְכֲסֶּה שָׁמָיִם</p>

<p>אַךְ גְּבוּרַת הַשֶּׁמֶשׁ לָאָרֵץ יַבִּיעַ;</p>

<p>וְיֵשׁ כִּי בֵין הַיָּרֵחַ וּבֵין הַשָּׁמֶשׁ</p>

<p>תַּעֲבוֹר הָאָרֶץ הָעוֹמֶדֶת בַּשָׁפֶל,</p>

<p>אָז יִלָּקֶה הַיָּרֵחַ, יָבוֹא אָמֶשׁ,</p>

<p>נָגְהוֹ יֵאָסֶף, חֲתוּלָתוֹ עֲרָפֶל.</p>

<p>וּבְכֵן חֲלִיפוֹת לַסַּהַר בַּחֹדֶשׁ,</p>

<p>כֵּן אָרְחוֹת הַיָּרֵחַ, דַּרְכּוֹ בַקֹּדֶשׁ.</p>

<br />

<p>תּוֹרָה נִתְּנָה לָנוּ, מוֹרֶשֶׁת קְדוּמִים,</p>

<p>שֶׁמֶשׁ צְדָקָה הִיא מַרְפֵּא בִכְנָפֶיהָ</p>

<p>וְיִשְׂרָאֵל אַךְ הוּא הַיָּרֵחַ בַּלְּאוּמִים,</p>

<p>הַמַּבִּיעַ גְּבוּרָתָה, הַמֵּפִיץ קַרְנֶיהָ.</p>

<p>וְיֵשׁ כִּי בֵין יִשְׂרָאֵל וּבֵין תּוֹרָתוֹ</p>

<p>תַּאֲוָה, קִנְאָה, כָּבוֹד בֵּינֵהֶם יַבְדִּילוּ.</p>

<p>אָז יִלָּקֶה יִשְׂרָאֵל תָּשְׁבַּת טָהֳרָתוֹ</p>

<p>וּצְלָלִים חֲשֵׁכִים עָלָיו יַּאֲהִילוּ.</p>

<p>וּבְכֵן לוֹ חֲלִיפוֹת כַּסַּהַר בַּחֹדֶשׁ,</p>

<p>כֵּן אָרְחוֹת יִשְׂרָאֵל, דַּרְכּוֹ בַקֹּדֶשׁ.</p>

<p>* * *</p>
</blockquote>

<blockquote>
<p>בִּבְרוֹא אֱלֹהִים אֶרֶץ וְשָׁמָיִם</p>

<p>וַיֹּאמֶר לָתֵת מְאוֹרוֹת בָּרָקִיעַ,</p>

<p>שָׁוִים בָּרָא אֶת הַמְּאוֹרוֹת הַשְּׁנָיִם,</p>

<p>וְיָרֵחַ כַּשֶּׁמֶשׁ בְּהוֹדוֹ הוֹפִיעַ;</p>

<p>אָז קִטְרְגָה הַלְבָנָה וּבְכֵן נִתְמַעֲטָה,</p>

<p>וַתְּהִי לְמָאוֹר קָטֹן לְמֶמְשֶׁלֶת הַלָּיְלָה;</p>

<p>וַיְנַחֲמָהּ אֱלֹהַּ וַיָפֶס אֶת דַעְתָּהּ</p>

<p>וַיַּרְבֶּה צְבָאֶיהָ הַכּוֹכָבִים מִמָעְלָה,</p>

<p>כִּי יָשִּׂימוּ נוֹסָפוֹת לַסַּהַר בַּחֹדֶשׁ,</p>

<p>כִּי יַאֲצִילוּ מֵהוֹדָם עַל דַּרְכּוֹ בַקֹּדֶשׁ.</p>

<br />

<p>בִּהְיוֹת יִשְׂרָאֵל בְּאֶרֶץ מִצְרַיִם,</p>

<p>וַיּוֹצִיאֵהוּ אֱלֹהַּ מִתּוֹךְ הַהֲפֵכָה,</p>

<p>לְכָל עַמֵּי תֵבֵל לִהְיוֹת לָעֵינַיִם</p>

<p>וּכְמָאוֹר גָדוֹל לְהָאִיר דַּרְכָּם בַּחֲשֵׁכָה –</p>

<p>אַךְ קִטְרֵג יִשְׂרָאֵל פָּשַׁע גַּם חָטָא.</p>

<p>וַיִּקְטַן מֵהָאִיר לָעוֹלָם כֻּלּוֹ</p>

<p>וְכוֹכָבִים שְׁנַיִם יָרְדוּ אָז מָטָה,</p>

<p>כִּי יָאִירוּ גַּם הֵם הַנָּתִיב מִמּוּלוֹ,</p>

<p>לִהְיוֹת בָּאָרֶץ כַּכּוֹכָבִים לַחֹדֶשׁ,</p>

<p>לְהוֹרוֹת אֶת הַדֶּרֶךְ, דֶּרֶךְ הַקֹּדֶשׁ.</p>

<br />

<p>וְהָיָה יּוֹם אֶחָד הוּא לַאדֹנָי יִוָּדַע,</p>

<p>מֶנּוּ הַיוֹם הַהוּא מְכֻסֶּה בְמַשָּׁאוֹן –</p>

<p>אָז תָּמוּשׁ אֲפֵלָה, הַחֹשֶׁךְ יִגָּדַע,</p>

<p>וּלְעֵת עֶרֶב יִהְיֶה אוֹר לֹא אוֹר קִפָּאוֹן –</p>

<p>כִּי אוֹר הַחַמָּה אָז יִגְדַּל שִׁבְעָתָיִם,</p>

<p>וּכְאוֹר הַחָמָּה יִהְיֶה אוֹר הַלְּבָנָה;</p>

<p>הַכּוֹכָבִים כֻּלָם רִבּוֹ רִבּוֹתָיִם,</p>

<p>יִסֹּגוּ אָחוֹר עֲלֵיהֶם תִּשְׁכּוֹן עֲנָנָה,</p>

<p>כִּי יֶחֱוָרוּ פְנֵיהֶם מֵאוֹר הַחֹדֶשׁ,</p>

<p>וּמֵרָחוֹק יִשְׁתָּחֲווּ לוֹ בְּהַדְרַת קֹדֶשׁ.</p>

<br />

<p>וְהָיָה יוֹם אֶחָד עוֹד עִדָּן וְעִדָּנִים,</p>

<p>וְנָטוּ הַצְּלָלִים צִלְלֵי שְׁנוֹת אַלְפָּיִם,</p>

<p>לֵב בָּנִים עַל אֲבוֹתָם וְלֵב אָבוֹת עַל בָּנִים</p>

<p>יוּשָׁבוּ כֻּלָם תַּחַת הַשָּׁמָיִם –</p>

<p>אָז יֵצֵא שֶׁמֶשׁ יִשְׂרָאֵל בִּגְבוּרָתוֹ,</p>

<p>בְּעֶצֶם טָהֳרוֹ קַרְנָיו פִּי שֶׁבַע יִטְהָרוּ,</p>

<p>וְנֹגַהּ יִשְׂרָאֵל יִהְיֶה כְאוֹר תּוֹרָתוֹ,</p>

<p>וּפְנֵי הַכּוֹכָבִים מִנָּגְהוֹ יֶחֱוָרוּ.</p>

<p>וְיִשְׂרָאֵל בִּלְבַדּוֹ כַסַּהַר בַּחֹדֶשׁ,</p>

<p>יּוֹרֶה אֶת הַדֶּרֶךְ דֶּרֶךְ הַקֹּדֶשׁ.</p>
</blockquote>

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/17221">https://benyehuda.org/read/17221</a></div></body></html>