<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>עוֹלַם הָעוֹלָל</title>
	<meta name="author" content="רבינדראנאת טאגור / דוד פרישמן"/>
</head>
<body>

<blockquote>
<br />
</blockquote>

<blockquote>
<p>מִי־יִתֵּן וְהָיְתָה לִי פִּנָּה חֲרִישִׁית בְּלֶב־עוֹלָם זֶה
הַמָּבְדָּל רַק לְעוֹלָלִי.</p>

<p>יָדַעְתִּי כִּי־יֵשׁ כּוֹכָבִים לוֹ הַמְּדַבְּרִים אֵלָיו וְשָׁמַיִם לוֹ
אֲשֶׁר יַרְדוּ עַד אֶל־מוּל פָּנָיו לִנְטוֹת אֵלָיו וּלְשַׁעֲשַׁע אוֹתוֹ
עִם־עַנְנֵיהֶם הַמַּפְלִיאִים וְעִם־הַקְּשָׁתוֹת אֲשֶׁר בְּעַנְנֵיהֶם.</p>

<p>אֲשֶׁר יִתְחַפְּשׂוּ כְּמוֹ אִלְמִים וּמַבִּיטִים כְּמוֹ לֹא־יוּכְלוּ
לָנוּעַ נֶצַח, וְהֵמָה זֹחֲלִים לְאִטָּם עַד־חַלּוֹנוֹ עִם־סִפֻּרֵי
נִפְלְאוֹתֵיהֶם וְעִם־אַרְגָּזֵיהֶם הַמְּלֵאִים צַלְמֵי שַׁעֲשֻׁעִים
נֶחְמָדִים.</p>

<p>מִי־יִתֵּן וְיָכֹלְתִּי גַּם־אֲנִי לְהִתְהַלֵּךְ עַל־פְּנֵי הַמְּסִלָּה
הָעֹבֶרֶת בֵּין־מַחְשְׁבוֹת עוֹלָלִי, וּמִשָּׁם וָהָלְאָה עַד
לְאֵין־גְּבוּל –</p>

<p>אֲשֶׁר שָׁם צִירִים יֵחָפְזוּ בְּאֵין־שׁוֹלֵחַ אוֹתָם, לִתְעוֹת
בְּמַמְלָכוֹת מְלָכִים אֲשֶׁר דִבְרֵי הַיָּמִים לֹא יְדָעוּם –</p>

<p>אֲשֶׁר שָׁם תַּהֲפוֹךְ הַתְּבוּנָה אֶת־חֻקֶּיהָ לַעֲשׂוֹתָם לְנַחֲשֵׁי
עֲקַלָּתוֹן וּלְעוֹפְפָם תַּחַת־הַשָּׁמַיִם, וְהָאֱמֶת תִקַּח אֶת־כָּל
עִנְיָן וְשִׁלְּחָה אוֹתוֹ לַחָפְשִׁי מִכְּבָלָיו.</p>

<br />
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/13689">https://benyehuda.org/read/13689</a></div></body></html>