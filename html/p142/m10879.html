<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>בשביל המשיח</title>
	<meta name="author" content="דוד פרישמן"/>
</head>
<body>

<h2 id="i">I</h2>

<blockquote>
<p>מוּל הַיַּרְדֵּן שָׁם בֵּית-חָרָשׁ,</p>

<p>חָרַשׁ-בַּרְזֶל קַל כַּפָּרָשׁ</p>

<p>עוֹשֶׂה שָׁם מְלַאכְתּוֹ.</p>

<p>בַּמַּפּוּחַ מַלְהִיב הוּא,</p>

<p>פַּח-פָּח! פַּח-פָּח! מַלְהִיב הוּא</p>

<p>אֵשׁ עַד-תִּבְעַר תַּחְתּוֹ.</p>
</blockquote>

<br>

<blockquote>
<p>עַל הַסַּדָּן בַּרְזֶל בּוֹעֵר,</p>

<p>אָדֹם כֻּלוֹ הוּא וְסוֹעֵר,</p>

<p>זוֹעֵף וּמְפַעְפֵּעַ;</p>

<p>אָז הַקּוֹרְנָס מַכֶּה בוֹ,</p>

<p>הוּק-הוּק! הוּק-הוּק! מַכֶּה בוֹ:</p>

<p>רוֹדֵד וּמְרַקֵּעַ.</p>
</blockquote>

<br>

<blockquote>
<p>הַךְ, הַנַּפָּח! הַךְ וְנָטְפוּ</p>

<p>טִפּוֹת שְׁבִיבֵי-אֵשׁ וְשָׁטְפוּ</p>

<p>נַחֲלֵי יַם-נִיצוֹצִים –:</p>

<p>מִן הַפַּטִּישׁ יוֹצֵא גֵץ,</p>

<p>עוּף-עוּף! עוּף-עוּף! יוֹצֵא גֵץ,</p>

<p>אַחֲרָיו גִּצִּים יוֹצְאִים.</p>
</blockquote>

<br>

<blockquote>
<p>מַה-פֹּה, חָרָשׁ, עוֹשֶׂה אַתָּה? –</p>

<p>&quot;עוֹשֶׂה פֹה אָנֹכִי עַתָּה,</p>

<p>מֵכִין וּמַנִּיחַ</p>

<p>פַּרְסַת-בַּרְזֶל זֹאת בִּשְׁבִיל –</p>

<p>הֵידָד! הֵידָד! זֹאת בִּשְׁבִיל</p>

<p>סוּסוֹ שֶׁל-מָשִׁיחַ!&quot;</p>
</blockquote>

<h2 id="ii">II</h2>

<blockquote>
<p>מוּל הַיַּרְדֵּן שָׁם בֵּית-אוֹרֵג:</p>

<p>אוֹרֵג יוֹשֵׁב שָׁם וְסוֹרֵג</p>

<p>שְׁתִי וְעֵרֶב יַחְדָּו.</p>

<p>אֶת-הַכַּרְכָּד שׁוֹבֵט הוּא,</p>

<p>קִישׁ-קִישׁ! קִישׁ-קִישׁ! שׁוֹבֵט הוּא</p>

<p>עִם הָאֶרֶג תַּחְתָּיו.</p>
</blockquote>

<br>

<blockquote>
<p>מִן הַמָּנוֹר חוּטִים יוֹצְאִים,</p>

<p>בַּמַּסֶּכֶת הֵם נְפוֹצִים</p>

<p>וּבַבַּדִּים עוֹבְרִים.</p>

<p>אָז הָאוֹרֵג דּוֹרֵךְ בָּם,</p>

<p>דִּיק-דַּק! דִּיק-דַּק! דּוֹרֵךְ בָּם,</p>

<p>וְאִישׁ אֶל-אָחִיו חוֹבְרִים.</p>
</blockquote>

<br>

<blockquote>
<p>וּבְחִפָּזוֹן רַב וְחָזָק,</p>

<p>חִישׁ כַּבָּרָק, קַל כַּבָּזָק</p>

<p>כַּף-הָאוֹרְגִים רוֹקְדָה;</p>

<p>אַחַת פֹּה וְאַחַת כֹּה,</p>

<p>פִּיף-פַּף! פִּיף-פַּף! אַחַת כֹּה;</p>

<p>וְעֵין הָאָמָן שׁוֹקְדָה.</p>
</blockquote>

<br>

<blockquote>
<p>מַה-פֹּה, אוֹרֵג, עוֹשֶׂה אַתָּה? –</p>

<p>&quot;עוֹשֶׂה פֹה אָנֹכִי עַתָּה,</p>

<p>מֵכִין וּמַנִּיחַ</p>

<p>אֵפוֹד-מֶשִׁי זֶה בִּשְׁבִיל –</p>

<p>הֵידָד! הֵידָד! זֶה בִּשְׁבִיל</p>

<p>אֲדוֹנִי הַמָּשִׁיחַ!&quot;</p>
</blockquote>

<h2 id="iii">III</h2>

<blockquote>
<p>מוּל הַיַּרְדֵּן בֵּין הַשִּׁקְמָה</p>

<p>יוֹשֵׁב אִישׁ בְּבֵית-הָרִקְמָה</p>

<p>נָטוּי עַל מְלַאכְתּוֹ;</p>

<p>עַל הַבַּד עַל-גַּב הַכַּן,</p>

<p>חִישׁ-חָשׁ! חִישׁ-חָשׁ! עַל-גַּב הַכַּן –</p>

<p>רוֹקֵם הוּא בְמַחֲטוֹ.</p>
</blockquote>

<br>

<blockquote>
<p>בַּד וְחַבְלֵי בוּץ תִּפְאָרָהּ<a href="#fn:1" id="fnref:1" title="see footnote" class="footnote"><sup>1</sup></a></p>

<p>וּמִקְלַעַת-שֵׁשׁ יְקָרָה</p>

<p>עִם הֲדַר אַרְגָּמָן,</p>

<p>אֶת-כָּל-אֵלֶּה רוֹקֵם הוּא,</p>

<p>רִיק-רִיק! רִיק-רִיק! רוֹקֵם הוּא,</p>

<p>עוֹשֶׂה מַעֲשֶׂה אָמָן.</p>
</blockquote>

<br>

<blockquote>
<p>וּמִקְלַעַת צִיצֵי פְּטוּרִים</p>

<p>עִם שׁוֹשַׁנִּים בַּצִּיּוּרִים,</p>

<p>אֵטוּן רַךְ וּפְקָעִים,</p>

<p>אֶת-כָּל-אֵלֶּה נוֹתֵן הוּא,</p>

<p>פִּיק-פִּיק! פִּיק-פִּיק! נוֹתֵן הוּא</p>

<p>עַל הַבַּד בִּקְלָעִים.</p>
</blockquote>

<br>

<blockquote>
<p>מַה-פֹּה, רוֹקֵם, עוֹשֶׂה אַתָּה? –</p>

<p>&quot;עוֹשֶׂה פֹה אָנֹכִי עַתָּה,</p>

<p>מֵכִין וּמַנִּיחַ</p>

<p>דֶּגֶל יָקָר זֶה בִּשְׁבִיל –</p>

<p>הֵידָד! הֵידָד! זֶה בִּשְׁבִיל</p>

<p>מֶלֶךְ הַמָּשִׁיחַ!&quot;</p>
</blockquote>

<h2 id="iv">IV</h2>

<blockquote>
<p>בַּשָּׁמַיִם שִׁבְעָה כְרוּבִים,</p>

<p>דֹּם כַּחֲלוֹמוֹת, חִישׁ כַּזְּבוּבִים,</p>

<p>עוֹשִׂים אֶת-הַמְּלָאכָה;</p>

<p>לִפְנֵי כֵס-הַכָּבוֹד הֵם –</p>

<p>הֵידָד! הֵידָד! כָּבוֹד הֵם</p>

<p>עוֹמְדִים בַּמַּעֲרָכָה.</p>
</blockquote>

<br>

<blockquote>
<p>אֶת-כָּל-נִשְׂגָּב, אֶת-כָּל-נַעֲלֶה,</p>

<p>אֶת-כָּל-יָפֶה, אֶת-כָּל-מַעֲלָה,</p>

<p>אֶת-כָּל-טוֹב וְטָהוֹר, –</p>

<p>אֶת-כָּל-אֵלֶּה לוֹקְחִים הֵם,</p>

<p>הֵידָד! הֵידָד! לוֹקְחִים הֵם,</p>

<p>וְאֶת-כָּל-זִו וּמָאוֹר;</p>
</blockquote>

<br>

<blockquote>
<p>אֶת-כָּל-חֶמְלָה עַל הַחַלָּשׁ</p>

<p>שֶׁבְּמַכְאוֹבָיו דֹּם יִתְפַּלָּשׁ,</p>

<p>אֶת-כָּל-זֹאת הֵם לוֹקְחִים, –</p>

<p>אֶת-כָּל-חֲנִינָה, אֶת-כָּל-רֹךְ,</p>

<p>הֵידָד! הֵידָד! אֶת-כָּל-רֹךְ,</p>

<p>וּבְמִרְקַחַת רוֹקְחִים.</p>
</blockquote>

<br>

<blockquote>
<p>מַה-פֹּה, כְּרוּבִים, אַתֶּם עוֹשִׂים? –</p>

<p>&quot;אֶת-כָּל-אֵל אֲנַחְנוּ נוֹשְׂאִים,</p>

<p>נָכִין אַף-נַנִּיחַ,</p>

<p>וְאֶת הַנְּשָׁמָה נַעֲשֶׂה כֹה,</p>

<p>הֵידָד! הֵידָד! נַעֲשֶׂה כֹה</p>

<p>בַּעֲבוּר הַמָּשִׁיחַ!</p>
</blockquote>

<br>

<blockquote>
<p>אוּלָם רָזִי, רָזִי לָנוּ!</p>

<p>כָּל-הָעוֹבְדִים סָבִיב לָנוּ</p>

<p>כִּלּוּ כְבָר הַמְּלָאכָה;</p>

<p>רַק אֲנַחְנוּ פּוֹגְרִים עוֹד,</p>

<p>אוֹיָה! אוֹיָה! פּוֹגְרִים עוֹד,</p>

<p>אֵין עוֹד סִמַּן בְּרָכָה.</p>
</blockquote>

<br>

<blockquote>
<p>אֵין זֹאת כִּי-אִם זֹאת הַנְּשָׁמָה,</p>

<p>זֹאת הַטְּהוֹרָה, זֹאת הָרָמָה,</p>

<p>לָהּ אֵין-דֵּי הֶחֳמָרִים</p>

<p>שֶׁלִּקַּטְנוּ עַד-הַיּוֹם,</p>

<p>אוֹיָה! אוֹיָה! עַד הַיּוֹם</p>

<p>מִן-כָּל-הָעֲבָרִים.</p>
</blockquote>

<br>

<blockquote>
<p>אֵין-דֵּי נִשְׂגָּב, אֵין-דֵּי מַעֲלָה,</p>

<p>אֵין-דֵּי יָפֶה עוֹד וְנַעֲלֶה,</p>

<p>אֵין-דֵּי זִו וְאוֹרָה;</p>

<p>גַּם אֲנָחָה אוּלַי אֵין עוֹד,</p>

<p>אוֹיָה! אוֹיָה! אוּלַי אֵין עוֹד,</p>

<p>צְרוּפָה זוּ וּטְהוֹרָה&quot;.</p>
</blockquote>

<br>

<blockquote>
<p>וּמַלְאָכִים, שִׁבְעָה כְרוּבִים,</p>

<p>נָשׂאוּ קוֹלָם, קוֹל עֲזוּבִים,</p>

<p>קוֹל נְהִי וָשִׂיחַ –</p>

<p>וְעַד הַיּוֹם לֹא שָׁלְמָה עוֹד,</p>

<p>אוֹיָה! אוֹיָה! שָׁלְמָה עוֹד</p>

<p>נִשְׁמַת הַמָּשִׁיחַ!</p>
</blockquote>

<div class="footnotes">
<hr />
<ol>

<li id="fn:1">
<p>המפיק מופיע במקור (הערת פב&quot;י) <a href="#fnref:1" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/10879">https://benyehuda.org/read/10879</a></div></body></html>