<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>פתיחת שנת־הלמודים תרצ&quot;א</title>
	<meta name="author" content="יהודה ליב מאגנס"/>
</head>
<body>

<p><a href="#fn:1" id="fnref:1" title="see footnote" class="footnote"><sup>1</sup></a></p>

<p>פותחים אנו היום בפקולטה למדעי הרוח את שנת־הלמודים החדשה.
מתחילת שנה זו תפתח שנת־הלמודים של הפקולטה בחסותה של הפקולטה עצמה ולא של
האוניברסיטה בכלל. בשנה האחרונה נקבעה צורה קבועה לארגון הפקולטה למדעי
הרוח, ובהתאם לתקנון הפקולטה יבחר בכל שנתים מבין הפרופיסורים שלה
ראש־הפקולטה. לשנתים אלה תר&#8220;ץ ותרצ&#8221;א, נבחר כראש הפקולטה פרופ' א.ה.
<strong>פרנקל</strong>, מנהל המכון למתימטיקה, וד&#8220;ר ש.ד. <strong>גויטיין</strong> מהמכון למדעי
המזרח כמזכיר. ינעם לי מאד להציג כאן לפניכם את פרופ' פרנקל כיו&#8221;ר
חגיגת־הפתיחה הזאת.</p>

<p>אולם לפני המסר הנהלת הטקס הזה לרשותו של פרופ' פרנקל והפקולטה עצמה, ברצוני למסור הודעות אחדות בענין האוניברסיטה.</p>

<p>לצערנו הרב התפטר ד&#8220;ר דיזנדרוק מעבודתו כאן במקצוע
הפילוסופיה העברית, בכדי לקבל משרת פרופיסור באותו מקצוע
ב&#8221;היברו־יוניון־קוליג&#8216;&quot; שבסינסינטי. האוניברסיטה שלחה לד&quot;ר דיזנדרוק
ולהיברו־יוניון־קוליג&#8217; את אחוליה, ויודע אני, שמביע הנני את רגשות כל
הנוכחים כאן, בברכי שוב באורח רשמי זה את ד&quot;ר דיזנדרוק בעבודה פוריה
ובהביעי את תקוותנו שהוא ישאר במגע תמידי עם האוניברסיטה העברית.</p>

<p>מצד שני, שמחים אנו להודיע, כי ד&#8220;ר <strong>פריץ בער</strong>, שעבד
באוניברסיטה כמרצה פוקד מיוחד בהיסטוריה של עם ישראל בימי הבינים, החליט
להשאר אתנו בקביעות, ובהתאם להסכם שבינו ובין האוניברסיטה הועלה עתה לדרגת
פרופיסור. מקבלים אנו בברכה את פני ד&#8221;ר בער כחבר קבוע של הפקולטה ושל מועצת
האוניברסיטה, ומי יתן והיתה לו האפשרות לעבוד כאן עבודה מדעית רחבה במקצועו
החשוב לברכה לו ולאוניברסיטה. מאחלים אנו לו, לאשתו ולילדיו בריאות וסיפוק
רוחני רב בירושלים לאורך ימים.</p>

<p>בפקולטה למדעי הרוח כבר נערכו הבחינות הראשונות בחוגים
המשניים, והתוצאות משביעות רצון עד מאד. בעוד שנה, תערכנה בחינות־גמר גם
בחוגים הראשיים ואז יבחרו המועמדים המתאימים לקבלת תואר־הגמר הראשון של
האוניברסיטה. הכנוי המדויק של תואר זה עדיין לא נקבע, וכל האינסטנציות
המתאימות של האוניברסיטה מקדישות לשאלה זו את תשומת־הלב הדרושה.</p>

<p>חושבים אנו כי ידוע לכל, שמצבה הכספי של האוניברסיטה הוא
קשה ברגע זה, אם גם הוא די מבוסס. בכל זאת אומרים אנו לעשות את המאמצים
ולהוציא לפועל את החלטת חבר־הנאמנים לפתוח את הפקולטה למדעי הטבע לא יאוחר
מבשנת תרצ&quot;ב. לכשתפתח פקולטה זו נוכל להגיד, כי הונח היסוד העיקרי להוראה
באוניברסיטה. שתי הפקולטות תהיינה אמנם חסרות כמה וכמה מקצועות, אולם
לכשתהיינה שתיהן קיימות יקל יותר לדאוג למלוי שיטתי של החללים במדה שמצבה
הכספי של האוניברסיטה ירשה זאת.</p>

<p>מלים אחדות למצב הכספי. לרגל המשבר הכספי שנוצר
באוניברסיטה לא בגלל חובות שהיא חייבת לאחרים, כי אם בגלל חובותיהם של
אחרים כלפיה – הוכרחנו לקצץ את תקציב האוניברסיטה לכל צדדיו, ואולי נצטרך
להפחיתו עוד יותר. ברצוני להביע בזה את תודת האוניברסיטה לחבר עובדיה על
הבנתם את המצב ועל עזרתם, ומקוה אני, שבשעת הדחק יהיו נכונים להענות
לקריאתנו ולעשות את כל המאמצים הדרושים. פרוצס זה הוא אמנם קשה מאוד, אולם
חושבני שיש בו גם מן הטוב. מצב זה דורש מהאוניברסיטה לחיות חיי צמצום, והן
ידוע לכל, שהעניות לא הזיקה מעולם למדע ולחכמה. אולי היתה רמת־החיים בארץ
ישראל גבוהה יותר מדי ביחס לארץ קטנה ועניה כזאת, ואין רע בדבר, אם נצטרך
לחיות חיים פשוטים יותר ולהתמסר ביתר עוז ואומץ־לב למטרה הנשגבה העומדת
לנגד עיני כל אחד מאתנו.</p>

<blockquote>
<br />
</blockquote>

<div class="footnotes">
<hr />
<ol>

<li id="fn:1">
<p>דו&quot;ח סטנוגרפי.</p>

<p>באולם בית־הספרים, האוניברסיטה העברית, ט&#8220;ו במרחשון  תרצ&#8221;א (6 בנובמבר 1930). <a href="#fnref:1" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/50398">https://benyehuda.org/read/50398</a></div></body></html>