<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>הַלְלִי נַפְשִׁי וְרוּחִי</title>
	<meta name="author" content="שלום שבזי"/>
</head>
<body>

<p>חתימה: שבזי […] בן משתא</p>

<blockquote>
<br />
</blockquote>

<blockquote>
<p>הַלְלִי נַפְשִׁי וְרוּחִי</p>

<p>רָם וְנִשָּׂא עַל שְׁבָחִי</p>

<p>מִשְּׁלֹמֹה רַב שְׁלוֹמוֹת</p>

<p>שֶׁמְּכוֹן שִׁבְתּוֹ מְמֻלָּא:</p>

<br />
</blockquote>

<blockquote>
<p>בּוֹ שְׂרִידֵי עַם יְשָׁרִים</p>

<p>וַחֲכָמִים הַחֲבֵרִים</p>

<p>סוֹבְרִים שִׁשָּׁה סְדָרִים</p>

<p>לוֹמְדִים מִלָּה בְּמִלָּה:</p>

<br />
</blockquote>

<blockquote>
<p>זוֹרְחִים מֵאוֹר פְּנֵיהֶם</p>

<p>כִּי שְׁכִינַת אֵל עֲלֵיהֶם</p>

<p>וַחֲתָנִים תּוֹךְ נְוֵיהֶם</p>

<p>שׂוֹמְחִים חָתָן וְכַלָּה:</p>

<br />
</blockquote>

<blockquote>
<p>יוֹם עֲלוֹת סִינַי בְּאַהְבָה</p>

<p>יָרְדוּ זוּגוֹת בְּחִבָּה</p>

<p>עַל יְדֵי עִלָּה וְעִלָּה</p>

<p>לָבְשׁוּ חֶסֶד גְּדֻלָּה:</p>

<br />
</blockquote>

<blockquote>
<p>מִשְּׁאָר קוּלְמוּס בְּטוֹהַר</p>

<p>נָהֲרוּ חַמָּה וְסַהַר</p>

<p>גַּם פְּנֵי מֹשֶׁה בְּזֹהַר</p>

<p>נָהֲרוּ יוֹם בָּא בְּצַהְלָה:</p>

<br />
</blockquote>

<blockquote>
<p>מַה לְּךָ אִישׁ טוֹב וְנָאוֶה</p>

<p>זִיוְךָ לַכֹּל תְּרַוֶּה</p>

<p>קוּם וְכַסֵּהוּ בְּמַסְוֶה</p>

<p>אוֹרְךָ זָרַח תְּחִלָּה:</p>

<br />
</blockquote>

<blockquote>
<p>שַׁחֲרִי כַלָּה לְזוּגֵךְ</p>

<p>תֶּהֱנִי מִתַּעֲנוּגֵךְ</p>

<p>אַהֲבַת לִבּוֹ תְּפִיגֵךְ</p>

<p>תִּשְׂמְחוּן יַחַד בְּחֶמְלָה:</p>

<br />
</blockquote>

<blockquote>
<p>בֵּין הֲדַס גַּנָּה וּוֶרֶד</p>

<p>חָשׁ יְדִיד נַפְשִׁי וְיָרַד</p>

<p>אֶשְׁמְעָה קוֹל סוּס וּפֶרֶד</p>

<p>צוֹהֲלִים מַטָּה וּמַעְלָה:</p>

<br />
</blockquote>

<blockquote>
<p>נָמְסוּ הָרִים וְהָמוּ</p>

<p>רוֹזְנִים חָלוּ וְקָמוּ</p>

<p>מֵהֲדָרוֹ נֶעֱלָמוּ</p>

<p>שָׂם בְּלֵב יַמִּים מְסִלָּה:</p>

<br />
</blockquote>

<blockquote>
<p>מֵחֲמַת פַּחַד גְּאוֹנוֹ</p>

<p>יוֹם אֲשֶׁר עָבַר אֲרוֹנוֹ</p>

<p>קָרְעוּ יַרְדֵּן בְּדִינוֹ</p>

<p>בָּא יְהוֹשֻׁעַ וְעָלָה:</p>

<br />
</blockquote>

<blockquote>
<p>שִׁיר בְּנֵי מַעְלָה יְחַוּוּן</p>

<p>בֵּין דְּגָלֵינוּ יְלַוּוּן</p>

<p>אָרְחוֹת סָרְטוּ יְשַׁוּוּן</p>

<p>יוֹם בְּעָנָן אֵשׁ בְּלַיְלָה:</p>

<br />
</blockquote>

<blockquote>
<p>תּוֹאֲבִים לִמְקוֹם קְדֻשָּׁה</p>

<p>דּוֹבְרִים שִׁיר אִישׁ וְאִשָּׁה</p>

<p>קוּם לְךָ בָּרָק וְדָרְשָׁה</p>

<p>וַהֲרוֹג יָבִין וְחָדְלָה:</p>

<br />
</blockquote>

<blockquote>
<p>אִם רְצוֹנָךְ יוֹם בְּשׂוֹרָה</p>

<p>קוּם שְׁמַע שִׁירַת דְּבוֹרָה</p>

<p>הַנְּבִיאָה הַכְּשֵׁרָה</p>

<p>תַּעְזְרָה לָךְ בַּתְּפִלָּה:</p>

<br />
</blockquote>

<blockquote>
<p>הַמְּטַטְרוֹן הַמְּמֻנָּה</p>

<p>רֹאשׁ לְכָל סִגְנֵי כְּהֻנָּה</p>

<p>הַשְׁמִיעֵנוּ יוֹם חֲתֻנָּה</p>

<p>בָּא זְמָן קֵץ הַגְּאֻלָּה:</p>

<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/44810">https://benyehuda.org/read/44810</a></div></body></html>