<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אֲיֻמָּתִי זַכִּי</title>
	<meta name="author" content="שלום שבזי"/>
</head>
<body>

<p>חתימה: אלשבזי משתא</p>

<blockquote>
<br />
</blockquote>

<blockquote>
<p>אֲיֻמָּתִי זַכִּי</p>

<p>שִׁבְטֵי יָהּ מַלְכִּי</p>

<p>וְהַגִּיהִי חָשְׁכִּי</p>

<p>בְּיוֹם הַכִּפּוּרִים:</p>

<br />
</blockquote>

<blockquote>
<p>לְבוּשׁ לָבָן לִבְשִׁי</p>

<p>וְהַזְרִיחִי שִׁמְשִׁי</p>

<p>קְהָלַיִךְ הַמְשִׁי</p>

<p>בְּלֵילֵי שִׁמּוּרִים:</p>

<br />
</blockquote>

<blockquote>
<p>שׁוֹבְבִי בָּנַיִךְ</p>

<p>לִקְרַאת אֲדוֹנַיִךְ</p>

<p>וּבְצֵל כְּנָפַיִךְ</p>

<p>יִהְיוּ נִשְׁמָרִים:</p>

<br />
</blockquote>

<blockquote>
<p>בְּעוֹד לַיְלָה עִמְדִי</p>

<p>וְעֵת רָצוֹן שִׁקְדִי</p>

<p>וַעֲלִי הִתְוַדִּי</p>

<p>עָלַי בִּדְבָרִים:</p>

<br />
</blockquote>

<blockquote>
<p>זִכְרִי דָּת כְּתוּבָה</p>

<p>בַּת כֹּל הָאֲהוּבָה</p>

<p>וּלְשַׁעֲרֵי תְשׁוּבָה</p>

<p>פִּתְחִי לַיְשָׁרִים:</p>

<br />
</blockquote>

<blockquote>
<p>יִזָּכְרוּ קְדוֹשִׁים</p>

<p>זְקֵנִים וִישִׁישִׁים</p>

<p>בַּחוּרִים טַף וְנָשִׁים</p>

<p>בַּחֲמִשִּׁים שְׁעָרִים:</p>

<br />
</blockquote>

<blockquote>
<p>מְחִילָה מִדּוֹדֵךְ</p>

<p>בַּקְּשִׁי עֵת עָמְדֵךְ</p>

<p>וְהַגִּידִי סוֹדֵךְ</p>

<p>לְיוֹצֵר כָּל יְצוּרִים:</p>

<br />
</blockquote>

<blockquote>
<p>שַׁאֲלִי כַפָּרָה</p>

<p>לְעֵדָה נִבְחָרָה</p>

<p>שׁוֹמְרֵי מִשְׁמָרָה</p>

<p>בָּנִים הַיְקָרִים:</p>

<br />
</blockquote>

<blockquote>
<p>תְּקַבֵּל תְּשׁוּבָתָם</p>

<p>וְתִשָּׁמַע תְּפִלָּתָם</p>

<p>וְתִזָּכֵר אַהֲבָתָם</p>

<p>עֲבוּר חֶסֶד נְעוּרִים:</p>

<br />
</blockquote>

<blockquote>
<p>אֱלֹהֵי כָל בָּשָׂר</p>

<p>דּוֹרְשָׁךְ לֹא יֶחְסָר</p>

<p>יִזְכּוֹר שְׁנֵים עָשָׂר</p>

<p>שְׁבָטִים הַבְּחוּרִים:</p>

<br />
</blockquote>

<blockquote>
<p>יִמְחֶה פְשָׁעֵינוּ</p>

<p>וְיַלְבִּין חֲטָאֵינוּ</p>

<p>וְחֶסֶד יִגְמְלֵנוּ</p>

<p>וְקֶרֶן מְשִׁיחוֹ יָרִים:</p>

<br />
</blockquote>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/45639">https://benyehuda.org/read/45639</a></div></body></html>