<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>שְׁבַח אַפְלִיא</title>
	<meta name="author" content="שלום שבזי"/>
</head>
<body>

<p>חתימה: שלם שץ</p>

<blockquote>
<br />
</blockquote>

<blockquote>
<p>שְׁבַח אַפְלִיא / לְצוּר גּוֹאֲלִי / הַנּוֹתֵן לִי חַיִּים</p>

<p>יוֹצֵר כֹּל / בְּרוֹב הַשְׂכֵּל / בְּלִי יְגִיעַת יָדַיִם</p>

<p>גּוּף קָבַע / מֵאַרְבַּע / אֵשׁ וְרוּחַ וּמַיִם</p>

<p>וְהֶעָפָר / בַּמִּסְפָּר / הִרְקִימוֹ בִּנְתַּיִם</p>

<p>וּמְזָגִים / מְשׂוֹרָגִים / יְרֻקִּי וְאַדְמוּתַיִם</p>

<p>וְשָׁחְרָיִי / וְלִבְנִָיִי / אַרְבָּעָה בְּשֵׁוֻיִּים</p>

<p>כָּל הַיְצוּר / הוּא עָצוּר / בְּאַרְבַּע אַרְבַּעְתָּיִם</p>
</blockquote>

<blockquote>
<p>הֵן גּוֹיִם / כְּמַר מִדְּלִי / וּכְשַׁחַק מֹאזְנַיִם:</p>

<br />
</blockquote>

<blockquote>
<p>לְשֶׁקֶל זֶה / כְּשֶׁקֶל זֶה / לֹא יוֹסִיף וְלֹא יִגְרַע</p>

<p>וְעוֹד נִדְמָה / כְּחוֹמָה / מֻרְכָּב מִטּוֹב וָרָע</p>

<p>וְהַמּוֹחַ / מָשׁוּחַ / שְׁהוּא מֶלֶךְ מְקוֹם זֶרַע</p>

<p>וְלֵב לוֹ שָׂר / לַמּוּסָר / מַלְכוּתוֹ בִּמְאוֹרָע</p>

<p>וְהַכָּבֵד / שָׂר עוֹבֵד / מְחַלֵּק מָזוֹן בְּפֶרַע</p>

<p>וְאֶל הַלֵּב / מִשְׁתַּלֵּב / רְמַח וּשְׁסַה הוּא יִכְרַע</p>
</blockquote>

<blockquote>
<p>וְהַנְּשָׁמָה / נֶעֱלָמָה / וְנֶפֶשׁ וְרוּחַ חַיִּים:</p>

<br />
</blockquote>

<blockquote>
<p>מְכוֹן כּוֹחוֹת / נוֹכָחוֹת / מַעֲשִׂיִּי וְעִיּוּנִי</p>

<p>וּשְׂכָלִים / נִכְלָלִים / קְרוּאִים הֵם לַהֲמוֹנִי</p>

<p>וְהַזּוֹכֵר / וְהַשּׁוֹמֵר / כּוֹחוֹת לַחִיּוּנִי</p>

<p>וְשֵׂכֶל טוֹב / כְּעֵץ רָטוֹב / הַפּוֹעֵל רַוְחָנִי</p>

<p>שְׁהוּא גּוּף דַּק / אִישׁ צֶדֶק / בְּמַעְלָתוֹ עֶלְיוֹנִי</p>

<p>וְהַדִּמְיוֹן / וְהָאֶבְיוֹן / הוּא כֹּחַ גּוּפָנִי</p>
</blockquote>

<blockquote>
<p>וּבֶהָמִית / הַנִּדְמִית / בַּבְּהֵמָה וּבַחַיִּים:</p>

<br />
</blockquote>

<blockquote>
<p>שְׁמוֹת כֻּלָּם / לֹא נֶעְלָם / מִשְּׂרִידֵי חֲכָמֵינוּ</p>

<p>וִיסוֹדָם / הוּא נֶגְדָּם / וְהֵמָּה שֶׁהוֹרוּנוּ</p>

<p>בְּכַוָּּנָה / נֶאְמָנָה / הִגִּיהוּ חָשְׁכֵּנוּ</p>

<p>וְעֵת חֶשְׁבּוֹן / הָרִבּוֹן / נֶפֶשׁ תּוֹכִיחֶנּוּ</p>

<p>וְהִיא תַּעַל / מִמַּעַל / וּבַגָּן תּוֹשִׁיבֶנּוּ</p>

<p>מְקוֹם נוֹעַם / בְּלִי זַעַם / וּמֵי חַיִּים תַּשְׁקֵנוּ</p>
</blockquote>

<blockquote>
<p>וּנְהָרִים / מַנְהִירִים / אַרְבָּעָה נְהָרִים:</p>

<br />
</blockquote>

<blockquote>
<p>צַדִּיקִים / נֶחְשָׁקִים / שְׁמוּרִים שָׁם בְּמָנוֹחַ</p>

<p>וְעַטְרוֹתָם / בְּרֹאשׁוֹתָם / מְקוֹם טוֹבָה וְגַם רֶוַח</p>

<p>מְעוֹפְפִים / כִּשְׂרָפִים / בְּרוֹב אוֹנִים וְגַם כֹּחַ</p>

<p>וְשָׁם אָבוֹת / כְּמֶרְכָּבוֹת / וְכָל צַדִּיק וּמָשׁוּחַ</p>

<p>שְׂכַר כֻּלָּם / בְּסוֹד נֶעְלָם / וְהוּא כָתוּב עֲלֵי לוּחַ</p>

<p>וְשָׁם רֵעִים / וְגַם שִׁבְעִים / וְשָׁם אַהֲרוֹן וְזָנוֹחַ</p>
</blockquote>

<blockquote>
<p>וַחֲסִידִים / נֶחְמָדִים / הַיְּשָׁרִים וְהַנְּקִיִּים:</p>

<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/46048">https://benyehuda.org/read/46048</a></div></body></html>