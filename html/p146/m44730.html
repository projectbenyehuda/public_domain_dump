<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אֵל מְרוֹמָם</title>
	<meta name="author" content="שלום שבזי"/>
</head>
<body>

<p><strong>ו. מילה</strong></p>

<p>החתימה: א״ב שלם בירב יהוסף […] בן משתא</p>

<blockquote>
<br />
</blockquote>

<blockquote>
<p>אֵל מְרוֹמָם עַל תְּהִלָּה / אָבִינוּ מַלְכֵּנוּ</p>

<p>צִוָּה לְאַבְרָהָם תְּחִלָּה / רֵאשִׁית אֲבוֹתֵינוּ</p>

<p>לָמוּל בְּשַׂר הָעָרְלָה / לְטַהֵר אֶת נַפְשֵׁנוּ</p>

<p>לְהָסִיר זֻהְמָא מְגֻלָּה / לְיַשֵּׁר אָרְחוֹתֵינוּ:</p>

<br />
</blockquote>

<blockquote>
<p>בַּזָּכָר זוֹ מִצְוָה / כִּי הִיא כְּנֶגֶד זָכוֹר</p>

<p>לְהָסִיר זֻהְמָא נִדְוָה / מִצַּד עֵמֶק עָכוֹר</p>

<p>זָרַק נָחָשׁ בְּחַוָּה / וְהֻצְרְכָה אֶל עֵין סוֹכֵר</p>

<p>כִּי בְחֶשְׁקוֹ נִתְאַוָּה / לְעוֹרֵר חֵטְא עָלֵינוּ:</p>

<br />
</blockquote>

<blockquote>
<p>גְּבוּלוֹת עַמִּים הִשִּׂיג / חוּץ מִגְּבוּל צַמֶּרֶת</p>

<p>וְחַיֵּי אָדָם הִפְסִיג / אֲבָל נַפְשׁוֹ נִשְׁמֶרֶת</p>

<p>צְרוּפָה כְּכֶסֶף מִסִּיג / לְגַן עֵדֶן חוֹזֶרֶת</p>

<p>וְאִישׁ שָׂדֶה הַמַּלְעִיג / לֹא יָבוֹא בְּעִירֵנוּ:</p>

<br />
</blockquote>

<blockquote>
<p>דִּבֶּר בְּזֶה אֵל עֶלְיוֹן / לְאַבְרָהָם חֹק דָּתוֹ</p>

<p>הוֹפִיעַ מִצִּיּוֹן / וְהִלְבִּישׁוֹ נְבוּאָתוֹ</p>

<p>וְאָמַר לוֹ בְּסוֹד רַעְיוֹן / לָמוּל בְּשַׂר עָרְלָתוֹ</p>

<p>וּבָנָיו עָשִׁיר וְאֶבְיוֹן / מַחְזִיקִים בְּדָתֵנוּ:</p>

<br />
</blockquote>

<blockquote>
<p>הֲלֹא הִיא אוֹת בְּרִית קֹדֶשׁ / בְּכִסֵּא מַעְלָה רְשׁוּמָה</p>

<p>וְכָל הָעוֹבֵר נֶעְנָשׁ / בְּכָרֵת נַפְשׁוֹ עֲגוּמָה</p>

<p>וְאִם בַּשְּׁמִינִי חָלָשׁ / יַבְרִיא בְּעָרְלָה אֲטוּמָה</p>

<p>וְאַחַר יָמִים תּוּמַשׁ / כְּדָת בְּנֵי עַמֵּנוּ:</p>

<br />
</blockquote>

<blockquote>
<p>וּשְׁלוֹשׁ עֶשְׂרֵה בְּרִיתוֹת / עַל הַמִּילָה נֶאְמְרוּ</p>

<p>בִּשְׁלוֹשׁ עֶשְׂרֵה מִדּוֹת / שֶׁלְּרַחֲמִים נִתְבָּרְרוּ</p>

<p>לְזֶרַע יַעֲקֹב לְמוּדוֹת / שִׁבְטֵי יָהּ נִבְחֲרוּ</p>

<p>הָאוֹמְרִים טוֹב לְהוֹדוֹת / לַיוֹיָ אֱלֹהֵינוּ:</p>

<br />
</blockquote>

<blockquote>
<p>תּוֹרַת מֹשֶׁה / זֶרַע קְדוֹשִׁים כֻּלְּכֶם</p>

<p>אֲשֶׁר מֵאֲדוֹנִים קָשֶׁה / הֻשְׁלָח וְהוֹצִיא דִּגְלְכֶם</p>

<p>וְלַעֲלוֹת לְסִינַי הֻרְשָׁה / וְתוֹרָה וְדָת הִנְחִילְכֶם</p>

<p>וְסִלַּק שְׂמֹאל הַנּוֹשֶׁה / בְּיוֹם בָּא בַּהֲמוֹנֵינוּ:</p>

<br />
</blockquote>

<blockquote>
<p>חֶסֶד לְאַבְרָהָם חָן / וְשִׁבְטֵי יָהּ הַקְּדוֹשִׁים</p>

<p>וּפַחַד יִצְחָק נִצְחָן / יִקְרָא אֲלֵיכֶם אִישִׁים</p>

<p>וְיַעֲקֹב אִישׁ תָּם נִבְחָן / הוּא רֹאשׁ הַשָּׁלִישִׁים</p>

<p>וְצַדִּיקִים טוֹב רֵיחָן / כִּי בוֹ יִשְׂמַח לִבֵּנוּ:</p>

<br />
</blockquote>

<blockquote>
<p>טַלְלֵי רָצוֹן וּבְרָכָה / שׁוֹרָה בָּעֶלְיוֹנִים</p>

<p>וּלְבַת כֹּל בְּהַמְשָׁכָה / יוֹרְדִים פָּנִים בְּפָנִים</p>

<p>וּמַלְאַך וְגַלְגַּל כָּכָה / מְקַבְּלִים וְהַתַּחְתּוֹנִים</p>

<p>וּקְהַל יַעֲקֹב זָכָה / בְּשֶׁפַע טוֹב יְחַיֵּנוּ:</p>

<br />
</blockquote>

<blockquote>
<p>יְחַיֵּנוּ מִיּוֹמָיִם / וִיקִימֵנוּ בֵַּשְּׁלִישִׁי</p>

<p>וּבְפֶתַח עֵינָיִם / עַתָּה יָרוּם רֹאשִׁי</p>

<p>זְכוּת מִילָה בִּנְתַּיִם / תְּזַכֶּה שִׂכְלִי וְנַפְשִׁי</p>

<p>וּבִזְכוּת לוּחוֹת שְׁנַיִם / נִמְצָא מְחוֹז חֶפְצֵנוּ:</p>

<br />
</blockquote>

<blockquote>
<p>כָּךְ דָּת מִילָה נוֹהֵג / בַּיּוֹם הַשְּׁמִינִי תָּמִיד</p>

<p>וְדוֹחֶה הוּא אֶת הַשַּׁבָּת / מַלְכוּת וִיסוֹד תַּצְמִיד</p>

<p>וְסוֹף שָׁעָה אַחֲרוֹנָה / אִם נוּלָּד שְׁבוֹת הַעְמִיד</p>

<p>וּמוּל אוֹתוֹ בְּיוֹם רִאשׁוֹן / כְּפִי דָּת רִבּוֹתֵינוּ:</p>

<br />
</blockquote>

<blockquote>
<p>לְכָךְ הַנּוּלָּד בְּעֶרֶב / שַׁבָּת בֵּין הַשְּׁמָשׁוֹת</p>

<p>יוֹם הָעֲשִׂירִי תֶּעֱרַב / מִילָתוֹ וְאַל תָּשֵׁת</p>

<p>סָפֵק בְּמִנְיָן שְׁמוֹנָה / יָמִים הַמְפוֹרָשׁוֹת</p>

<p>וְאִם רִאשׁוֹן עֶרֶב יוֹם טוֹב / בְּאַחַת עֶשְׂרֵה יִמּוֹל יְדִידֵנוּ:</p>

<br />
</blockquote>

<blockquote>
<p>מִלְּבַד רֹאשׁ הַשָּׁנָה / אִם יוֹם רִאשׁוֹן עַרְבּוֹ</p>

<p>תְּהֶא מִילַת זֶה הֲגוּנָה / בִּשְׁנֵים עָשָׂר לָבוֹא</p>

<p>בִּבְרִית קֹדֶשׁ אֱמוּנָה / לְאִישׁ אֲשֶׁר יָשִׁית לִבּוֹ</p>

<p>וְחַפֵּשׂ בְּהִלְכוֹת מִילָה / וְשָׁם תִּמְצָא דְּבָרֵנוּ:</p>

<br />
</blockquote>

<blockquote>
<p>נוֹרָא וְאָיוֹם שׁוּתָף / לִתֵּן לָנוּ שָׂכָר</p>

<p>וְזֶרַע יַעֲקֹב נֻסָּף / קְדֻשָּׁה עַל בֶּן נֵכָר</p>

<p>בַּעֲנַן שְׁכִינָה יֻקָּף / בְּהִמּוֹל לוֹ כָּל זָכָר</p>

<p>וְנִרְגָּן וְחֵילוֹ נִדְחָף / וַיוֹיָ בְּרָאשֵֵׁנוּ:</p>

<br />
</blockquote>

<blockquote>
<p>סְגֻלַּת כָּל הָעַמִּים / מַה נָּאווּ מַעֲשֵׂיכֶם</p>

<p>בִּזְכוּת שַׁבָּת וּמִילָה / רָע לֹא יִגַּע אֲלֵיכֶם</p>

<p>נְקִיִּים מִכָּל אֲשָׁמִים / בְּנֵי אֵל חַי אַשְׁרֵיכֶם</p>

<p>בְּסוֹד מִצְוַת אִישׁ תָּמִים / יָקוּם בְּעֶזְרָתֵנוּ:</p>

<br />
</blockquote>

<blockquote>
<p>עַל זְקֵנֵינוּ יַחְמוֹל / וּבַחוּרִים וְטַף וְנָשִׁים</p>

<p>וְחֶסֶד לָנוּ יִגְמוֹל / נוֹרָא בְצִבְאוֹת קְדוֹשִׁים</p>

<p>יְבָרֵךְ זֶה הַנִּמּוֹל / וְעָם זֶה הַנִּגָּשִׁים</p>

<p>מְזֻמָּנִים מֵאֶתְמוֹל / לַעֲשׂוֹת רְצוֹן יוֹצְרֵנוּ:</p>

<br />
</blockquote>

<blockquote>
<p>פְּדוּת וּרְפוּאָה יִשְׁלַח / אֱלֹהֵי קֶדֶם מְעוֹנָה</p>

<p>וְהַנִּמּוֹל זֶה יִצְלַח / בְּסוֹד דַּעַת עֶלְיוֹנָה</p>

<p>וּבְחֵן זְכוּת בְּרִית מֶלַח / נַעְלֶה אֶל צִיּוֹנָה</p>

<p>וְאֵלִיָּהוּ יִשְׁלַח / בַּגְּאֻלָּה יְבַשְּׂרֵנוּ:</p>

<br />
</blockquote>

<blockquote>
<p>צוֹפֶה עֲתִידוֹת יְרַחֵם / עַל כָּל בְּנֵי הַגּוֹלָה</p>

<p>אֶת בַּת צִיּוֹן יְנַחֵם / יְרַפֵּא נֶפֶשׁ חוֹלָה</p>

<p>וְיַשְׁמִיד אוֹיֵב לוֹחֵם / וְיִרְצֶה שַׁוְעִי כְּעוֹלָה</p>

<p>פְּזוּרֵי עַמּוֹ יְנַחֵם / וְיָחִישׁ לְהוֹשִׁיעֵנוּ:</p>

<br />
</blockquote>

<blockquote>
<p>קוֹרֵא כָּל הַדּוֹרוֹת / מֵרֹאשׁ סִדְרֵי בְּרֵאשִׁית</p>

<p>בַּעֲשָׂרָה מַאֲמָרוֹת / כָּל הַמְּצוּאִים הֵשִׁית</p>

<p>וּנְפָשׁוֹת הַטְּהוֹרוֹת / מְדַבֶּרֶת וֶאֱנוּשִׁית</p>

<p>בְּכִסֵּא כְבוֹדוֹ מְאִירוֹת / גִּנַּת אֱגוֹז חֶלְקֵנוּ:</p>

<br />
</blockquote>

<blockquote>
<p>רוֹעֵד לִבִּי וְכוֹסֵף / לְהַחְזִיק בְּעוֹז הַמִּגְדָּל</p>

<p>יַשְׁפִּיעַ מֵאֵין סוֹף / צוּרִי עַל עֶבֶד דָּל</p>

<p>שָׁלֵם בֵּירַב יְהוֹסֵף / הַמְחַבֵּר הַנֶּחְדָּל</p>

<p>בֶּן מַשְׁתָּא הַמְאַסֵּף / טַעְמֵי תּוֹרָתֵנוּ:</p>

<br />
</blockquote>

<blockquote>
<p>שָׁלוֹם לָכֶם בְּנֵי בְּרִית / כְּמוֹ נָהָר שׁוֹפֵעַ</p>

<p>בִּלְשׁוֹן קוֹדֶשׁ וְעִבְרִית / וּמִכָּל חָבֵר וְרֵעַ</p>

<p>תִּהְיוּ לְשֵׁם וְלִשְׁאֵרִית / בְּרָכָה בְּסוֹד הַצְנֵעַ</p>

<p>מֵרֵאשִׁית וְעַד אַחֲרִית / אֱלֹהִים יְחָנֵּנוּ וִיבָרְכֵנוּ:</p>

<br />
</blockquote>

<blockquote>
<p>תּוֹמֵךְ כָּל דַּל וְאֶבְיוֹן / יְקַבֵּץ פְּזוּרֵי עַמּוֹ</p>

<p>מִי יִתֵּן מִצִּיּוֹן / תְּשׁוּעָתִי לְמַעַן שְׁמוֹ</p>

<p>וְנִרְאֶה גֵּי חִזָּיוֹן / לַחֲזוֹת אֶת מַנְעַמּוֹ</p>

<p>וְיִנּוֹן עַל אַפִּרְיוֹן / יְדִידִי בָּרוּךְ טַעְמוֹ</p>

<p>וְסַנְדְּרֵי בַּעְלֵי הֶגְיוֹן / לְהָאִיר עֵין שִׂכְלֵנוּ:</p>

<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/44730">https://benyehuda.org/read/44730</a></div></body></html>