<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>שַׁחְתִּי לְעָפָר</title>
	<meta name="author" content="שלום שבזי"/>
</head>
<body>

<p>חתימה: שלם בירב יוסף אלשבזי משתא</p>

<blockquote>
<br />
</blockquote>

<blockquote>
<p>שַׁחְתִּי לְעָפָר מִיגוֹנָי</p>

<p>וְשֵׁנָה נָדְדָה מֵעֵינָי</p>

<p>הוֹי מֵחֲטָאַי וּזְדוֹנָי</p>

<p>הִרְהוּר לִבִּי וַעֲווֹנָי</p>

<p>וָאֶתְבּוֹנֵן בְּהֶגְיוֹנָי</p>

<p>אַשְׁרֵי אִישׁ יָרֵא אֶת יְוֹיָ:</p>

<br />
</blockquote>

<blockquote>
<p>לְדַלְתֵי צוּרִי דָּפַקְתִּי</p>

<p>וְשִׂמְחָה וְצַהְלָה שָׁכַחְתִּי</p>

<p>אוֹיָה לִי כִי עָבַרְתִּי</p>

<p>וְלֹא שָׁלַוְתִּי וְלֹא נַחְתִּי</p>

<p>מִצְווֹת אֱלֹהַי זָנַחְתִּי</p>

<p>זְכוֹר רַחֲמֶיךָ יְוֹיָ:</p>

<br />
</blockquote>

<blockquote>
<p>מִי יִתֵּן וְהָיָה לְבָבִי</p>

<p>דָּבֵק בְּסוֹד צוּרִי וְאָבִי</p>

<p>אוּלַי יִמְחֲלָה אֶת חוֹבִי</p>

<p>כִּי מֵעֲווֹנִי רַב כְּאֵבִי</p>

<p>שִׂים נְדִיבִים מוֹשָׁבִי</p>

<p>אוֹדְךָ יְוֹיָ:</p>

<br />
</blockquote>

<blockquote>
<p>בְּאַרְצוֹת אוֹיְבַי דִּכּוּנִי</p>

<p>שׂוֹנְאַי חִנָּם פְּצָעוּנִי</p>

<p>רָעָה בְטוֹבָה גְּמָלוּנִי</p>

<p>וּמִדְּבַר תּוֹרָה הִרְפּוּנִי</p>

<p>לָקְחוּ רְדִידִי וְהִכּוּנִי</p>

<p>רְפָאֵנִי יְוֹיָ:</p>

<br />
</blockquote>

<blockquote>
<p>יְחִידָתִי בְּלַיִל הוֹמָה</p>

<p>גּוֹלֶה וְנוֹדֵד בְּתוֹךְ תֵּימָא</p>

<p>פְּעָמִים נוֹפֵל בְּתַרְדֵּמָה</p>

<p>כִּי רְדָפַנִי אַף וְחֵמָה</p>

<p>וְעִתִּים נַפְשִׁי שׁוֹמְמָה</p>

<p>וָאֶתְחַנַּן אֶל יְוֹיָ:</p>

<br />
</blockquote>

<blockquote>
<p>רוֹצֶה תְּשׁוּבָה יִרְצֵנִי</p>

<p>וּמִבֵּין מְשַׂנְאַי יְקַבְּצֵנִי</p>

<p>לַחֲזוֹת בְּטוּבוֹ יְחַלְּצֵנִי</p>

<p>וּמִכִּשְׁלוֹנִי יְאַמְּצֵנִי</p>

<p>וְאָשִׁיב לֵץ הַמְּאִיצֵנִי</p>

<p>עָזִּי וְזִמְרַת יָהּ יְוֹיָ:</p>

<br />
</blockquote>

<blockquote>
<p>בָּטַחְתִּי בְּרָם עַל גֵּאִים</p>

<p>שׁוּלָיו הֵיכְלֵי רוּם מְלֵאִים</p>

<p>רוֹפֵא לְבָבוֹת נִדְכָּאִים</p>

<p>וְהַכֹּל בְּחַסְדּוֹ נֶהֱנָאִים</p>

<p>וַאֲנִי בְּתוֹךְ הַבָּאִים</p>

<p>אָשִׁירָה לַיְוֹיָ:</p>

<br />
</blockquote>

<blockquote>
<p>יִרְצֶה צוּרִי יְרַחֵמָה</p>

<p>לִבִּי וְנַפְשִׁי יְנַחֵמָה</p>

<p>צִיּוֹן כְּקֶדֶם יְקוֹמֵמָה</p>

<p>יַשְׁפִּיל בְּנֵי רָע וּמַשְׂטֵמָה</p>

<p>יַשְׁלִיךְ כְּאֶבֶן בְּמַרְגֵּמָה</p>

<p>יִכְלוּ עוֹזְבֵי יְוֹיָ:</p>

<br />
</blockquote>

<blockquote>
<p>וִדּוּי דְּבָרֵינוּ יְקַבֵּל</p>

<p>יְרַחֵם עָם עָנִי וְסוֹבֵל</p>

<p>עָלָיו צָרִים לְשׁוֹנוֹ מְנַבֵּל</p>

<p>וְהוּא מִתְאוֹנֵן וּמִתְאַבֵּל</p>

<p>וּבְהִתְגָּאוֹת רָע מְחַבֵּל</p>

<p>אַזְכִּיר תְּהִלּוֹת יְוֹיָ:</p>

<br />
</blockquote>

<blockquote>
<p>סוֹמֵךְ נוֹפְלִים יִסְמְכֵנוּ</p>

<p>וְיָגֵן בְּרַחֲמָיו עָלֵינוּ</p>

<p>לָגוּר בְּאֶרֶץ אוֹיְבֵינוּ</p>

<p>עַד בּוֹא דְּבָרוֹ לְקַבְּצֵנוּ</p>

<p>תָּגִיל וְתִשְׂמַח נַפְשֵׁנוּ</p>

<p>אָז תִּתְעַנֵּג עַל יְוֹיָ:</p>

<br />
</blockquote>

<blockquote>
<p>פִּתְחֵי רַחֲמִים וְהַצָּלָה</p>

<p>יִפְתַּח לְעַמּוֹ אֲשֶׁר גָּלָה</p>

<p>מִכּוֹבֶד עַבְטִיט חָלָה</p>

<p>תּוֹהֶה וְכוֹאֵב בְּחַלְחָלָה</p>

<p>מִמֵּי חֲסָדִים בְּחֵן דָּלָה</p>

<p>חַסְדֵי יְוֹיָ:</p>

<br />
</blockquote>

<blockquote>
<p>אֹרַח לְבָבִי כְּבוֹרֵחַ</p>

<p>דּוֹרוֹן לְרָשָׁע מְשַׁלֵּחַ</p>

<p>וְקוֹרֵא לְמוֹחֵל וְסוֹלֵחַ</p>

<p>עַמּוֹ כְקֶדֶם יְשַׂמֵּחַ</p>

<p>הַמַּזְכִּירִים אֶת יְוֹיָ:</p>

<br />
</blockquote>

<blockquote>
<p>לִבְשִׁי יְחִידָה לְשַׂק שָׁחוֹר</p>

<p>וּלְכִי בְּתֵימָן כְּמוֹ סוֹחֵר</p>

<p>לַעֲשׂוֹת רְצוֹן יוֹצְרִי בּוֹחֵר</p>

<p>כִּי בוֹא יָבוֹא לֹא יְאַחֵר</p>

<p>צוּר אֱלֹהֵי קֶדֶם וְאָחוֹר</p>

<p>כֹּל פָּעַל יְוֹיָ:</p>

<br />
</blockquote>

<blockquote>
<p>שׁוּלַמִּית שַׁלְּמִי עַל בֵּן</p>

<p>יוֹם זֶה חֶטְאוֹ יִתְלַבֵּן</p>

<p>עֵינַיִךְ בְּרֵכוֹת בְּחֶשְׁבּוֹן</p>

<p>שָׁמָּה גְּבוּלוֹת עַד דִּיבוֹן</p>

<p>שִׁפְעַת אֲדוֹנֵךְ הָרִבּוֹן</p>

<p>אֲשֶׁר גְּמָלָנוּ יְוֹיָ:</p>

<br />
</blockquote>

<blockquote>
<p>בַּחֲרִי בַּת צִיּוֹן תְּשׁוּבָה</p>

<p>יוֹם זֶה תְּפִלָּתֵךְ קְשׁוּבָה</p>

<p>עוֹרְרִי לִבְנֵי הָאֲהוּבָה</p>

<p>אֲשֶׁר מִבְּנֵי שִׁפְחָה עֲלוּבָה</p>

<p>תִּשְׂמַח וְרַבָּה הָעֲזוּבָה</p>

<p>כִּי כֹה אָמַר יְוֹיָ:</p>

<br />
</blockquote>

<blockquote>
<p>זֶה הַיּוֹם אֲשֶׁר קִוִּינוּ</p>

<p>וְלוֹ מֵאֶתְמוֹל אִוִּינוּ</p>

<p>סְגֻלַּת יַעֲקֹב הָבִינוּ</p>

<p>עִרְכוּ תְּהִלּוֹת וְהַרְנִינוּ</p>

<p>טַהֲרוּ לִבְּכֶם וְהָכִינוּ</p>

<p>יִשְׂרָאֵל נוֹשַׁע בַּיוֹיָ:</p>

<br />
</blockquote>

<blockquote>
<p>יַעְזְרֵנוּ שׁוֹכֵן מְרוֹמִים</p>

<p>וְיָגֵן עַל חֶבְרַת שְׁלֵמִים</p>

<p>יִמְחוֹל עֲווֹן בָּנִים אֲשֵׁמִים</p>

<p>הוֹמִים בְּקוֹלָם כַּיְּתוֹמִים</p>

<p>יַשְׁמִיעַ לְדָל נִחוּמִים</p>

<p>הַנִלְוָה אֶל יְוֹיָ:</p>

<br />
</blockquote>

<blockquote>
<p>מֵרוֹב עֲווֹנִי נִכְלַמְתִּי</p>

<p>וּבְמַעְצֵבָה שָׁכַבְתִּי</p>

<p>וְלַעְשׂוֹת רְצוֹן יָהּ תָּאַבְתִּי</p>

<p>וּמֵרוֹב הֲבָלַי שָׁכַחְתִּי</p>

<p>וְעֵת אֶזְכּוֹר כִּי עָזַבְתִּי</p>

<p>וָאֶצְעַק אֶל יְוֹיָ:</p>

<br />
</blockquote>

<blockquote>
<p>שִׁפְעַת אֱלֹהִים חָי יְזַלֵּף</p>

<p>עַל בֵּן מַכְחִישׁ וּמִתְחַלֵּף</p>

<p>מֵרוֹב דְּאָגָה מִתְעַלֵּף</p>

<p>נוֹפֵל בְּיַד אוֹיֵב מְסַלֵּף</p>

<p>חֲבָל עַל דָּל דְּמָעָיו דּוֹלֵף</p>

<p>אוּלַי יֶחֱנַן יְוֹיָ:</p>

<br />
</blockquote>

<blockquote>
<p>תֶּהֱמֶה בְּלַיִל חֲבַצֶּלֶת</p>

<p>עַל בֶּן מְלָכִים מְבוֹהֶלֶת</p>

<p>תָּרוּץ לְמוּל דּוֹד כְּאַיֶּלֶת</p>

<p>שֶׁפַע רַחֲמִים מְקַבֶּלֶת</p>

<p>וּבְעֵת רָצוֹן שׁוֹאֶלֶת</p>

<p>לַחֲזוֹת בְּנוֹעַם יְוֹיָ:</p>

<br />
</blockquote>

<blockquote>
<p>אֶקְרָא יַעֲנֵנִי בְּשׁוּבִי</p>

<p>צוּר יוֹדֵעַ צְפוּן חֻבִּי</p>

<p>וִישׁוֹבְבֵנִי לְמוֹשָׁבִי</p>

<p>כְּיוֹמֵי שַׁלְוָתִי וְטוּבִי</p>

<p>בְּעֵת סַרְעַפַּי בְּקִרְבִּי</p>

<p>אֶתְהַלֵּךְ לִפְנֵי יְוֹיָ:</p>

<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/46055">https://benyehuda.org/read/46055</a></div></body></html>