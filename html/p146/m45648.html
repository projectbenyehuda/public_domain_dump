<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>בְּגָלוּת גְּבֶרֶת</title>
	<meta name="author" content="שלום שבזי"/>
</head>
<body>

<p>חתימה: בן יוסף</p>

<blockquote>
<br />
</blockquote>

<blockquote>
<p>בְּגָלוּת גְּבֶרֶת תַּקְשִׁיחַ / עַל דָּל מִפּוֹרְצֵי פֶּרֶץ</p>

<p>וְעַמִּי בְּעוֹל זְמָן מַטְרִיחַ / וְיָרֵא מִבְּעֲלֵי קֶרֶץ</p>

<p>וְלִבּוֹ כְּמוֹ אֵשׁ מַקְדִּיחַ / לְהָבִין סוֹד בְּעִיּוּן נִמְרָץ</p>

<p>כִּי אֱלֹהַי לִי הִבְטִיחַ / לַעֲלוֹת בְּמַלְכוּת בֶּן פֶּרֶץ</p>

<p>מִמְּכוֹן שִׁבְתּוֹ הִשְׁגִּיחַ / עַל כָּל יוֹשְׁבֵי הָאָרֶץ:</p>

<br />
</blockquote>

<blockquote>
<p>נֶחְשַׁבְתִּי עִם יוֹרְדֵי בוֹר / נִבְזֶה, וַיוֹיָ חֶלְקִי</p>

<p>בְּאֶרֶץ אוֹיְבַי מִתְחַבֵּר / בְּיֵחוּד אֵל שַׁדַּי חָשְׁקִי</p>

<p>וּפֶרֶא עוֹבֵר מִתְעַבֵּר / וּמְבַקֵּשׁ תָּמִיד לְעָשְׁקִי</p>

<p>גֵּאֶה בְחֵילוֹ מִתְגַּבֵּר / וּמַכְחִישׁ דָּת דִּינֵי צִדְקִי</p>

<p>צוּרִי רְצֵה עֶבֶד שׂוֹבֵר / הַטְרִיפֵנִי לֶחֶם חֻקִּי</p>

<p>אֲשֶׁר עֻשֵּׂיתִי בַסֵּתֶר / רֻקַּמְתִּי בְּתַחְתִּיּוֹת אֶרֶץ:</p>

<br />
</blockquote>

<blockquote>
<p>יוֹם אוֹיְבִי עָלַי עָמַד / וְתַחְבּוּלוֹת דְּבָרִים חָתַר</p>

<p>פֶּרֶא וְאִישׁ שָׂעִיר צָמַד / לְהַשְׁמִיד פְּלִיטַי בַּסֵּתֶר</p>

<p>וְלִבִּי וְגַם שִׂכְלִי חָמַד / לַעֲלוֹת אֶל הָרֵי בָתֶר</p>

<p>כִּי בָא יְדִידִי זְכוּת לִמֵּד / יוֹם חֵץ כּוֹנָנוּ עַל יֶתֶר</p>

<p>וַאֲנִי יוֹשֵׁב בְּסֵתֶר / עֶלְיוֹן לְמַלְכֵי אָרֶץ:</p>

<br />
</blockquote>

<blockquote>
<p>וָאֶרְאֶה רָשָׁע עָרִיץ / גֵּאֶה וּגְבַהּ עֵינַיִם</p>

<p>עָלַי תַּחְבּוּלוֹת מַפְרִיץ / וַאֲנִי בֵּין הַמִּשְׁפְּתַיִם</p>

<p>וּפִיהוּ בִּנְבָלָה מַחְמִיץ / עַל בֶּן מְחוֹלַת מַחֲנַיִם</p>

<p>בְּעֵינָיו לְהָרַע לִי מַקְרִיץ / בְּזָכְרִי אֶת יְרוּשָׁלַיִם</p>

<p>מָתַי צוּר קוֹנִי יָצִיץ / וְיִתֵּן שְׂכָרִי כִּפְלַיִם</p>

<p>יִשְׂמְחוּ הַשָּׁמַיִם / וְתָגֵל הָאָרֶץ:</p>

<br />
</blockquote>

<blockquote>
<p>סְגֻלָּתוֹ בְּחֵן יַאֲמִירָה / לָהֶם בְּאַרְצוֹ יָנִיחַ</p>

<p>יִשְׂמַח לִבִּי וְלֹא יִירָא / בְּשִׁיר וּתְהִלָּה אַפְצִיחַ</p>

<p>חַסְדֵי יְוֹיָ אַזְכִּירָה / יְבַשְּׂרֵנִי בְּבוֹא מָשִׁיחַ</p>

<p>וּבְעוֹד שַׁחַר אָעִירָה / הַיּוֹם בְּאוֹרוֹ יָפִיחַ</p>

<p>לְאֵל חַי אָשִׁירָה / וְאוֹר זָרוּעַ יַזְרִיחַ</p>

<p>צֶמַח יְשׁוּעוֹת יַצְמִיחַ / וְצַדִּיקִים יִירְשׁוּ אָרֶץ:</p>

<br />
</blockquote>

<blockquote>
<p>פִּלְאֵי אֱלֹהִים מִי יַגִּיד / רוֹקֵעַ אֶרֶץ עַל מַיִם</p>

<p>וְכֻלָּם בִּשְׂעָרָה הִעְמִיד / וְשָׂם קָו יָרוֹק בִּנְתַּיִם</p>

<p>וּמַשְׁגִּיחַ עֲלֵיהֶם תָּמִיד / וְגַלְגַּל סוֹבֵב כְּרֵחַיִם</p>

<p>וְכוֹכָבִים קוֹל שִׁיר תַּגִּיד / בְּלִי לָשׁוֹן וּשְׂפָתַיִם</p>

<p>הַאֲזִינוּ הַשָּׁמַיִם / וְתִשְׁמַע הָאָרֶץ:</p>
</blockquote>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/45648">https://benyehuda.org/read/45648</a></div></body></html>