<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[אי גבורתך ימין אל]</title>
	<meta name="author" content="שלום בן יוסף שבזי"/>
</head>
<body>

<p>לפי לחן &#8220;טיר אלג&#8217;ון יבאת יחדי&#8221;</p>

<br>

<blockquote>
<p>אֵי גְּבוּרָתֵךְ, יְמִין אֵל?</p>

<p>אַהֲבַת עוֹלָם אֲהַבְתִּיךְ.</p>

<p>בָּטְחוּ אֹיְבַי בְּזָרִים,</p>

<p>וַאֲנִי תָּמִיד רְדַפְתִּיךְ.
<br><br />
נַהֲלָה צוּרִי עֲדָתְךָ</p>

<p>אֶל מְקוֹם שָׁלוֹם וְאַחְוָה.</p>

<p>וּזְכְרָה לָנוּ בְּרִיתְךָ,</p>

<p>נִמְצְאָה אַהְבָה וְשַׁלְוָה.</p>

<p>עוֹרְרָה עַם נַחֲלָתְךָ,</p>

<p>נַעֲלֶה צִיּוֹן בְּחֶדְוָה.</p>

<p>וֶאֱמוֹר לִנְוַת אֲרִיאֵל:</p>

<p>חֵן וְגַם חֶסֶד מְשַׁכְתִּיךְ,</p>

<p>עִם יְדִידִים הַיְּשָׁרִים</p>

<p>הַמְּחוּזָּקִים בְּדָתִיךְ.
<br><br />
יָהּ, זְכוֹר זֶרַע יְדִידִים</p>

<p>הָאֲמֵלָלִים בְּגָּלוּת,</p>

<p>כִּי בְּכָל פִּנָּה נְדוּדִים,</p>

<p>יוֹשְׁבִים בִּרְתֶת וְשַׁפְלוּת.</p>

<p>אַחֲרֵי שִׁבְתָּם חֲמוּדִים</p>

<p>נָדְדוּ כּוּלָּם בְּדַלּוּת.</p>

<p>יָהּ, בְּנֵה צִיּוֹן וְהַרְאֵל,</p>

<p>אוֹיְבַי תָּמֵס וְתַתִּיךְ,</p>

<p>תִּזְכְּרָה אָבוֹת וְשָׂרִים,</p>

<p>תֹּאמְרָה הִנֵּה עֲזַרְתִּיךְ.
<br><br />
שַׁלְּחָה גּוֹאֵל לְעַמָּךְ,</p>

<p>שֶׁשְּׁמוֹ נִקְרָא מְנַחֵם.</p>

<p>חִישׁ וְהַשְׁפִּיַע שְׁלוֹמָךְ,</p>

<p>עַל נְוֵה צִיּוֹן תְּתַחֵם.</p>

<p>תִּשְׁקְפָה מֵרוֹם מְרוֹמָךְ,</p>

<p>עַל סְגוּלָתְךָ תְּרַחֵם.</p>

<p>מַהֲרִי חַלִּי פְּנֵי אֵל</p>

<p>הַיְּחִידָה, כִּי שְׁלַחְתִּיךְ.</p>

<p>יַעְזְרָה אוֹתָךְ וְיָרִים,</p>

<p>יֹאמְרָה הִנֵּה גְּאַלְתִּיךְ.
<br><br />
לָךְ יְהֶא מָעוֹז בְּצָרָה,</p>

<p>אִם תְּקַוִּי לוֹ בְּכָל לֵב.</p>

<p>תֵּלְכִי דֶּרֶךְ יְשָׁרָה,</p>

<p>אֶת נְפוּצַיִךְ יְשַׁלֵּב.</p>

<p>תַּעֲלִי אֶרֶץ טְהוֹרָה,</p>

<p>יַשְׁפְּלָה קָמִים וְיַעְלוֹב.</p>

<p>תֵּשְׁבִי בֶּטַח בְּבֵית אֵל,</p>

<p>תִּשְׂמְחִי אַחַר נְטַשְׁתִּיךְ.</p>

<p>תִּפְתְּחִי כָּל הַשְּׁעָרִים,</p>

<p>כִּי כְּמוֹ כֶּסֶף צְרַפְתִּיךְ.
<br><br />
מַחֲנֵה מַלְאָךְ מְטַטְרוֹן</p>

<p>יַעֲנוּ שָׁלוֹם לְמוּלֵךְ.</p>

<p>מַלְאֲכֵי פַּחַד וְחָרוֹן</p>

<p>טוֹב יְשַׁלֵּמוּ גְּמוּלֵךְ.</p>

<p>כָּל מְשַׂנְאַיִךְ בְּחֶסְרוֹן,</p>

<p>יֹאבְדוּ מִתּוֹךְ גְּבוּלֵךְ.</p>

<p>יִמְשְׁלָה בָּהֶם קְמוּאֵל,</p>

<p>יִגְמְרָה דִּינָם וְיַחְתִּיךְ.</p>

<p>דּוֹד, קְרָא לְבַת יְקָרִים,</p>

<p>הֵן כְּמוֹ קֶדֶם נְחַלְתִּיךְ.
<br> </p>
</blockquote>

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/8568">https://benyehuda.org/read/8568</a></div></body></html>