<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>דָּל דּוֹפֵק</title>
	<meta name="author" content="שלום שבזי"/>
</head>
<body>

<p>חתימה: רבי שלם אלשבזי</p>

<blockquote>
<br />
</blockquote>

<blockquote>
<p>דָּל דּוֹפֵק שׁוֹאֵל / שָׁמְעָה אָזְנֵנוּ</p>

<p>מִגּוֹלַת אֲרִיאֵל / סְגֻלַּת הֲמוֹנֵינוּ</p>

<p>מְקַוֶּה חֶסֶד אֵל / צוּר מִָגִנֵּנוּ</p>

<p>שְׁמַי יִשְׂרָאֵל / יְוֹיָ אֱלֹהֵינוּ:</p>

<br />
</blockquote>

<blockquote>
<p>בַּחֲצַר הַמֶּלֶךְ / בְּעוֹד לֵיל דּוֹפֵק</p>

<p>מִמְּרֵעִים חֵלַךְ / וְחָדַל מִתְאַפֵּק</p>

<p>יָהּ לְאוֹיְבִי תִּשְׁלַךְ / זְמָמוֹ אַל תָּפֵק</p>

<p>וּבְכַפָּיו יִסְפּוֹק / כִּי בָא אֱלֹהֵינוּ:</p>

<br />
</blockquote>

<blockquote>
<p>יֶאֱתָה חֵן לְדַלִּים / לְקַבֵּץ נְדוּחֵיהֶם</p>

<p>יְשׁוּעַת יָהּ מְיַחֲלִים / כִּי הוּא גּוֹאֲלֵיהֶם</p>

<p>אָז יְשׁוּבוּן גּוֹלִים / פְּדוּיִים אֶל נְוֵיהֶם</p>

<p>בְּאַרְבַּעַת דְּגָלִים / גּוֹדֶל לֵאלֹהֵינוּ:</p>

<br />
</blockquote>

<blockquote>
<p>שִׁמְעִי חֲבַצֶּלֶת / נֶחָמָה מִדּוֹד</p>

<p>וְרוּצִי כְּאַיֶּלֶת / גְּבוּל עַזָּה וְאַשְׁדּוֹד</p>

<p>חֶסֶד מְקַבֶּלֶת / כִּי לָךְ יָהּ יְעוֹדֵד</p>

<p>עַם דָּל מִתְבּוֹדֵד / זַמְּרָה אֱלֹהֵינוּ:</p>

<br />
</blockquote>

<blockquote>
<p>לִוְיַת חֵן עֲטֶרֶת / כְּקֶדֶם תִּתְבּוֹסֵס</p>

<p>וְתָשׁוּבָה גְּבֶרֶת / בַּטּוֹב וְלֹא תִּתְנוֹסֵס</p>

<p>וְתָקוּם בְּאַשְׁמוֹרֶת / חֲצוֹת לֵיל רוֹסֵס</p>

<p>וְחֵיל שֵׂעִיר גּוֹסֵס / וּמִי צוּר זוּלָתִי אֱלֹהֵינוּ:</p>

<br />
</blockquote>

<blockquote>
<p>מֵאוֹצְרוֹת חַיִּים / יְזַלֵּף עַל חֲסִידָיו</p>

<p>וִיפַרְנֵס עֲנִיִּים / עֲדַת יַעֲקֹב יְדִידָיו</p>

<p>וְעַל יוֹשְׁבֵי אִיִּים / הֵם רַבִּים חֲסָדָיו</p>

<p>וְכָל מַעֲשֵׂה יָדָיו / כִּי קָדוֹשׁ יְוֹיָ אֱלֹהֵינוּ:</p>

<br />
</blockquote>

<blockquote>
<p>אֵלָיו הֵם מְקַוִּים / כָּל הֲמוֹנֵי יְצוּרִים</p>

<p>וּשְׁבָחוֹ מְחַוִּים / כִּי בְּטוּבוֹ עֲזוּרִים</p>

<p>נִפְסָדִים וְהֹוִים / וּבְרוּחַ קְשׁוּרִים</p>

<p>וּמֵרֹאשׁ אַתָּה הוּא / יְוֹיָ אֱלֹהֵינוּ:</p>

<br />
</blockquote>

<blockquote>
<p>לְחֶבְרַת בְּנֵי יַעֲקֹב / מְנַהֵל בְּרַחֲמִים</p>

<p>וּמֵאוֹצָר טוֹב / מוֹרִיד גְּשָׁמִים</p>

<p>וְדָל לֹא יַעֲזֹב / וְהוּא אֲבִי יְתוֹמִים</p>

<p>וְאַחֲרִית יָמִים / יְוֹיָ אֱלֹהֵינוּ:</p>

<br />
</blockquote>

<blockquote>
<p>שְׁחָקִים שִׁפְרָה / מְקוֹם הַצַּדִּיקִים</p>

<p>נְפָשׁוֹת הִקְרָה / בְּרוּחוֹ הֵקִים</p>

<p>וְגַלְגַּלֵּי הֶדְרָה / זֶה בְּזֶה דְּבֵקִים</p>

<p>בְּאוֹר מוּצָקִים / בְּעִיר אֱלֹהֵינוּ:</p>

<br />
</blockquote>

<blockquote>
<p>בְּחוֹשֶׁק תּוֹכְפִים / לְהַדְרַת חָשְׁקָם</p>

<p>וְתָמִיד שׁוֹאֲפִים / כִּי זֶה חֻקָּם</p>

<p>וְכִמְעַט רוֹדְפִים / בְּזִיו יְסוֹד דִּבְקָם</p>

<p>וְהַמֵּצִיקָם / שֵׁם אֱלֹהֵינוּ:</p>

<br />
</blockquote>

<blockquote>
<p>זְכוּת יָהּ יְלַמֵּד / לְעָנִי וְנִקְלֶה</p>

<p>בְּפִתְחוֹ עוֹמֵד / נִרְדָף וְגוֹלֶה</p>

<p>רְצוֹנוֹ חוֹמֵד / וְהוּא רָשׁ וְנִקְלֶה</p>

<p>בְּאַהֲבָה חוֹלֶה / רְפָאֵנוּ יְוֹיָ אֱלֹהֵינוּ:</p>

<p>יְחַזֵּק לְנִזְעָם / רָם עַל תְּהִלּוֹת</p>

<p>כְּפַעַם בְּפַעַם / עוֹרֵךְ תְּפִלּוֹת</p>

<p>וְלִבּוֹ הוּעַם / וְשָׂם בּוֹ מְסִלּוֹת</p>

<p>לִלְמוֹד טַעַם / שְׂרִידֵי סְגֻלּוֹת</p>

<p>וִיהִי נוֹעַם / יְוֹיָ אֱלֹהֵינוּ:</p>

<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/45880">https://benyehuda.org/read/45880</a></div></body></html>