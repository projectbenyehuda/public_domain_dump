<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[יוֹם אֶזְכְּרָה צִיּוֹן וַיֶּהֱמֶה לִבִּי]</title>
	<meta name="author" content="שלום שבזי"/>
</head>
<body>

<blockquote>
<p>יוֹם אֶזְכְּרָה צִיּוֹן</p>

<p>וַיֶּהֱמֶה לִבִּי,</p>

<p>שֵׂיכֶל חֲמוּד רַעְיוֹן</p>

<p>שׁוֹאֵן<a href="#fn:1" id="fnref:1" title="see footnote" class="footnote"><sup>1</sup></a> בְּתוֹךְ קִרְבִּי.</p>

<p>וּנְאֻם דְּבַר חֶזְיוֹן</p>

<p>יָעִיר צְפוּן חוּבִּי.</p>

<p>אֶקְרָא לְאֵל עֶלְיוֹן,</p>

<p>צוּרִי רְאֵה עָלְבִּי.
<br><br />
שַׁוְעִי אֱהָב,</p>

<p>חָלְשִׁי רְהָב,</p>

<p>יָהְבִּי יְהָב,</p>

<p>הָמִיר זְהָב</p>

<p>חֶטְאִי בְּעֶשֶׁת שֵׁן.</p>

<p>לֵב צָר בְּקַע,</p>

<p>רוֹמֵי שְׁקַע,</p>

<p>שׁוּרָה נְקַע,</p>

<p>עָלַי פְּקַע,</p>

<p>שָׁלוֹם כְּמוֹ פִּישׁוֹן.</p>

<p>מַלְכִּי רְצֵה,</p>

<p>דָּל חַלְּצוֹ,</p>

<p>קוּם אַמְּצוֹ,</p>

<p>אַל יִלְחֲצוֹ,</p>

<p>דִּישָׁן וְא דִּישׁוֹן.</p>

<p>צִיּוֹן עֲדִי תּוֹקְפַּךְ,</p>

<p>צַפִּי לְבוֹא צוֹפַךְ.
<br><br />
שׁוֹכֵן שְׁמֵי מַעְלָה,</p>

<p>רַחֵם לְעַם דַּלִּים.</p>

<p>לָהֶם תְּנָה חֶמְלָה,</p>

<p>חוּן דַּךְ וְאַל תַּכְלִים.</p>

<p>לַדָּל אֲשֶׁר גָּלָה</p>

<p>הַטְחֵן וְאַל תַּעְלִים.</p>

<p>הָדָר כְּלֵי כַּלָּה,</p>

<p>מֵילַת לְבוּשׁ יַגְלִים.
<br><br />
שׁוּרָה, שְׁעֵה</p>

<p>קוֹל יוֹדְעֵי,</p>

<p>דָּת שׁוֹמְעֵי,</p>

<p>עַל שׁוֹפְעֵי</p>

<p>דִּרְשָׁה וְקַבָּלָה.</p>

<p>לִבְנֵי בְּרִית</p>

<p>שִׂים אַחֲרִית</p>

<p>טוֹבָה, וְרִת</p>

<p>יוֹן מִטְרִית,</p>

<p>טוֹרֵף אֲשֶׁר שָׁלָה.</p>

<p>מִימִינְךְ</p>

<p>חֵן תִּמְשְׁכָה</p>

<p>לַאֲהוּבְךְ,</p>

<p>וּתְסוֹכְכָה</p>

<p>עַל דָּל אֲשֶׁר חָלָה.</p>

<p>אוֹיֵב אֲשֶׁר שָׁפַךְ</p>

<p>רוֹגְזוֹ, לְפִיו תֶּהְפַּךְ.
<br><br />
בִּזְכוּת גְּבִיר פּוּקַּד</p>

<p>לַעֲשׂוֹת רְצוֹנֶיךָ,</p>

<p>עוֹקֵד וְהַנֶּעְקַד,</p>

<p>וַאבִי שְׁבָטֶיךָ.</p>

<p>תִּסְלַח לְחֵטְא נִשְׂקַד<a href="#fn:2" id="fnref:2" title="see footnote" class="footnote"><sup>2</sup></a></p>

<p>לִבְנֵי בְּרִיתֶיךָ.</p>

<p>עַל דַּלְתְּ[&#8230;]<a href="#fn:3" id="fnref:3" title="see footnote" class="footnote"><sup>3</sup></a> אֶשְׁקַד,</p>

<p>מַמְתִּין חֲסָדֶיךָ.
<br><br />
שַׁלַּח פְּדוּת,</p>

<p>הָשֵׁב שְׁבוּת,</p>

<p>חִישׁ קוֹמְמוּת</p>

<p>יֶלֶד לְרוּת,</p>

<p>יִנּוֹן מְשִׁיחֵנוּ.</p>

<p>לוֹ תִּמְשְׁחָה,</p>

<p>אָז יִצְלְחָה,</p>

<p>בָּךְ יִבְטְחָה</p>

<p>יוֹם נִשְׂמְחָה</p>

<p>תּוֹךְ מַאֲוַיֵּינוּ.</p>

<p>מִצָּרְפַת</p>

<p>בַּשֵּׂר יְפַת</p>

<p>עַיִן שְׁנַת</p>

<p>גּוֹלַת צְפַת,</p>

<p>צוֹפִים פְּדוּתֵינוּ.</p>

<p>סַפִּיר וְטוֹב נוֹפַךְ,</p>

<p>הֵיך סָר וְנִשְׁתַּפַּךְ.
<br><br />
זָכְרָה זְכוּת שִׁבְעִים</p>

<p>וּזְכוּת יְלוּד עַמְרָם,</p>

<p>וָאחִיו, שְׁהוּא נָעִים,</p>

<p>כֹּהֵן לְךָ, אֵל רָם.</p>

<p>וּזְכוֹר לְאַרְבָּעִים</p>

<p>יוֹם קִיבְּלוּ כִּתְרָם.</p>

<p>חִישׁ וּשְׁלְחָה רוֹעִים,</p>

<p>אַתָּה מְנַת סִבְרָם.
<br><br />
שִׁפְעַת רְבִיב</p>

<p>תִּרְפָּא עֲצִיב,</p>

<p>מַעְיָן נְגִיב</p>

<p>תַנְהִיר סְבִיב</p>

<p>צִיּוֹן וְהָאוּלָם.</p>

<p>לִקְרַאת נְדוּד</p>

<p>יָשׁוּב חֲמוּד,</p>

<p>קֵץ הַחֲלוּד</p>

<p>אוֹיְבַי שְׁדוּד,</p>

<p>הָסֵר לְכָל צִלָּם.</p>

<p>מִזִּיוְךָ</p>

<p>צוּר סַכְּכָה</p>

<p>יוֹנָתְךָ,</p>

<p>רַעְיָתְךָ,</p>

<p>צוֹפֶה לְכָל נֶעְלָם.</p>

<p>נֶפֶשׁ חֳלִי הִרְפַּךְ,</p>

<p>חִזְקִי בְּסַרְעַפַּךְ.</p>

<p>יִרְצֶה צְבִי הַחֵן,</p>

<p>יָשִׁיב לְבַת גַּלִּים.</p>

<p>אָז יִמְצְאוּ פִּתְחוֹן</p>

<p>מַלְאָךְ וְגַלְגַּלִּים.</p>

<p>וִיעוֹרְרוּ בִּטְחוֹן,</p>

<p>שֶׁפַע בְּיָם גַּלִּים.</p>

<p>אַחֲרוֹן שְׁהוּא בּוֹחֵן,</p>

<p>יוֹקֶר וְגַלְגַּלִּים.
<br><br />
מֵימָין קְבוּץ,</p>

<p>יָהּ לַחֲלוּץ,</p>

<p>בִּנְךָ אֱמוּץ,</p>

<p>יִלְבַּשׁ לְבוּץ,</p>

<p>יַעֲלֶה לְתוֹךְ אַרְמוֹן.</p>

<p>שִׁמְעָה נְהִי</p>

<p>רָחֵל שְׁהִיא</p>

<p>בּוֹכָה וְהִיא</p>

<p>תֹּאמַר יְהִי</p>

<p>רָצוֹן וְנִזְדַּמֵּן.</p>

<p>תִּקְוָה בְּרַב</p>

<p>שֶׁיֶּעֱרַב</p>

<p>צַר יֶהֱרַב</p>

<p>חָפֵץ קְרַב,</p>

<p>אָשׁוּב לְאִישׁ קַדְמוֹן.</p>

<p>שִׂיחָה לְדוֹד תִּשְׁפַּךְ,</p>

<p>כמנפץ וּבִמְנַצְפַּךְ<a href="#fn:4" id="fnref:4" title="see footnote" class="footnote"><sup>4</sup></a>
<br></p>
</blockquote>

<blockquote>
<p>שִׁירִי חֲתַמְתִּיו זֶה</p>

<p>בִּשְׁבָח לְצוּר קוֹנִי.</p>

<p>נוֹרָא וְא יִבְזֶה</p>

<p>דַּלּוּת עֳנִי עָנִי.</p>

<p>עָלַי בְּחֵן יַזֶּה,</p>

<p>וִיסַלְּקָה אוֹנִי.</p>

<p>שׁוֹמַן אֲדוֹם יַרְזֶה,</p>

<p>וַאנִי יְחַיֵּינִי.
<br><br />
קָדוֹשׁ דְּרוֹשׁ</p>

<p>גּוֹלֶה וּבוֹשׁ,</p>

<p>חֶסֶד טְמוֹשׁ<a href="#fn:5" id="fnref:5" title="see footnote" class="footnote"><sup>5</sup></a></p>

<p>גּוּפוֹ בְּרֹאשׁ</p>

<p>גּוֹלִים תְּצַו חֶסֶד.</p>

<p>טַרְטֵישׁ<a href="#fn:6" id="fnref:6" title="see footnote" class="footnote"><sup>6</sup></a> סְמוּק,</p>

<p>שָׂרוֹ חֲמוּק,</p>

<p>גִּזְעוֹ פְּסוּק,</p>

<p>מַלְכּוֹ נְתוּק,</p>

<p>וּלְקָדְשְׁךָ יַסַּד.</p>

<p>נַהֵל חֲמוּס,</p>

<p>עָוֹן עֲמוּס,</p>

<p>וֶרֶד רְמוּס,</p>

<p>מִבֵּין קְמוּס,</p>

<p>הַצֵּל וְא יִפְסַד.</p>

<p>חִיוָּור אֲזַי נֶהְפַּךְ,</p>

<p>מֵי שׁוֹשְׁנִים בַּפַּךְ.
<br></p>
</blockquote>

<div class="footnotes">
<hr />
<ol>

<li id="fn:1">
<p>פירוש: רַוְג (שָׁאוֹן). <a href="#fnref:1" title="return to body" class="reversefootnote">&#160;&#8617;</a></p>
</li>

<li id="fn:2">
<p>עפ&#8220;י איכה א' י&#8221;ד: נִשְׂקַד עֹל פְּשָׁעַי. <a href="#fnref:2" title="return to body" class="reversefootnote">&#160;&#8617;</a></p>
</li>

<li id="fn:3">
<p>מחוק: פִּתְ[חֲ] <a href="#fnref:3" title="return to body" class="reversefootnote">&#160;&#8617;</a></p>
</li>

<li id="fn:4">
<p>האותיות בעלות צורה סופית, עפ&#8220;י שבת ק&#8221;ד ע&quot;א. <a href="#fnref:4" title="return to body" class="reversefootnote">&#160;&#8617;</a></p>
</li>

<li id="fn:5">
<p>שַׁקֵּעַ (מארמית). <a href="#fnref:5" title="return to body" class="reversefootnote">&#160;&#8617;</a></p>
</li>

<li id="fn:6">
<p>פירוש: אַכְ'רִב (הַחֲרֵב) [שורש רטש?]. <a href="#fnref:6" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/5331">https://benyehuda.org/read/5331</a></div></body></html>