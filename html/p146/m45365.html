<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אֲיֻמָּתִי בְהַר הַמּוֹר</title>
	<meta name="author" content="שלום שבזי"/>
</head>
<body>

<p>חתימה: אלשבזי משתא</p>

<blockquote>
<br />
</blockquote>

<blockquote>
<p>אֲיֻמָּתִי בְהַר הַמּוֹר / וַאְנִי בְּבוֹר תַּחְתִּיּוֹת</p>

<p>בְּרַם יְדִידִי שׁוֹמֵר / וְעֵינַי לוֹ צוֹפִיּוֹת</p>

<p>וְאַנְעִימָה בְשִׁיר מִזְמוֹר / בְּקָו מִשְׁקַל אוֹתִיּוֹת</p>

<p>וְרַגְלֵי כִסְאוֹ קוֹמֵר / בְּאַרְבַּע הַזָּוִיּוֹת</p>

<p>וְעַל דְּמוּת הַכִּסֵּא / דְּמוּת אַרְבַּע חַיּוֹת:</p>

<br />
</blockquote>

<blockquote>
<p>לֵב יְשָׁרִים יִתְחַדָּשׁ / כְּנֶשֶׁר בְּהִמָּצְאוֹ</p>

<p>אֶל נוֹכַח הַמִּקְדָּשׁ / יוֹצֵא מִבֵּית כִּלְאוֹ</p>

<p>וְחֵיל סַמָּאֵל יֻדַּשׁ / יִטְעֶה בְּיֵין סָבְאוֹ</p>

<p>וּקְצִיר גְּבוּלוֹ נִגְדָּשׁ / וְלֹא רָוָה מִצָּמְאוֹ</p>

<p>הֶעָווֹן יוֹצִיאוֹ / לְפִי חֶרֶב פִּיפִיּוֹת:</p>

<br />
</blockquote>

<blockquote>
<p>שַׁאֲלִי נַפְשִׁי תְשׁוּעָה / מֵאֱלֹהֵי עוֹלָמִים</p>

<p>וּשְׁמְעִי שׁוֹפָר תְּרוּעָה / בַּעֲשֶׂרֶת הַיָּמִים</p>

<p>וּצְדָקָה לָךְ זְרוּעָה / לְטַהֵר טִנּוּף גְּשָׁמִים</p>

<p>וְתִהְיִי בְּגַנֵּךְ נְטוּעָה / בְּלִי פַחַד וּזְעָמִים</p>

<p>הִזַּכִּי מֵאֲשָׁמִים / וְהִרְהוּר לֵב וּגְוִיּוֹת:</p>

<br />
</blockquote>

<blockquote>
<p>בְּרֹאשׁ הַשָּׁנָה עִמְדִי / יְחִידָתִי בְשַׁחַר</p>

<p>וְדַלְתוֹת צוּרֵךְ שִׁקְדִי / כִּי בָךְ צוּרִי בָחַר</p>

<p>וּבְזֵבֶד טוֹב זִבְדִי / גּוּפִי וְאַל יִתְאַחַר</p>

<p>אֶתְבּוֹנֵן יוֹם חֶלְדִי / בְּבוֹא הֵילֵל בֶּן שַׁחַר</p>

<p>חֲמוּד עֵינִי אַל תִּתְחַר / עֲשֵׂה עִמִּי זָכִיּוֹת:</p>

<br />
</blockquote>

<blockquote>
<p>זְכוֹר בּוֹרְאָךְ בֶּן אִישׁ / בִּימֵי בְּחוּרוֹתֶיךָ</p>

<p>וְסוּר מֵחוֹמֶר מַבְאִישׁ / וְשׁוּבָה אֶל אֱלֹהֶיךָ</p>

<p>וְשֵׂכֶל וְנֶפֶשׁ תַּקְדִּישׁ / לְאֵל חַי בִּרְצוֹנֶךָ</p>

<p>וּלְךָ צְדָקָה יַלְבִּישׁ / וְתִזְכֶּה בְיוֹם שָׁפְטֶךָ</p>

<p>וְיִרְצֶה יָהּ עָלֶיךָ / בְּגַן הַבִּיתָן לִחְיוֹת:</p>

<br />
</blockquote>

<blockquote>
<p>יוֹם לְיוֹם יַבִּיעַ אוֹמֶר / לְהַזְכִּיר עוֹשֵׂה רְצוֹנוֹ</p>

<p>לְהַעֲלוֹתוֹ מֵחוֹמֶר / הַטָּבוּעַ בַּעֲווֹנוֹ</p>

<p>וְחֶטְאוֹ בְּסֵפֶר שָׁמַר / לְגַלּוֹת בְּיוֹם דִּין קְלוֹנוֹ</p>

<p>וּבִקְצִירַת הָעוֹמֶר / וְאֵין מַעֲנֶה בִלְשׁוֹנוֹ</p>

<p>יֵצְרוּ צַעֲדֵי אוֹנוֹ / וְעֵינַיִם בּוֹכִיּוֹת:</p>

<br />
</blockquote>

<blockquote>
<p>מֵחַשְׁרַת הֶעָבִים / יְרַוֶּה נַפְשׁוֹתֵינוּ</p>

<p>גּוֹמֵל חֲסָדִים טוֹבִים / בְּתוֹךְ יוֹשֶׁר יַנְחֵנוּ</p>

<p>כִּי הוּא מְקַבֵּל שָׁבִים / וְרוֹצֶה תְּפִלָּתֵנוּ</p>

<p>בִּזְכוּת אָבוֹת נְדִיבִים / וְרָאשֵׁי אֲבוֹת שְׁבָטֵינוּ</p>

<p>וְחֵן אַהֲבַת הֲמוֹנֵנוּ / בְּתוֹךְ בָּתֵי כְּנָסִיּוֹת:</p>

<br />
</blockquote>

<blockquote>
<p>שׁוּבִי נַפְשִׁי וְתִזְכִּי / לַחֲזוֹת בְּנוֹעַם צוּרֵךְ</p>

<p>וְיִשְׁעֵךְ הַיּוֹם חַכִּי / וְהָסִירִי רוֹעַ סוּרֵךְ</p>

<p>כִּי בָא אֱלֹהַי מַלְכִּי / לְהַזְכִּיר חֶסֶד נְעוּרֵךְ</p>

<p>מִבֶּכִי תָשׁוּבִי, כִּי / לֹא יִיבַשׁ מְקוֹרֵךְ</p>

<p>רָחֵל לָמָּה תִבְכִּי / אוֹרִי כִּי בָא אוֹרֵךְ</p>

<p>וּבְלֵילֵי כִפּוּרֵךְ / כָּל נְפָשׁוֹת הוֹמִיּוֹת:</p>

<br />
</blockquote>

<blockquote>
<p>תֶּהֱמֶה כָל הַנְּפָשׁוֹת / מִפַּחַד יוֹם הַדִּין</p>

<p>בַּעֲלוֹת חֵטְא נֶעְנָשׁוֹת / יַחַד יְהוּ מוּעָדִין</p>

<p>וּבַעֲלוֹת חֵן נִלְבָּשׁוֹת / בְּאוֹר בָּהִיר כַּסָּדִין</p>

<p>בְּיַחַד מֻגָּשׁוֹת / וּמֶלֶךְ עֵַל כִּסֵּא דִין</p>

<p>וְכָל שׁוֹמְרֵי דָּת וָדִין / מֻבְחָרוֹת וּנְקִיּוֹת:</p>

<br />
</blockquote>

<blockquote>
<p>אַהְבַת כְּלִילַת יוֹפִי / תְּרַצֶּה עַל כָּל עֲדָתִי</p>

<p>וְאִם הָלַכְתִּי בְּשׁוֹפִי / וְעָזַבְתִּי נַחֲלָתִי</p>

<p>בְּקָרוֹב יָבוֹא צוֹפִי / וִירַפֵּא מַחֲלָתִי</p>

<p>מְנָתִי וּצְרוֹר כַּסְפִּי / צוּרִי חֲמוּד אַהֲבָתִי</p>

<p>בְּרֵאשִׁיתִי וּבְסוֹפִי / עֵינִי לוֹ צוֹפִיּוֹת:</p>
</blockquote>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/45365">https://benyehuda.org/read/45365</a></div></body></html>