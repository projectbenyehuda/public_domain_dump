<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>נְסִיעָה עִם אֲבוֹתַי</title>
	<meta name="author" content="מרדכי צבי מאנה"/>
</head>
<body>

<p><strong>על כנפי הדמיון</strong>.</p>

<p>(על דרך המלך)</p>

<br>

<h2 id="1.">1.</h2>

<blockquote>
<p>עֵינֵי הַשַּׁחַר מִקָּדִים נִשְׁקָפוּ,</p>

<p>וּקְצוֹת רָקִיעַ כַּזָּהָב יָאִירוּ,</p>

<p>צִלְלֵי לֵיל קַיִץ מִנָּגְהוֹ חָלָפוּ,</p>

<p>רַק נֹעַם קָרָה אַחֲרֵימוֹ הִשְׁאִירוּ.
<br></p>
</blockquote>

<h2 id="2.">2.</h2>

<blockquote>
<p>הַתֵּבֵל כֻּלָּהּ פָּקְחָה עַפְעַפָּיִם,</p>

<p>וּמְקֻטֶּרֶת מוֹר מִפִּרְחֵי נִיחוֹחַ;</p>

<p>כָּל צִפּוֹר, כָּל כָּנָף מִכָּל אַפְסָיִם,</p>

<p>שִׁיר בֹּקֶר, שִׁיר תּוֹדָה יֶהְגּוּ בַּכֹּחַ.
<br></p>
</blockquote>

<h2 id="3.">3.</h2>

<blockquote>
<p>רוּחַ צַח אַט, אַט עֳפָאִים יָנִיעַ,</p>

<p>וּכְצִלְצַל נָעִים אֶל שִׁירָם יִלָּוֶה;</p>

<p>גַּלֵּי נַחַל זַךְ בֵּין שִׂיחִים יוֹפִיעַ,</p>

<p>הֶמְיָתָם גַּם הִיא לוֹ כַּמִּדְבָּר נָאוֶה<a href="#fn:1" id="fnref:1" title="see footnote" class="footnote"><sup>1</sup></a></p>
</blockquote>

<h2 id="4.">4.</h2>

<blockquote>
<p>וּלְקוֹל שִׁיר-יָהּ זֶה שָׁקְטָה הַתּוֹלָדָה</p>

<p>וּבְגִיל קֹדֶשׁ תַּקְשִׁיב קוֹל צֶאֱצָאֶיהָ,</p>

<p>וּלְקוֹל שִׁיר זֶה מֵרֹאשׁ גִּבְעָה נֶחְמָדָה,</p>

<p>תָּרוּץ עֲגָלָה וַאֲנִי בֵּין יוֹשְׁבֶיהָ!
<br></p>
</blockquote>

<h2 id="5.">5.</h2>

<blockquote>
<p>הוּרַי מִימִינִי וּשְׂמֹאלִי יֵשֵׁבוּ,</p>

<p>יָדָם חִבְּקַתְנִי, עֵינָם תַּרְהִיבֵנִי;</p>

<p>כָּל קוֹל כָּל הֶגֶה שִׂפְתוֹתָם דּוֹבֵבוּ,</p>

<p>יָבֹא בַעֲצָמַי בִּצְרִי וִיחַיֵּנִי.
<br></p>
</blockquote>

<h2 id="6.">6.</h2>

<blockquote>
<p>מַה נָּעַמְתְּ, אִמִּי! מַה יָּקַרְתָּ, אָבִי!</p>

<p>זוּלַתְכֶם הֵן חַיַּי אַךְ צֵל, אַךְ תֹּהוּ!&#8230;</p>

<p>לִרְגָעִים תִּתְהַלֵּךְ תּוּגָה בִּלְבָבִי:</p>

<p>כִּי שָׁכוּל כִּי רָחוֹק מִכֶּם הִנֵּהוּ!
<br></p>
</blockquote>

<h2 id="7.">7.</h2>

<blockquote>
<p>אַךְ אִתְּכֶם, הוֹרַי, לִי תֵבֵל זוֹרַחַת!</p>

<p>וּבְכָל לֵב וָנֶפֶשׁ חַיִּים אֶשְׁאָפָה;</p>

<p>אִתְּכֶם לִי תֵבֵל גַּן עֵדֶן וָנַחַת,</p>

<p>וּבְיִפְעָה וָהוֹד לִי תָּמִיד נִשְׁקָפָה.
<br></p>
</blockquote>

<h2 id="8.">8.</h2>

<blockquote>
<p>הֶאָח! רִגְעֵי אשֶׁר עִמְדוּ נָא סֶלָה!</p>

<p>אַל נָא לָנֶצַח, אֲבוֹתַי, יתִּטְּשׁוּנִי!</p>

<p>עוּפוּ חִישׁ קַל אִתִּי שָׁמָּה אֹהֱלָה,</p>

<p>אֶל צֵל קוֹרַתְכֶם בָּאַהֲבָה שָׂאוּנִי!
<br></p>
</blockquote>

<h2 id="9.">9.</h2>

<blockquote>
<p>עוּפִי לִקְרָאתֵנוּ אַתְּ, עִיר מוֹלֶדֶת!</p>

<p>אַתְּ, דֶּרֶךְ הַמֶּלֶךְ, חֵיקֵךְ הַרְחִיבִי!</p>

<p>הָשִׁיבִי אֶל קִנָּהּ צִפּוֹר נוֹדֶדֶת,</p>

<p>לִמְקוֹר לֻקַּח מֶנְהוּ לִבִּי הָשִׁיבִי!&#8230;</p>
</blockquote>

<p>**</p>

<p>*</p>

<h2 id="10.">10.</h2>

<blockquote>
<p>שׁוּרוּ קָדִימָה! בִּצְבִי קַוֵּי זֹהַר</p>

<p>יַרְקִיעַ הַשֶּׁמֶשׁ עַל חוּג שָׁמָיִם;</p>

<p>וּתְכֵלֶת שַׁחַק – כַּסַּפִּיר לָטֹּהַר,</p>

<p>גַּם עֲנָנִים קַלִּים – כִּזְהַב פַּרְוָיִם.
<br></p>
</blockquote>

<h2 id="11.">11.</h2>

<blockquote>
<p>שׁוּרוּ מִסָּבִיב! כָּל מַחֲזוֹת הַטֶּבַע,</p>

<p>בּנְגֹהוֹת אוֹר יוֹם יָפוּ שִׁבְעָתָיִם;</p>

<p>כָּל צִיץ, כָּל צֶמַח גַּם כָּל גַּיְא וָגֶבַע,</p>

<p>מֵרְאוֹת בָּהֶם לֹא תִּשְׂבַּעְנָה עֵינָיִם!
<br></p>
</blockquote>

<h2 id="12.">12.</h2>

<blockquote>
<p>הֶאָח! כָּל הַיְקוּם בָּא בַּעֲדִי עֲדָיִם!</p>

<p>לִי שָׁלוֹם יִקְרָאוּ כָּל בַּעֲלֵי כָנָף!</p>

<p>אַךְ נַעֲלָה מִקּוֹל עוּגָב וּמְצִלְתָּיִם,</p>

<p>הוּא קוֹל הַקּוּקִיאָה מֵרֹאשׁ הֶעָנָף!&#8230;
<br></p>
</blockquote>

<h2 id="13.">13.</h2>

<blockquote>
<p>הֶאָח! שָׁם הַחֶרֶס,</p>

<p>בַּת עֵינוֹ נוֹהֶרֶת</p>

<p>לִי, בָּחֵן וָנֹעַם!</p>

<p>הֶאָח! נִטְפֵי מָיִם,</p>

<p>לִי יִשְׁלְחוּ קַרְנָיִם,</p>

<p>כַּסַּפִּיר וָשֹׁהַם!
<br></p>
</blockquote>

<h2 id="14.">14.</h2>

<blockquote>
<p>וּשְׂדֵרוֹת אַלּוֹנִים,</p>

<p>רַעֲנַנִּים וּדְשֵׁנִים,</p>

<p>לִי עַיִן יַצְהִילוּ;</p>

<p>גַּם שָׂדוֹת, גַּם גַּנִּים,</p>

<p>גַּם חֶלְקַת שׁוֹשַׁנִּים,</p>

<p>אֶל שׁוּבִי יָגִילוּ!!&#8230;</p>
</blockquote>

<br>  

<p>בחדש סיון שנת תרמ&#8220;ב. פ&#8221;ב.</p>

<div class="footnotes">
<hr />
<ol>

<li id="fn:1">
<p>עשה&#8220;כ ומדברך נאוה, שה&#8221;ש. <a href="#fnref:1" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/1629">https://benyehuda.org/read/1629</a></div></body></html>