<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>עַל הָרֵי וִוילְנָא</title>
	<meta name="author" content="מרדכי צבי מאנה"/>
</head>
<body>

<p>1.</p>

<blockquote>
<p>עַל הָרֵי וִוילְנָא יָצָאתִי לָשׂוּחַ,</p>

<p>וַעֲלוֹת הֶעְפַּלְתִּי עַד גִּבְעוֹת תַּלְפִּיּוֹת;</p>

<p>פֹּה שֶׁקֶט, פֹּה רוּחַ נָעִים יָפוחַ</p>

<p>וִיצוּעֵי דֶשֶׁא פֹּה תַחְתַּי בַּיְרִיעוֹת.
<br><br />
2.</p>
</blockquote>

<blockquote>
<p>מִיַּם רוּחַ צַח שֶׁאפְתִּי כָל מֶגֶד,</p>

<p>כִּנְשָׁרִים לַמָּרוֹם נִשְׂאוּ רַעְיוֹנַי,</p>

<p>מַחֲזוֹת הַטֶּבַע לִי צָחֲקוּ מִנֶּגֶד,</p>

<p>גַּם וִוילְנָא בָעֵמֶק פֹּה נֶגֶד עֵינַי.
<br><br />
3.</p>
</blockquote>

<blockquote>
<p>הָלְאָה מִתֵּבֵל, הַרְחֵק מִתְּלָאָה,</p>

<p>עַל רֹאשׁ הַרֵי חֶמֶד בָּדָד אֶשְׁכֹּנָּה;</p>

<p>הַחֲלִיפִי פֹּה כֹחַ, נַפְשִׁי נַהֲלָאָה!</p>

<p>וּגְשׁוּ, שׁוֹשַׁנַּי, שַׁעֲשׁוּעֵי אַתֵּנָה!
<br><br />
4.</p>
</blockquote>

<blockquote>
<p>אַךְ פִּתְאֹם זִכְרוֹנוֹת יַחְדָּו נוֹעָדוּ,</p>

<p>מִתְּהוֹם עָבָר עָלוּ וַיַּחֲרִידוּנִי;</p>

<p>פֹה פֹה עַל הֶהַרִים אוֹהֲבַי צָעָדוּ,</p>

<p>מִנְּעִימוֹת שָׁמַיִם פֹּה הִטְעִימוּנִי.
<br><br />
5.</p>
</blockquote>

<blockquote>
<p>כָּל בַּד, כָּל עָנָף זִכְרוֹנוֹת יַבִּיעוּ,</p>

<p>כָּל צֶמַח, כָּל נֶטַע רְגָשׁוֹת יָעִירוּ;</p>

<p>כָּל צִפּוֹר, כָּל כָּנָף לִבִּי יָנִיעוּ,</p>

<p>הֵן אַכִּיר שִׁירָתָם שֶׁפֹּה יָשִׁירוּ.
<br><br />
6.</p>
</blockquote>

<blockquote>
<p>הֵן אַכִּיר שִׁירָתָם, שִׁירָה רוֹמֵמָה,</p>

<p>עֵת גַּם אָזְנֵי אוֹהֲבַי קוֹלָהּ הֶאֱזִינוּ;</p>

<p>עֵת יַחְדָּו שָׁתִינוּ כוֹס אַהֲבָה נָעֵמָה</p>

<p>לַהֲקוֹת צִפֳּרִים לִבֵּנוּ הִרְנִינוּ.
<br><br />
7.</p>
</blockquote>

<blockquote>
<p>פֹּה יָפִיץ פַּלְגֵי זִיו נַחַל נוֹבֵעַ,</p>

<p>רַגְלֵי הָהָר יִשּׁק אָרְחוֹת דַּרְכֵּהוּ;</p>

<p>לָמָּה הִנְּךָ בוֹדֵד? הִנְנִי שׁוֹמֵעַ,</p>

<p>קוֹל תּוּגָה עוֹלֶה מִזִרְמַת מֵימֵיהוּ.
<br><br />
8.</p>
</blockquote>

<blockquote>
<p>פֹּה אַלּוֹנֵי זֹקֶן רֹאשָׁם יָרִימוּ,</p>

<p>אָן תֵּתַע, גַּלְמוּד? בָּעֶצֶב יִשְׁאָלוּ;</p>

<p>פֹּה רָב שׁוֹשָׁנִים כַּתּוֹלָע יַאְדִּימוּ.</p>

<p>בִּצְחוֹק שִׂפְתוֹתֵיהֶם לֹא עוֹד יִצְהָלוּ!
<br><br />
9.</p>
</blockquote>

<blockquote>
<p>וַתַּצֵּת נַפְשִׁי שַׁלְהֶבֶת נִצַּחַת,</p>

<p>לִשְׁחָקִים הִרְקִיעָה הָלְאָה פָּרָחֶת;</p>

<p>הוֹי, הֵן בִּלְבָבִי אֵשׁ אַהֲבָה קוֹדַחַת!</p>

<p>הֵן נַפְשִׁי גוֹעֶשֶׁת מִגֵּו נִדְעָכָה.
<br><br />
10.</p>
</blockquote>

<blockquote>
<p>אֶל וַוארְשָׁא, בֶּערְלִין גַּם וִוין הַמַּעֲטִירָה,</p>

<p>אֶל כָּל קַצְוֵי אֶרֶץ אוֹהֲבַי נִפְזָרוּ;</p>

<p>וַאֲנִי פֹּה אֶתְעַלֵּס? וַאֲנִי אָשִׁירָה?</p>

<p>הַאִם שַׁעֲשׁוּעִים לִי פֹּה עוֹד נִשְׁאָרוּ?
<br><br />
11.</p>
</blockquote>

<blockquote>
<p>חוּשִׁי נַפְשִׁי, לִמְעוֹנֵךְ בּשְׁאוֹן קָרֶת,</p>

<p>וּקְחִי קֶסֶת סוֹפְרִים, עֵט גַּם גִּלָּיוֹן!</p>

<p>שִׁפְכִי רִגְשׁוֹתַיִךְ, נֶפֶשׁ נֶעְכָּרֶת,</p>

<p>אֶל אוֹהֲבַיִךְ שִׁלְחִי מֵיטַב הִגָּיוֹן.
<br><br />
12.</p>
</blockquote>

<blockquote>
<p>קוֹלֵךְ יַאֲזִינוּ גַּם לַעֲנוֹת יָחִישׁוּ,</p>

<p>אָז תִּשְׁמְעִי קוֹלָם, קוֹל לָךְ מַה נָּעִים!</p>

<p>וּבְרִית אַהֲבַתְכֶם אָז לֹא עוֹד יַחֲלִישׁוּ</p>

<p>כָּל קַצְוֵי אֶרֶץ גַֹם אַפְסֵי שָׁמָיִם!</p>
</blockquote>

<br>  

<p>בסוף ימי הקיץ, תר&quot;ם, ווילנא.</p>

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/6801">https://benyehuda.org/read/6801</a></div></body></html>