<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>בּדיוּן על העבוֹדה התרבּוּתית</title>
	<meta name="author" content="ברל כצנלסון"/>
</head>
<body>

<p><a href="#fn:1" id="fnref:1" title="see footnote" class="footnote"><sup>1</sup></a></p>

<p>בּועידה השביעית של פּוֹעלי יהוּדה בּרחוֹבוֹת</p>

<br />

<p>בּדרך כּלל קל מאד להתווֹת תכניוֹת לעבוֹדה תרבּוּתית. מַרבּים לדבּר
בּתוֹכנוּ על הצוֹרך באַגרוֹנוֹם נוֹדד. נתקבּלה גם פּעם החלטה, כּי דבר זה
עוֹמד בּשוּרה ראשוֹנה של המעשׂים. וּלמעשׂה איננוּ ולא בּמהרה ימָצא.
גדוֹל המרחק בּין תביעוֹת הפּוֹעל וההתפּתחוּת האִטית של התנאים המַכשירים
את צרכיו. מוֹרה העבוֹדה יבָּרא מתוֹך נבכי החיים לאט לאט.</p>

<br />

<p>הוֹצאת &#8220;האדמה&#8221;<a href="#fn:2" id="fnref:2" title="see footnote" class="footnote"><sup>2</sup></a> נוֹסדה בּמוֹמֶנט של אחדוּת ההשקפוֹת בּתוֹך עוֹלם
העוֹבדים. זה היה בּשנת-עבוֹדה רחבה של הקרן הקימת, בּשנת בּוֹא
הבּרוֹן<a href="#fn:3" id="fnref:3" title="see footnote" class="footnote"><sup>3</sup></a>, אחר הועידה הרביעית, ערב עליה חדשה. אליעזר שוֹחט אמר אז כּי
הוֹצאתנוּ תהיה נזיפה חיה לאלה שהיכוֹלת בּידם לעשׂוֹת ואינם עוֹשׂים.
נקבּעה פּרוֹגרמה להוֹצאה: חַקלָאוּת, עבוֹדה ויִשוּב, שלא היתה עוֹד
בּספרוּת העברית. וּמה היא השאלה למה לוּקחה אבן זוֹ לבנין ולא אחרת?
הבּיאוּרים המעשׂיים לבּחירה היוּ: הוֹלך ונוֹלד מעמד חדש ואִתוֹ יחד
נוֹלדים צרכים חדשים שאינם לא בּש&#8220;ס ולא בּפוֹסקים, גם שאלוֹת מדע בּחיי
הטבע והאדם מַעסיקוֹת אוֹתוֹ. כּל הצרכים האלה הוֹלכים וּמתעוֹררים.
אמוּנתם בּעתיד הפּוֹעל העברי, אמוּנתם בּמוֹסד הזה אמרוּ להם כּי יש דברים
הזקוּקים בּראשיתם לטיפּוּל והם נעשׂים אחר כּך לכוֹח פּוֹעל. שוֹאלים מה
להוֹצאת פּוֹעלים וּלספר בּוֹטַני<a href="#fn:4" id="fnref:4" title="see footnote" class="footnote"><sup>4</sup></a>? הסוֹציאַל-דמוֹקרטיה הגרמנית מצאה
לנחוּץ להוֹציא את דַרְוִין ושאפה להפוֹך אוֹתוֹ לנחלת-עם. כּל מה שמרחיב
את דעתוֹ של הפּוֹעל הרי זה חשוּב לוֹ. אילוּ היתה קיימת הוֹצאת-ספרים
חקלאית לפנינוּ, בּוַדאי לא היינוּ בּאים ליסוּד &#8220;האדמה&#8221;. אמנם לא כּל
פּוֹעל מחוּיב להיוֹת בּוֹטַנַאי, אוּלם לעוֹרר את הנטיוֹת רשאים אנוּ
וּמחוּיבים. עמדה לפנינוּ שאלת ספר טוֹב בּהכּרת הארץ על אוֹדוֹת חיי
הערבים, וגם בּספר זה ראינוּ נגיעה ישרה בּחוּגנוּ. על הצוֹרך בּספר זה
נִדְבַּר גם ב&#8221;השוֹמר&quot; בּין החברים בּגליל.</p>

<br />

<p>תוֹבעים ספר על גידוּל דבוֹרים ועל גידוּל בּהמוֹת, כּאילוּ אין אנוּ
מכּירים בּנחיצוּתם, כּאילוּ היה הדבר תלוּי בּידינוּ. אוּלם מה נעשׂה אם
ספרים מעין אלה אינם נעשׂים בּידים, ולא על פּי הזמנה, גם אין לוֹקחים
וּמריקים אוֹתם מכּלי אל כּלי. מה שהוּנח ונתאַמת בּארץ זוֹ הוּכחש בּארץ
אחרת. ספרים מקצוֹעיים נבראים בּמשך דוֹרוֹת מתוֹך נסיוֹנוֹת עבוֹדה והכּרת
הארץ.</p>

<br />

<p>אדר תרע&quot;ח.</p>

<div class="footnotes">
<hr />
<ol>

<li id="fn:1">
<p>&#8220;בּעבוֹדה&#8221;, עמוּד 52. <a href="#fnref:1" title="return to body" class="reversefootnote">&#160;&#8617;</a></p>
</li>

<li id="fn:2">
<p>הוֹצאת&#8211;ספרים זוֹ נוֹסדה על פּי החלטת הועד המאוּחד של פּוֹעלי
ארץ&#8211;ישׂראל (אשר כָּלַל בּאי&#8211;כּוֹח הסתדרוּת פּוֹעלי יהוּדה, הסתדרוּת
פּוֹעלי הגליל ו&#8220;השוֹמר&#8221;) בּשבט תרע&quot;ד, לשם הפצת השׂכּלה חקלאית
וישוּבית. ההסתדרוּיוֹת המשתתפוֹת התחייבוּ להכניס כּל אחת 50 מניוֹת
בּנוֹת 10 פרנק (עיין &#8220;הפּוֹעל הצעיר&#8221; תרע&quot;ד, גליוֹן 25). <a href="#fnref:2" title="return to body" class="reversefootnote">&#160;&#8617;</a></p>
</li>

<li id="fn:3">
<p>הבּרוֹן אֶדמוֹנד רוֹטשילד בּיקר בּארץ&#8211;ישׂראל בּשנה ההיא (תרע&quot;ד). <a href="#fnref:3" title="return to body" class="reversefootnote">&#160;&#8617;</a></p>
</li>

<li id="fn:4">
<p>הוֹצאת &#8220;אדמה&#8221; החליטה להוֹציא את הספר &#8220;חיי הצמחים&#8221; מאת הפּרוֹפסוֹר
טימריאזב, בּתרגוּם י. ח. בּרנר. <a href="#fnref:4" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/11389">https://benyehuda.org/read/11389</a></div></body></html>