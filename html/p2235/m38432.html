<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[יָצִיץ צוּר מֵחֲרַכּוֹ וְיַשְׁגִּיחַ מִפִּתְחוֹ] (סליחה)</title>
	<meta name="author" content="ישעיה בן אליה מטראני"/>
</head>
<body>

<p>[כנראה נולד בטְרָנִי לערך 1220]</p>

<blockquote>
<br />
</blockquote>

<blockquote>
<p><strong>סְלִיחָה לְשַׁחֲרִית יוֹם הַכִּפּוּרִים</strong></p>

<br />
</blockquote>

<blockquote>
<p>יָצִיץ צוּר מֵחֲרַכּוֹ</p>

<p>וְיַשְׁגִּיחַ מִפִּתְחוֹ</p>

<p>לְכוֹרֵעַ עַל-בִּרְכּוֹ</p>

<p>וְשׁוֹפֵךְ מֶרֶר שִׂיחוֹ</p>

<p>יַסְכִּית נִיבֵי עֶרְכּוֹ</p>

<p>בַּעֲטֹף לְפָנָיו רוּחוֹ</p>

<p>כְּמִנְחָתוֹ וּכְנִסְכּוֹ</p>

<p>כְּעוֹלָתוֹ וּכְזִבְחוֹ</p>

<p>יְהִי-נָא נֶגְדְּךָ דַרְכּוֹ</p>

<p>וְנִכְחֲךָ יְהִי-לוֹ אָרְחוֹ</p>

<p>מַגְדִּל יְשׁוּעוֹת מַלְכּוֹ</p>

<p>וְעֹשֶׂה חֶסֶד לִמְשִׁיחוֹ.</p>

<br />
</blockquote>

<blockquote>
<p>שַׁדַּי אִם גֵּרַשְׁתָּה</p>

<p>אִשְׁתְּךָ הָיְתָה קְרוּאָה</p>

<p>וְסֵפֶר כְּרִיתוּת תַּתָּה</p>

<p>בְּיָדָהּ, לֹא נִטְמָאָה</p>

<p>הַחֲזִירֶהָ עַתָּה</p>

<p>בְּרֹב אַהֲבָה נִפְלָאָה</p>

<p>וְאִם אוֹתָהּ מָכַרְתָּה</p>

<p>כְּשִׁפְחָה דֹּפִי מְלֵאָה</p>

<p>פְּדֵה כַּאֲשֶׁר אָמַרְתָּה</p>

<p>פְּלֵיטָה הַנִּמְצָאָה</p>

<p>וְחִישׁ גּוֹאֵל וְהָבִיאָה</p>

<p>צִיץ נֵזֶר עַל-מִצְחוֹ.</p>

<br />
</blockquote>

<blockquote>
<p>עַל-מָה יֶחֱרֶה אַפֶּךָ</p>

<p>לְעַמְּךָ מִמִּצְרַיִם</p>

<p>הוֹצֵאתוֹ עֵת נָגְפֶּךָ</p>

<p>עַד-בְּכוֹר הָרֵחָיִם</p>

<p>וְשַׂכֹּתוֹ עִם כַּפֶּךָ</p>

<p>לְצֵל מֵחֹם צָהֳרָיִם</p>

<p>וּבְנָוְךָ וּבְסִפֶּךָ</p>

<p>הֲבֵאתוֹ יְרוּשָׁלִָם</p>

<p>שְׁפֹךְ אֶת-קֶצְפְּךָ וְשִׁצְפֶּךָ</p>

<p>לֶאֱדוֹם מִשָּׁמָיִם</p>

<p>וְנוֹשֵׂא לְךָ עֵינָיִם</p>

<p>תַּנִּיחֵהוּ בִמְנוּחוֹ.</p>

<br />
</blockquote>

<blockquote>
<p>יָהּ נַחֵם בִּנְךָ בְּכֶפֶל</p>

<p>כַּאֲשֶׁר הִלְקִיתוֹ בוֹ</p>

<p>וְאוֹרָה תַּחַת אֹפֶל</p>

<p>שַׁכֵּן הָאֵר סְבִיבוֹ</p>

<p>וְתַחַת הָיָה שָׁפֵל</p>

<p>תְּנָה כִּסֵּא מוֹשָׁבוֹ</p>

<p>נִשָּׂא עַד-הָעֲרָפֶל</p>

<p>וּמְחֵה חֶטְאוֹ וְחוֹבוֹ</p>

<p>אַל-תִּזְכֹּר עוֹד עֹפֶל</p>

<p>זְדוֹנוֹ, אֲשֶׁר הוּא אֲהֵבוֹ</p>

<p>לֹא-יִהְיֶה לוֹ אוֹיְבוֹ</p>

<p>לְשָׂטָן לַעֲמֹד נִכְחוֹ.</p>

<br />
</blockquote>

<blockquote>
<p>הֲלֹא דֶרֶךְ אֱנוֹשׁ לִמְעֹל</p>

<p>וְדַרְכְּךָ אֵל לִסְלֹחַ</p>

<p>אִם כַּחֲטָאָיו תִּפְעֹל</p>

<p>הֲיוּכַל לַעֲצֹר כֹּחַ</p>

<p>סְגוֹר פִּתְחֵיהֶם לִנְעֹל</p>

<p>וְדַלְתֵיהֶם לִבְרֹחַ</p>

<p>וְאַל-נָא תִּגְעַל גָּעֹל</p>

<p>וְאַל תִּזְנַח זָנֹחַ</p>

<p>שְׁבָר-נָא מוֹטוֹת הָעֹל</p>

<p>וְחִישׁ יֶשַׁע לִשְׁלֹחַ</p>

<p>כְּקֶדֶם אֲבִי זָנֹחַ</p>

<p>בְּנֹא צִוִּיתָ לְשָׁלְחוֹ.</p>

<br />
</blockquote>

<blockquote>
<br />

<br />
</blockquote>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/38432">https://benyehuda.org/read/38432</a></div></body></html>