<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>דברים אחדים</title>
	<meta name="author" content="שמחה אסף"/>
</head>
<body>

<p>בכרך זה נאספו יחד מאמרים שונים, שרובם ככולם עוסקים
בתולדות ישראל בארץ ישראל ובארצות הים התיכון: מצרים, אפריקה הצפונית, ספרד
ואיטליה. מבוססים הם על מקורות חדשים, המתפרסמים מכתבי־יד שונים, רובם
מאוצרות הגניזה הקאהירית ומעוטם מכתבי־יד אחרים. כמעט כל
המאמרים<a href="#fn:1" id="fnref:1" title="see footnote" class="footnote"><sup>1</sup></a> נדפסו בעשר השנים האחרונות בעתונות
המדעית שלנו, אבל מפוזרים היו באכסניות שונות והכינוס יפה להם. לא הכנסתי
בהם, במאמרים אלה, כי אם שנויים מעטים, ופה ושם הוספתי קצת מקורות חדשים
מספרי דפוס וכתבי־יד.</p>

<p>יש בתעודות המתפרסמות בזה חומר רב חשיבות לתולדות הישוב
היהודי בארץ ישראל, לחייהם התרבותיים של יהודי אותן ארצות שנזכרו לעיל,
לידיעת הקשרים בין הקיבוצים היהודיים השונים בתפוצות הגולה. החקירה בשטחים
אלו עדיין הפרוץ בהם מרובה על העומד וכל תוספת ידיעה רצויה.</p>

<p>הנני להביע בזה את תודתי לתלמידי מר שלמה סימונסון, שעשה
את עבודתו בנאמנות ובהבנה מרובה בסדור המפתחות, ולמר אלקנה ביליק, שקרא חלק
מעלי ההגהה. עלי להודות להנהלת דפוס רפאל חיים הכהן ולפועליו, שעשו את
עבודתם בזריזות ובחריצות. ואחרון אחרון אני מביע את תודתי הנאמנה לידידַי
הרב רי&quot;ל הכהן פישמן, ראשו של מוסד הרב קוק, ולמר י. ורפל, שדאגו להדפסת
הספר בשעת חירום קשה זו.</p>

<p>ירושלים, י&#8220;ב אדר ב' תש&#8221;ו.</p>

<p>ש. א.</p>

<blockquote>
<br />
</blockquote>

<div class="footnotes">
<hr />
<ol>

<li id="fn:1">
<p>פרט לשניים המתפרסמים בכרך זה בפעם הראשונה. <a href="#fnref:1" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/41625">https://benyehuda.org/read/41625</a></div></body></html>