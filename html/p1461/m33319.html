<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אַגִּיד חַסְדֵי הָאֵל</title>
	<meta name="author" content="יהוסף האזובי"/>
</head>
<body>

<blockquote>
<br />
</blockquote>

<p>זולת לשבועות. בראשי הטורים חתומים: א״ב, אני יהוסף באזובי ברבי חנן ברבי נתן ז״ל.</p>

<p>המחרוזות מסתיימות כרגיל בפסוק מקראי.</p>

<blockquote>
<br />
</blockquote>

<blockquote>
<p>אַגִּיד חַסְדֵי הָאֵל, וְצִדְקוֹתָיו אֲשֶׁר עָשָׂה לְעַמּוֹ אַבִּיעַ –</p>

<p>בְּבוֹאוֹ מֵרִבֲבוֹת קֹדֶשׁ וְזָרַח מִשֵּׂעִיר וּמִפָּארָן הוֹפִיעַ.</p>

<p>גַּם מַעֲמַד הַר סִינַי אֶזְכֹּר, הוּא סִינַי עָלָיו כְּבוֹד אֵל הִרְגִּיעַ,</p>

<p>מְקוֹם אֲשֶׁר דְּבַר הַמֶּלֶךְ וְדָתוֹ מַגִּיעַ.</p>

<br />
</blockquote>

<blockquote>
<p>דָּתוֹ אַלְפַּיִם שָׁנָה נִבְרְאָה טֶרֶם בְּרֹא עוֹלָמוֹ,</p>

<p>הָיְתָה שַׁעֲשׁוּעִים מְשַׂחֶקֶת לְפָנָיו יוֹם בְּיוֹמוֹ,</p>

<p>וּבְאֵשׁ שְׁחֹרָה עַל גַּבֵּי אֵשׁ לְבָנָה הָיְתָה כְתוּבָה בִמְרוֹמוֹ</p>

<p>כְּאָהֳלֵי קֵדָר כִּירִיעוֹת שְׁלֹמֹה.</p>

<br />
</blockquote>

<blockquote>
<p>זִיו כְּבוֹדָהּ יָדַע צוּר וִיקָר עֶדְיָהּ וְצִבְיָהּ,</p>

<p>חָשַׁב לְהוֹרִידָהּ לָאָרֶץ לְהַאֲכִיל יְצוּרָיו טוּב פִּרְיָהּ.</p>

<p>טָעַם לַהֲבִיאָהּ אֲלֵיהֶם בְּכֶתֶר מַלְכוּתָהּ וְקִשּׁוּרֵי עֶדְיָהּ</p>

<p>לְהַרְאוֹת הָעַמִּים וְהַשָּׂרִים אֶת יָפְיָהּ.</p>

<br />
</blockquote>

<blockquote>
<p>יָדוֹ פָרַשׂ צוּר לְכָל עַם וָעָם לְבַל יִהְיֶה לָהֶם פִּתְחוֹן פֶּה לְעוֹלָמִים,</p>

<p>כֹּה דִבֵּר: ״עַתָּה אֶבְחָנֵם, הֲיִהְיוּ דָתִי מְקַבְּלִים וּמְקַיְּמִים!״</p>

<p>לָבַשׁ יְיָ עֹז, הִתְאַזֵּר לָבוֹא אֲלֵיהֶם עִם שַׂרְפֵי מְרוֹמִים,</p>

<p>לְהִנָּתֵן דָּת בְּכָל מְדִינָה וּמְדִינָה, גָּלוּי לְכָל הָעַמִּים.</p>

<br />
</blockquote>

<blockquote>
<p>״מַה כָּתַבְתָּ בַדָּת אֲשֶׁר בָּהּ תַּבְחִין כִּלְיוֹתַי?״</p>

<p>נָאַם לוֹ אֱדוֹם, וַייָ עָנָהוּ ״לְהַזְהִיר עַל דָּם מִצְווֹתַי!״</p>

<p>סָר כָּל אִישׁ מֵהֶם לֵאמֹר ״הַחֶרֶב יְרֻשַּׁת אָבִי וּבָהּ אֶדְבַּק כָּל יְמוֹתַי.</p>

<p>חָלִילָה לִּי מֵייָ מִתִּתִּי אֶת נַחֲלַת אֲבוֹתַי!״</p>

<br />
</blockquote>

<blockquote>
<p>עָבַר עַל בְּנֵי לוֹט וַיִּשְׁאָלוּהוּ ״מַה נִּכְתַב בְּדָת דָּר מְרוֹמִי?״</p>

<p>פָּצָה פִיו לֵאמֹר ״לֹא תִנְאַף, כִּי כָל נוֹאֵף זְעוּמִי!״</p>

<p>צַָעַק לִבָּם: אֵיךְ זֹאת אֲקַבֵּל – וְהָיְתָה חֶרְפָּה לְכָל עַמִּי?</p>

<p>הֵן בְּעָווֹן חוֹלָלְתִי וּבְחֵטְא יֶחֱמַתְנִי אִמִּי!</p>

<br />
</blockquote>

<blockquote>
<p>קָרָא לְיֶתֶר הָעַמִּים – וְכֵן עָנוּ כֻלָּם אֶל אֵלִי.</p>

<p>רָחַשׁ: אֵלְכָה לִּי אֶל הַגְּדוֹלִים זֶרַע יַעֲקֹב עִם חַבְלִי.</p>

<p>שְׁאֵלָהוּ הַיְקַבֵּל תּוֹרָתוֹ – וְהוּא לַעֲנוֹת הִפְלִיא:</p>

<p>״אֵין כָּמוֹהָ, תְּנֶנָּה לִּי!״</p>

<br />
</blockquote>

<blockquote>
<p>תּוֹרַת אֱמֶת נָתַן לְעַמּוֹ וְהִזְהִירָם ״הִתְקַדְּשׁוּ, בְּחִירַי, כִּי אֵינֶנִּי</p>

<p>אֶת כְּבוֹדְכֶם נוֹתֵן לְאַחֵר, וְעוֹלֶה עַל אַחַד הֶהָרִים הִנֵּנִי״.</p>

<p>נָשָׂא קוֹלוֹ אָז כָּל הַר גָּבֹהַּ ״כִּי מִי כָמוֹנִי וּמִי יוֹעִידֶנִּי?</p>

<p>לְמִי יַחְפֹּץ הַמֶּלֶךְ לַעֲשׂוֹת יְקָר יוֹתֵר מִמֶּנִּי?״</p>

<br />
</blockquote>

<blockquote>
<p>יָהּ קָרָא לְסִינַי ״הִתְקַדֵּשׁ, כִּי אֶשְׁכֹּן בַּגְּדוּד עָלֶיךָ!</p>

<p>יָאַבְתִּי וּבָחַרְתִּי שְׁפָלִים וּבְךָ אֶבְחַר לְשִׁפְלֶךָ.</p>

<p>הִכּוֹן לִקְרָאתָם אִם לְקִנְאָה וְהִתְיַצֵּב בְּחֵילֶיךָ,</p>

<p>קוּם, רִיב אֶת הֶהָרִים וְתִשְׁמַעְנָה הַגְּבָעוֹת קוֹלֶךָ!״</p>

<br />
</blockquote>

<blockquote>
<p>וְעַל סִינַי בְּרִדְתּוֹ, בְּהוֹרִידוֹ בַת מֶלֶךְ מֵחֲדָרָיו,</p>

<p>פָּקִיד נָגִיד וְנֶאֱמָן בּוֹ בָחַר לְהַנְחִילָהּ אֶל זֶרַע בְּחִירָיו.</p>

<p>הִתְגֹּעֲשׁוּ אָז גִּבְעוֹת עוֹלָם וְשַׁחוּ כָל הֲרָרָיו</p>

<p>וְלֹא תוּכַל הָאָרֶץ לְהָכִיל אֶת כָּל דְּבָרָיו.</p>

<br />
</blockquote>

<blockquote>
<p>אֶרְאֶלָּם צָעֲקוּ חוּצָה וּמַלְאֲכֵי שָׁלוֹם בְּצֵאת מִקִּרְבָּם קֹדֶשׁ קָדָשִׁים,</p>

<p>זָעַף לִבָּם וְלֵב הַתּוֹרָה פִּתּוּ וַתִּשְׁמַע לְקוֹל מְלַחֲשִׁים.</p>

<p>וַתֹּאמַר ״הֲזֶה חַסְדְּךָ אִתִּי, כִּי תְגָרְשֵׁנִי מֵעֲדַת תַּרְשִׁישִׁים</p>

<p>וְנָתַתָּ לַאֲמָתְךָ זֶרַע אֲנָשִׁים?״</p>

<br />
</blockquote>

<blockquote>
<p>בְּרִית חַסְדּוֹ זָכַר צוּר לֵאמֹר ״אַיֶּלֶת אֲהָבַי, מַה לָּךְ?</p>

<p>יַעֲלַת חֵן, אֵיךְ עַל עֲצַת מַלְאָכַי לִבֵּךְ הֻשְׁלַךְ?</p>

<p>בִּתִּי, הַחֲרִישִׁי, כִּי לְמַעַן כְּבוֹדֵךְ לִבִּי נִמְלַךְ,</p>

<p>הֲלֹא אֲבַקֶּשׁ לָךְ מָנוֹחַ אֲשֶׁר יִיטַב לָךְ!״</p>

<br />
</blockquote>

<blockquote>
<p>רָחֲשׁוּ עוֹד מַלְאֲכֵי רוּם לְהַעֲרִים עַל בֶּן-עַמְרָם סוֹד וְתַחְבּוּלָה,</p>

<p>בָּאוּ לְהִתְיַצֵּב עַל יְיָ – וְלֹא נָתַן אֵת אֲשֶׁר נַפְשָׁם שָׁאֲלָה.</p>

<p>יְמִין עֲצָתָם הֵשִׁיב אָחוֹר, כִּי לְמַעַן הָעָם אֲשֶׁר בָּחַר לְנַחֲלָה</p>

<p>בַּעֲבָדָיו לֹא יַאֲמִין וּבְמַלְאָכָיו יָשִׂים תָּהֳלָה.</p>

<br />
</blockquote>

<blockquote>
<p>חֲמַת מַלְאֲכֵי אֵל שָׁכֲכָה, בִּרְאוֹתָם כִּי עֵת דּוֹדִים עִתּוֹ,</p>

<p>נָהֲרוּ כִּי יְיָ דִּבֶּר טוֹב עַל יִשְׂרָאֵל לְהִתְחַתֵּן בּוֹ לָתֶת לוֹ בִתּוֹ.</p>

<p>נָאֲמוּ גַם הֵם אֵלָיו אַחַר הֱיוֹת רוּחָם מְבַעִתּוֹ</p>

<p>״בִּרְצוֹת יְיָ דַּרְכֵי אִישׁ – גַּם אוֹיְבָיו יַשְׁלִים אִתּוֹ!״</p>

<br />
</blockquote>

<blockquote>
<p>בָּא כָל מַלְאָךְ וּמַלְאָךְ לִמְסֹר לוֹ סוֹד, כִּי נַפְשָׁם בּוֹ תַחְשֹׁק.</p>

<p>רָאָה מַלְאַךְ הַמָּוֶת וּמָסַר לוֹ סוֹדוֹ כִּי קְטֹרֶת זַעַף מַגֵּפָה יִשְׁתֹּק,</p>

<p>בָּחַר בּוֹ אַף הוּא לְהַאֲכִילוֹ דְבַשׁ סוֹדוֹ הֶעָמֹק –</p>

<p>מֵהָאוֹכֵל יָצָא מַאֲכָל וּמֵעַז יָצָא מָתוֹק.</p>

<br />
</blockquote>

<blockquote>
<p>יַחַד אֲלֵיהֶם אֱלֹהִים עִם מַלְאָכָיו נִגְלָה לֵאמֹר ״אִם תִּשְׁמְעוּ בְקוֹלֵנוּ –</p>

<p>נֹעַם שְׂכַרְכֶם רַב, וְאִם אַיִן – נִכְפֶּה עֲלֵיכֶם הַר כְּגִיגִית בְּחֵילֵנוּ״.</p>

<p>״תּוֹרָתְךָ נְקַבֵּל!״ עָנוּ פֶה אֶחָד ״וְלֹא נֹאמַר כִּדְבָרְךָ, מְחוֹלְלֵנוּ,</p>

<p>לֶהָרִים: כַסּוּנוּ, וְלַגְּבָעוֹת: נִפְלוּ עָלֵינוּ!״</p>

<br />
</blockquote>

<blockquote>
<p>נָאַם אֵל ״מָה הָעֵרָבוֹן אֲשֶׁר תִּתֵּן, פֶּן אִישׁ מְרִיבְךָ יִתְלַקַּח?</p>

<p>זָכוֹר תִּזְכֹּר דָּתִי וְעֵין שִׂכְלְךָ עַל תּוֹרָתִי תִפְקַח״.</p>

<p>לוֹ עָנוּ כֻלָּם ״הִנֵּה נָא לִי שְׁלֹשֶׁת אָבוֹת שְׁמָם הַטּוֹב בְּשֶׁמֶן מְרֻקָּח,</p>

<p>וְאֶת עֲרֻבָּתָם תִּקַּח״.</p>

<br />
</blockquote>

<blockquote>
<p>אֲבִיר יַעֲקֹב עָנָה ״אֲבוֹתֶיךָ לֹא מְצָאתִים בְּכָל עֵת כִּלְבָבִי:</p>

<p>אַבְרָהָם בְּדַבֵּר ׳בַּמָּה אֵדַע?׳ לֹא יְדָעַנִי, וְיִצְחָק אָהַב אוֹיְבִי,</p>

<p>גַּם יַעֲקֹב אֵחַר נִדְרוֹ – וְלָכֵן לֹא יִהְיֶה אִישׁ מֵהֶם עֲרֵבִי.</p>

<p>אָבִיךָ הָרִאשׁוֹן חָטָא וּמְלִיצֶיךָ פָּשְׁעוּ בִי!״</p>

<br />
</blockquote>

<blockquote>
<p>״בּוֹחֵן לְבָבוֹת, אִם אֲבוֹתַי לֹא כָשְׁרוּ וְלֹא יָשְׁרוּ בְעֵינֶיךָ –</p>

<p>קַח תַּחְתָּם עוֹלָלַי וְיוֹנְקַי וְיִהְיוּ עֲרֵבֶיךָ נֶאֱמָנֶיךָ!״</p>

<p>דִּבֶּר צוּר יִשְׂרָאֵל ״עַמִּי, עַתָּה עָרְבוּ לִי הֶגְיוֹנֶיךָ,</p>

<p>תַּחַת אֲבוֹתֶיךָ יִהְיוּ בָנֶיךָ!״</p>

<br />
</blockquote>

<blockquote>
<p>פִּרְחֵי רְפוּאָה הִפְרִיחַ בְּעַמּוֹ וְלֹא נִמְצָא בָם עִוֵּר וּפִסֵּחַ וּמַחֲזִיק בַּפֶּלֶךְ,</p>

<p>וַיִּמְתְּקוּ בְּפִי כֻלָּם עֲשֶׂרֶת הַדְּבָרִים מִיַּעֲרַת הַדְּבַשׁ וְהַהֵלֶךְ.</p>

<p>בָּם שָׂמַח לֵב עַמִּי וְהִתְפָּאֵר עַל כָּל עַם – אִם עָשִׁיר וְאִם חֵלֶךְ –</p>

<p>עֶשֶׂר יָדוֹת לִי בַמֶּלֶךְ!</p>

<br />
</blockquote>

<blockquote>
<p>הֶן אֵל קְצוֹת דַּרְכֵי יְיָ – וּמַה שֵּׁמֶץ דָּבָר נִמְצָא בוֹ?</p>

<p>וְרַעַם גְּבוּרוֹתָיו מִי יִתְבּוֹנָן, בְּהִגָּלוֹתוֹ כַּמֶּלֶךְ בִּמְסִבּוֹ?</p>

<p>יְיָ אֲדוֹנֵינוּ, מָה אַדִּיר שִׁמְךָ! אַשְׁרֵי כָל גֶּבֶר סוֹד דָּתְךָ בְקִרְבּוֹ,</p>

<p>אַשְׁרֵי אִישׁ שֶׁשָּׁמַע לְמִצְווֹתֶיךָ וְתוֹרָתְךָ וּדְבָרְךָ יָשִׂים עַל לִבּוֹ!</p>

<br />
</blockquote>

<blockquote>
<br />

<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/33319">https://benyehuda.org/read/33319</a></div></body></html>