<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>חַיֵּי הָאִכָּר</title>
	<meta name="author" content="מיכה יוסף לבנזון"/>
</head>
<body>

<p>(בעקבות הורץ)</p>

<br>

<blockquote>
<p>אַשְׁרֵי הָאִישׁ שְׁנָתוֹ לֹא יִגְזוֹלוּ</p>

<p>דַהֲרוֹת אַבִּירִים, רַעַם עֶגְלוֹת צָב,</p>

<p>רַעַשׁ מְחֵי-קֳבֹל רִנַּת אַשְׁפָּה וָחֵץ,</p>

<p>אוֹ אִם צִי מַעֲרָבוֹ נֻפַּץ אֶל הַסֶּלַע;</p>

<p>מֵרֶחֶם אֲדָמָה לֹא יְבוֹאֶנּוּ רֹגֶז,</p>

<p>יִבֶז מִכְמַנֵּי זָהָב וִיקַר סְגֻלָּה,</p>

<p>וּבְצֶאֱלֵי נֹעַם יְבַלֶּה יָמָיו טְפָחוֹת!</p>

<p>יִלְעַג לְהֵיכְלֵי-עֹנֶג אוֹצְרֵי חֲמָסִים,</p>

<p>יִתְקַלֵּס בְּעֶצֶב רוֹבֵץ לְפֶתַח אַרְמוֹן,</p>

<p>יִשְׂחַק לַכִּילוּת וּלְבָתֵּי כְלָאֶיהָ,</p>

<p>נוֹצֶרֶת כַּסְפָּהּ בְּאֵין שְׁנָת לְעֵינֶיהָ,</p>

<p>שַׁחַר בְּגִיחוֹ מֵרֶחֶם וִיסַפֵּר<a href="#fn:1" id="fnref:1" title="see footnote" class="footnote"><sup>1</sup></a> שְׁחָקִים,</p>

<p>יָקוּם מִיצוּעוֹ הַמְעֻלָּף יְרַק דֶּשֶׁא,</p>

<p>וּמַחֲזֵה נֹעַם הַצְּפִירָה יַרְנִין לִבּוֹ</p>

<p>וְאֶת נוֹתְנֵי זְמִירוֹת יִפְצַח רִנָּתוֹ.</p>

<p>צִפּוֹר בּוֹדֵד כִּי יִכָּנֵף תַּחַז עֵינוֹ</p>

<p>וְרוּחַ צַח כִּי יְטַלְטֵל עֳפָאֵי כָל עֵץ;</p>

<p>עַל דִּשְׁאֵי נְאוֹת שָׂדַי תְּלַהֵטְנָה קְשָׁתוֹת</p>

<p>וּמֵעַל רֹאשׁ הַר נִשְׁפֶּה יִגַּע בֶּעָבִים;</p>

<p>יֵרֶא חֶמְדַּת הַגִּבְעָה סוּגָה בַּשּׁוֹשַׁנִּים</p>

<p>וְעֵת אֳנִיָּה שָׁם נִשֵּׂאת עַל כַּנְפֵי רוּחַ,</p>

<p>עַל כֶּתֶף הַמַּיִם נָצְתָה גַם נָעָה</p>

<p>אַךְ תֶּחֱנַף בָּהּ עַיִן תֹּאבַד בַּתֹּהוּ!</p>

<p>אָז שַׁחַק לְבֶן-עֲנָנִים יִבְחֲנוּ עַפְעַפָּיו</p>

<p>וְאֹהֶל אַפַּדְנָם נִשְׁקָף בִּרְאִי הַנָּהָר;</p>

<p>וְשֶׁמֶשׁ יְשַו אוֹרוֹ עַל רַבִּים מַיִם</p>

<p>וּבְסִבְכֵי יְרַקְרַק תִּצַּת אֵשׁ אַרְגָּמָן;</p>

<p>בְּחֶבְיוֹן יַעַר אָפֵל יְשָׂרֵךְ דַּרְכֵּהוּ,</p>

<p>בֵּין עֲרוּגוֹת שׁוֹשַׁנִּים שָׁם וָפָרַח</p>

<p>עַל חַלּוּקֵי חָצָץ יִבְלֵי מַיִם יִבְכָּיוּ,</p>

<p>מִשְׁקַע מֵימֵיהֶם כַּשֶּׁמֶן יוֹלִיכוּ,</p>

<p>רוּחַ לֹא יִדְלָחֵם, לֹא יַרְעִימֵם סָעַר.</p>

<p>בֵּין מַשְׂכִּיּוֹת פֶּרַח יְרֻנַּן שִׁיר-תּוֹדָה:</p>

<p>בָּאֲרָזִים נָטְעָה יְמִינוֹ יְשַׁלַּח תְּעָלוֹת,</p>

<p>יִשְׁרוֹק לַדְּבוֹרָה, יֶאֱרֶה מוֹר דִּבְשָׁהּ,</p>

<p>יִשַּׁק נִצָּה וָשִׂיחַ, יִבְצוֹר עִנְבֵי חָמֶר</p>

<p>וִיעַזֵּק גִּנַּת אֱגוֹז יָסִיר בְּאֻשֶׁיהָ!</p>
</blockquote>

<p>**</p>

<blockquote>
<p>שָׁם בִּנְוַת שְׁלֹמוֹ שָׁם לֹא יִנְוֶה רֶשַׁע,</p>

<p>שָׁמָּה תֹּם וָיֹשֶׁר אִוּוּ לָמוֹ מָעוֹן!</p>

<p>שָׁם נָעֳמִי בָּרָה תַצְהִיל לוֹ פָנֶיהָ,</p>

<p>חִכּוֹ יָבוּז נֹפֶת, לֹא יָבִין מַנְעַמִּים;</p>

<p>גִּיל וְרָעָב מַר אָכְלוּ לְמָתוֹק יָשִׂימוּ.</p>

<p>וְעֵת חֶבְלֵי שֵׁנָה עַפְעַפָּיו יֹאחֵזוּן,</p>

<p>שְׁמוּרוֹת עֵינָיו לֹא יֹאחַז הֶעָוֹן.</p>

<p>עַל רַהֲבֵי-שֵׂטִים שָׁם הוֹלְלִים יָהֹלּוּ –</p>

<p>עַל מַדּוּחֵי-שָׁוְא בְּנֵי קֶרֶת יִתְאַמֵּרוּ,</p>

<p>אַךְ הוּא בַּחֲבָלָיו הַנְּעִימִים יֵדַע שָׁלֵו,</p>

<p>אַף נַחֲלָת שָׁפְרָה לוֹ בְּנָעֳמִי לוֹ נָעֵמָה!
<br></p>
</blockquote>

<div class="footnotes">
<hr />
<ol>

<li id="fn:1">
<p>מענין ספיר, עיין רשב&quot;ם שם (איוב ל&quot;ח, לז). <a href="#fnref:1" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/3258">https://benyehuda.org/read/3258</a></div></body></html>