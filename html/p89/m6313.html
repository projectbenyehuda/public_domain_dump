<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>מאחורי השער</title>
	<meta name="author" content="חיים נחמן ביאליק"/>
</head>
<body>

<blockquote>
<p>בַּת-יוֹנִים הוֹמִיָּה,</p>
</blockquote>

<blockquote>
<p>בַּת-יוֹנִים בְּהִירָה,</p>
</blockquote>

<blockquote>
<p>נָחַתְנִי בַיָּם</p>
</blockquote>

<blockquote>
<p>עַל כַּנְפֵי הַסִּירָה</p>
</blockquote>

<blockquote>
<p>וַתּוֹלִיכֵנִי</p>
</blockquote>

<blockquote>
<p>לְאֶרֶץ הַבְּחִירָה.
<br><br />
הוֹי, אִמְרוּ, הַגַּלִּים,</p>
</blockquote>

<blockquote>
<p>הַדָּגִים בַּמְּצוּלָה,</p>
</blockquote>

<blockquote>
<p>אֵיךְ אָבֹא בְּשַׁעֲרֵי</p>
</blockquote>

<blockquote>
<p>אֶרֶץ הַסְּגֻלָּה,</p>
</blockquote>

<blockquote>
<p>וּמַפְתְּחִי שָׁבוּר,</p>
</blockquote>

<blockquote>
<p>וְהַדֶּלֶת נְעוּלָה?
<br><br />
אֵין קוֹל וְאֵין עוֹנֶה –</p>
</blockquote>

<blockquote>
<p>וְיוֹנָה עִם נָעַר</p>
</blockquote>

<blockquote>
<p>עֲדַיִן מִתְדַּפְּקִים</p>
</blockquote>

<blockquote>
<p>עַל דֶּלֶת הַשָּׁעַר.</p>
</blockquote>

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/6313">https://benyehuda.org/read/6313</a></div></body></html>