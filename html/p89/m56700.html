<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>מִלְחֶמֶת עֲמָלֵק</title>
	<meta name="author" content="חיים נחמן ביאליק, יהושע חנא רבניצקי, אביגדור שנאן"/>
</head>
<body>

<blockquote>
<p><strong>טז</strong> &#8220;וְעַל נַסֹּתָם אֶת ה' לֵאמֹר: הֲיֵשׁ ה' בְּקִרְבֵּנוּ אִם אָיִן. וַיָּבֹא עֲמָלֵק
וַיִּלָּחֶם עִם יִשְׂרָאֵל&#8221; (שמות יז, ז־ח) –לְמָה הָיוּ יִשְׂרֵָאל
דּוֹמִים? לְתִינוֹק שֶׁהָיָה רוֹכֵב עַל כְּתֵפָיו שֶׁל אָבִיו, וְהָיָה
רוֹאֶה דָּבָר שֶׁל חֵפֶץ וְאוֹמֵר לְאָבִיו: קַח לִי, – וְהוּא לוֹקֵחַ
לוֹ, פַּעַם רִאשׁוֹנָה, שְׁנִיָּה, שְׁלִישִׁית. עַד שֶׁהֵם מְהַלְּכִים
רָאָה הַבֵּן חֲבֵרוֹ שֶׁל אָבִיו. אָמַר לוֹ: רָאִיתָ אֶת אַבָּא? אָמַר
לוֹ אָבִיו: שׁוֹטֶה, אַתָּה רוֹכֵב עַל כְּתֵפִי, וְכָל מָה שֶׁאַתָּה
מְבַקֵּשׁ אֲנִי לוֹקֵחַ לְךָ – וְאַתָּה אוֹמֵר לָזֶה: &#8220;רָאִיתָ אֶת
אַבָּא&#8221;?! מָה עָשָׂה? הִשְׁלִיכוֹ מֵעַל כְּתֵפָיו, וּבָא הַכֶּלֶב
וּנְשָׁכוֹ. כָּךְ הָיוּ יִשְׂרָאֵל: כְּשֶׁיָּצְאוּ מִמִּצְרַיִם, מִיָּד
הִקִּיפוּ אוֹתָם עַנְנֵי הַכָּבוֹד; בִּקְשׁוּ מָן – הוֹרִיד לָהֶם
הַקָּדוֹשׁ בָּרוּךְ הוּא; בִּקְּשׁוּ שְׂלָו – הֵבִיא לָהֶם, הָיָה נוֹתֵן
לָהֶם כָּל צָרְכָּם. הִתְחִילוּ מְהַרְהֲרִים וְאוֹמְרִים: &#8220;הֲיֵשׁ יְיָ
בְּקִרְבֵּנוּ אִם אָיִן&#8221;? אָמַר לָהֶם הַקָּדוֹשׁ בָּרוּךְ הוּא:
חַיֵּיכֶם, אֲנִי מוֹדִיעַ אֶתְכֶם – הֲרֵי הַכֶּלֶב בָּא וְנוֹשֵׁךְ
אֶתְכֶם. וּמִי הוּא זֶה? עֲמָלֵק, שֶׁנֶּאֱמַר: &#8220;וַיָּבֹא עֲמָלֵק&#8221;
(תנחומא בובר יתרו, ד; שמו&quot;ר כו, ב).</p>
</blockquote>

<p>תִּינוֹק – ילד.</p>

<p>דָּבָר שֶׁל חֵפֶץ – משהו שהוא רוצה בו.</p>

<p>קַח לִי – קנה לי.</p>

<p>עַד שֶׁהֵם מְהַלְּכִים – בזמן שהלכו.</p>

<p>עַנְנֵי הַכָּבוֹד – ראו בקטע הקודם.</p>

<p>חַיֵּיכֶם – לשון שבועה.</p>

<p>*</p>

<blockquote>
<br />
</blockquote>

<blockquote>
<p><strong>יז</strong> רַ' לֵוִי בְּשֵׁם רַ' שִׁמְעוֹן בֶּן חֲלַפְתָּא
אָמַר: לְמָה הָיָה עֲמָלֵק דּוֹמֶה? לִזְבוּב שֶׁהוּא לָהוּט אַחַר
הַמַּכָּה; כָּךְ הָיָה עֲמָלֵק לָהוּט אַחַר יִשְׂרָאֵל כְּכָלֶב (תנחומא
בובר כי תצא, יב).</p>

<br />
</blockquote>

<p>לָהוּט אַחַר הַמַּכָּה – משתוקק לגעת בפצע פתוח.</p>

<p>*</p>

<blockquote>
<br />
</blockquote>

<blockquote>
<p><strong>יח</strong> &#8220;וְהָיָה כַּאֲשֶׁר יָרִים משֶׁה יָדוֹ וְגָבַר
יִשְׂרָאֵל וְכַאֲשֶׁר יָנִיחַ יָדוֹ וְגָבַר עֲמָלֵק&#8221; (שמות יז, יא) –
וְכִי יָדָיו שֶׁל משֶׁה עוֹשׂוֹת מִלְחָמָה אוֹ שׁוֹבְרוֹת מִלְחָמָה?
אֶלָּא לוֹמַר לְךָ, כָּל זְמַן שֶׁהָיוּ יִשְׂרָאֵל מִסְתַּכְּלִים
כְּלַפֵּי מַעְלָה וּמְשַׁעְבְּדִים אֶת לִבָּם לַאֲבִיהֶם שֶׁבַּשָּׁמַיִם
– הָיוּ מִתְגַּבְּרִים; וְאִם לָאו – הָיוּ נוֹפְלִים (ראש השנה כט
ע&quot;א).</p>

<br />
</blockquote>

<p>וְכִי – האם.</p>

<p>עוֹשׂוֹת מִלְחָמָה – מביאות ניצחון.</p>

<p>שׁוֹבְרוֹת מִלְחָמָה – גורמות למפלה.</p>

<p>מְשַׁעְבְּדִים וגו' – מכוונים את מחשבותיהם ואת תקוותיהם כלפי הקב&quot;ה.</p>

<p>*</p>

<blockquote>
<br />
</blockquote>

<blockquote>
<p><strong>יט</strong> &#8220;וִידֵי משֶׁה כְּבֵדִים וַיִּקְחוּ אֶבֶן
וַיָּשִׂימוּ תַחְתָּיו וַיֵּשֶׁב עָלֶיהָ&#8221; (שמות יז, יב) – וְכִי לֹא
הָיָה לוֹ לְמשֶׁה כַּר אוֹ כֶּסֶת אַחַת לֵישֵׁב עָלֶיהָ? אֶלָּא כָּךְ
אָמַר משֶׁה: הוֹאִיל וְיִשְׂרָאֵל שְׁרוּיִים בְּצַעַר – אַף אֲנִי
אֶהְיֶה עִמָּהֶם בְּצַעַר (תענית יא ע&quot;א).
וְכִי – האם. כֶּסֶת – כרית מרופדת.
שְׁרוּיִים בְּצַעַר – סובלים (במלחמה).</p>
</blockquote>

<p>*</p>

<blockquote>
<br />
</blockquote>

<blockquote>
<p><strong>כ</strong> &#8220;זָכוֹר אֶת אֲשֶׁר עָשָׂה לְךָ עֲמָלֵק בַּדֶּרֶךְ בְּצֵאתְכֶם מִמִּצְרָיִם אֲשֶׁר קָרְךָ
בַּדֶּרֶךְ&#8221; (דברים כה, יז־יח) – הֱקֵרְךָ לִפְנֵי אֲחֵרִים, מָשָׁל, לְמָה
הַדָּבָר דּוֹמֶה? לְאַמְבָּטֵי רוֹתַחַת שֶׁלֹּא הָיְתָה בְּרִיָּה
יְכוֹלָה לֵירֵד לְתוֹכָהּ, בָּא בֶּן בְּלִיַּעַל אֶחָד, קָפַץ וְיָרַד
לְתוֹכָהּ; אַף־עַל־פִּי שֶׁנִּכְוָה – הֱקֵרָהּ לִפְנֵי אֲחֵרִים. אַף
כָּךְ כְּשֶׁיָּצְאוּ יִשְׂרָאֵל מִמִּצְרַיִם וְנִקְרַע הַיָּם
לִפְנֵיהֶם, וְנִשְׁתַּקְּעוּ הַמִּצְרִים לְתוֹכוֹ, נָפַל פַּחְדָּם עַל
כָּל הָאֻמּוֹת, שֶׁנֶּאֱמַר: &#8220;אָז נִבְהֲלוּ אַלּוּפֵי אֱדוֹם אֵילֵי
מוֹאָב יֹאחֲזֵמוֹ רָעַד&#8221; (שמות טו, טו); כֵּיוָן שֶׁבָּא עֲמָלֵק
וְנִזְדַּוֵּג לָהֶם, אַף עַל פִּי שֶׁנָּטַל אֶת שֶׁלּוֹ מִתַּחַת
יְדֵיהֶם – הֱקֵרָם לִפְנֵי אֻמּוֹת הָעוֹלָם (תנחומא כי תצא, ט; תנחומא
בובר כי תצא, יג).</p>

<br />
</blockquote>

<p>&#8220;קָרְךָ&#8221; – פגש בך. הֱקֵרְךָ לִפְנֵי אֲחֵרִים – קירר
אותך, הפחית מן החום שאתה מפיץ, כלומר הסיר את פחדך מעל אומות העולם.</p>

<p>אַמְבָּטֵי – אמבטיה. בְּרִיָּה – אדם. לֵירֵד – להיכנס. נִשְׁתַּקְּעוּ – טבעו.</p>

<p>נִזְדַּוֵּג – נלחם. נָטַל אֶת שֶׁלּוֹ – קיבל את עונשו.</p>

<p>*</p>

<blockquote>
<br />
</blockquote>

<blockquote>
<p><strong>כא</strong> &#8220;זָכוֹר אֶת אֲשֶׁר עָשָׂה לְךָ עֲמָלֵק
בַּדֶּרֶךְ בְּצֵאתְכֶם מִמִּצְרָיִם&#8221; (דברים כה, יז) – אָמַר רַ' לֵוִי:
מִן הַדֶּרֶךְ בָּא עֲלֵיהֶם כְּלִסְטִים. מָשָׁל, לְמָה הַדָּבָר דּוֹמֶה?
לְמֶלֶךְ שֶׁהָיָה לוֹ כֶּרֶם, וְהִקִּיפוֹ גָדֵר, וְהוֹשִׁיב בּוֹ כֶלֶב
נַשְׁכָן. אָמַר הַמֶּלֶךְ: כָּל מִי שֶׁיָּבוֹא וְיִפְרֹץ אֶת הַגָּדֵר –
יְנַשְּׁכֶנּוּ הַכֶּלֶב. לְיָמִים בָּא בְּנוֹ שֶׁל מֶלֶךְ וּפָרַץ אֶת
הַגָּדֵר, נְשָׁכוֹ הַכֶּלֶב. כָּל זְמַן שֶׁהָיָה הַמֶּלֶךְ מְבַקֵּשׁ
לְהַזְכִּיר חֵטְא שֶׁל בְּנוֹ, שֶׁפָּרַץ הַגָּדֵר, אוֹמֵר לוֹ: זוֹכֵר
אַתָּה שֶׁנְּשָׁכְךָ הַכֶּלֶב? כָּךְ כָּל זְמַן שֶׁהַקָּדוֹשׁ בָּרוּךְ
הוּא מְבַקֵּשׁ לְהַזְכִּיר חֶטְאָם שֶׁל יִשְׂרָאֵל, שֶׁחָטְאוּ
בִּרְפִידִים, שֶׁאָמְרוּ: &#8220;הֲיֵשׁ ה' בְּקִרְבֵּנוּ?&#8221; (שמות יז, ז) אוֹמֵר
לָהֶם: &#8220;זָכוֹר אֵת אֲשֶׁר עָשָׂה לְךָ עֲמָלֵק&#8221; (תנחומא כי תצא,
ט).</p>

<br />
</blockquote>

<p>לִסְטִים – שודד.</p>

<p>לְיָמִים – לאחר זמן.</p>

<p>כָּל זְמַן – בכל פעם.</p>

<p>מְבַקֵּשׁ – רוצה.</p>

<p>*</p>

<blockquote>
<br />
</blockquote>

<blockquote>
<p><strong>כב</strong> &#8220;עֲמָלֵק יוֹשֵׁב בְּאֶרֶץ הַנֶּגֶב&#8221; (במדבר יג,
כט) – מָה רָאוּ הַמְרַגְּלִים לִפְתֹּחַ בַּעֲמָלֵק? מָשָׁל, לְמָה
הַדָּבָר דּוֹמֶה? – לְתִינוֹק שֶׁסָּרַח וְלָקָה בִּרְצוּעָה,
כְּשֶׁמְּבַקְשִׁין לְהַפְחִידוֹ מַזְכִּירִין לוֹ אֶת הָרְצוּעָה
שֶׁלָּקָה בָּהּ; כָּךְ הָיָה עֲמָלֵק רְצוּעָה רָעָה לְיִשְׂרָאֵל (תנחומא
בובר שלח לך, יח; במ&quot;ר טז, יח).</p>
</blockquote>

<p>מָה רָאוּ הַמְרַגְּלִים לִפְתֹּחַ – מדוע החליטו המרגלים שתרו את כנען (במדבר, פרקים יג־יד) לפתוח את דיווחם בהזכרת עמלק?</p>

<p>תִּינוֹק שֶׁסָּרַח וגו' – ילד שחטא ונענש במלקות.</p>

<p>רְצוּעָה רָעָה – והזכרתו באה כתזכורת לכישלונות העבר.</p>

<p>*</p>

<blockquote>
<br />
</blockquote>

<blockquote>
<p><strong>כג</strong> &#8220;כִּי יָד עַל כֵּסְיָהּ מִלְחָמָה לַה'
בַּעֲמָלֵק מִדֹּר דֹּר&#8221; (שמות יז, טז) – רַ' לֵוִי בְּשֵׁם רַ' חַמָּא
בַּר חֲנִינָא אָמַר: כָּל זְמַן שֶׁזַּרְעוֹ שֶׁל עֲמָלֵק בָּעוֹלָם – לֹא
הַשֵּׁם שָׁלֵם וְלֹא הַכֵּס שָׁלֵם; אָבַד זַרְעוֹ שֶׁל עֲמָלֵק מִן
הָעוֹלָם – הַכֵּס שָׁלֵם וְהַשֵּׁם שָׁלֵם (תנחומא בובר כי תצא,
יח).</p>

<br />
</blockquote>

<p>&#8220;כִּי יָד&#8221; וגו' – הבטחת ה' להשמיד את עמלק.</p>

<p>זַרְעוֹ – צאצאיו.</p>

<p>הַשֵּׁם – שמו של הקב&quot;ה (הנזכר בפסוק בשתי אותיות בלבד).</p>

<p>הַכֵּס – כיסאו של הקב&quot;ה (וגם מילה זו כתובה בצורה מקוצרת).</p>

<p>*</p>

<blockquote>
<br />
</blockquote>

<blockquote>
<p><strong>כד</strong> כְּתֹב זֹאת זִכָּרוֹן
בַּסֵּפֶר&#8230; כִּי מָחֹה אֶמְחֶה אֶת זֵכֶר עֲמָלֵק מִתַּחַת הַשָּׁמָיִם&quot;
(שמות יז, יד) – זְקֵנִים הָרִאשׁוֹנִים אוֹמְרִים: כָּךְ מִדָּה
מְהַלֶּכֶת עַל פְּנֵי כָל הַדּוֹרוֹת: שׁוֹט שֶׁיִּשְׂרָאֵל לוֹקִין בּוֹ
– סוֹפוֹ לִלְקוֹת. וְיִלְמְדוּ כָּל אָדָם דֶּרֶךְ אֶרֶץ מֵעֲמָלֵק,
שֶׁבָּא לְהַזִּיק אֶת יִשְׂרָאֵל וְאִבְּדוֹ הַקָּדוֹשׁ בָּרוּךְ הוּא
מֵחַיֵּי עוֹלָם הַזֶּה וּמֵחַיֵּי עוֹלָם הַבָּא, שֶׁנֶּאֱמַר: &#8220;מָחֹה
אֶמְחֶה&#8221;, וְכֵן כָּל אֻמָּה וּמַלְכוּת שֶׁבָּאוּ לְהַזִּיק אֶת
יִשְׂרָאֵל בּוֹ בַּדִּין דָּנָן (מכילתא דר&quot;י בשלח, עמלק, ב).</p>

<br />
</blockquote>

<p>זְקֵנִים הָרִאשׁוֹנִים – חכמים שחיו עוד בתקופת הבית השני.</p>

<p>מִדָּה מְהַלֶּכֶת וגו' – עיקרון קבוע הוא לאורך ההיסטוריה.</p>

<p>שׁוֹט שֶׁיִּשְׂרָאֵל וגו' – מי שפוגע בעם ישראל, סופו להיפגע (והדוגמה: עמלק).</p>

<p>דֶּרֶךְ אֶרֶץ – דרך התנהגות ראויה.</p>

<p>אִבְּדוֹ – סילק אותו.</p>

<p>&#8220;מָחֹה אֶמְחֶה&#8221; – והכפילות נדרשת על שני העולמות.</p>

<p>בּוֹ בַּדִּין דָּנָן – הקב&quot;ה דן אותם על פי עיקרון קבוע זה.</p>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/56700">https://benyehuda.org/read/56700</a></div></body></html>