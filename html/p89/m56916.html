<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>סִלּוּק שְׁכִינָה</title>
	<meta name="author" content="חיים נחמן ביאליק, יהושע חנא רבניצקי, אביגדור שנאן"/>
</head>
<body>

<blockquote>
<p><strong>י</strong> &#8220;וַיֵצֵא כְּבוֹד ה' מֵעַל מִפְתַּן הַבַּיִת&#8221;
(יחזקאל י, יח) – אָמַר רַ' אַחָא: לְמֶלֶךְ שֶׁהָיָה יוֹצֵא מִפָּלָטִין
שֶׁלּוֹ בְּכַעַס; מִשֶּׁהָיָה יוֹצֵא הָיָה חוֹזֵר וּמְגַפֵּף וּמְנַשֵּׁק
בְּכָתְלֵי פָּלָטִין וּבְעַמּוּדֵי פָּלָטִין וּבוֹכֶה וְאוֹמֵר: הֱוֵי
שָׁלוֹם, בֵּית פָּלָטִין שֶׁלִּי! הֱוֵי שָׁלוֹם, בֵּית מַלְכוּתִי! הֱוֵי
שָׁלוֹם, בֵּית יְקָרִי! הֱוֵי שָׁלוֹם! מֵעַכְשָׁו הֱוֵי שָׁלוֹם! כָּךְ
מִשֶּׁהָיְתָה שְׁכִינָה יוֹצֵאת מִבֵּית הַמִּקְדָּשׁ הָיְתָה חוֹזֶרֶת
וּמְגַפֶּפֶת וּמְנַשֶּׁקֶת בְּכָתְלֵי בֵּית הַמִּקְדָּשׁ וּבְעַמּוּדֵי
בֵּית הַמִּקְדָּשׁ וּבוֹכָה וְאוֹמָרֶת: הֱוֵי שָׁלוֹם בֵּית מִקְדָּשִׁי!
הֱוֵי שָׁלוֹם, בֵּית מַלְכוּתִי! הֱוֵי שָׁלוֹם, בֵּית יְקָרִי! הֱוֵי
שָׁלוֹם, מֵעַכְשָׁו הֱוֵי שָׁלוֹם! (איכ&quot;ר פתיחתא כה).</p>

<br />
</blockquote>

<p>לְמֶלֶךְ – משל למלך.</p>

<p>פָּלָטִין – ארמון.</p>

<p>שֶׁהָיָה יוֹצֵא וגו' – עם יציאתו, חזר המלך שוב ושוב להיפרד מן הארמון.</p>

<p>מְגַפֵּף – מחבק.</p>

<p>בֵּית יְקָרִי – בית כבודי.</p>

<p>מֵעַכְשָׁו – מכאן ולהבא.</p>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/56916">https://benyehuda.org/read/56916</a></div></body></html>