<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>על אחד העם IV</title>
	<meta name="author" content="חיים נחמן ביאליק"/>
</head>
<body>

<h1 id="עלאחדהעםivחנביאליק">על אחד העם IV / ח&quot;נ ביאליק</h1>

<h2 id="iv">IV</h2>

<h2 id="עלקברוכחבטבתתרפט">(על קברו, כ&#8220;ח בטבת, תרפ&#8221;ט)</h2>

<p>אחד-העם צוה שלא ישאו עליו הספדים ולפיכך אדבר רק על א&#8220;ה המורה. עד א&#8221;ה היתה ספרות המחשבה הישראלית רק תיאולוגיה ודידקטיקה, וא&#8220;ה התחיל להורות דרך לעם ולהשמיע הלכות פסוקות ממה שנתגבש במחו לאחר כל מה שלמד בבית מדרשם של שם ויפת, וכמובן שאת א&#8221;ה ענינו כל שאלות הרוח של עם ישראל, ובא&#8220;י ראה חזות הכל, אבל רק באותו מובן שהיא תשמש מרכז רוחני, כי אם לבנות רק על יסוד הכלכלה – הרי אפילו אם הכל יהיה מבוסס על בסיס איקונומי איתן – מה כוחה והשפעתה של א&#8221;י היהודית על תפוצות ישראל? הרי כוחה רק ברוח. ולא נכון מה שאומרים, שאצל א&#8220;ה כאילו לא תפס החוק הכלכלי שום מקום; אדרבה, הכל יהיה מבוסס על בסיס איקונומי איתן – אלא שעם כל זה, לא רק שא&#8221;ה לא צייר לעצמו את א&#8220;י הקטנה כסרביה המגדלת חזירים, אלא אפילו אם תגדל אילים וכבשים שמנים אין בזה כדי לשמש תעודה לכל העם ולהצילו מפזור הרוח ומפרוד התרבויות האוכלים אותו. וזהו כוחה של א&#8221;י לשמש אותו המרכז הרוחני שיאחד את כל תפוצות ישראל.</p>

<p>א&#8220;ה העדיף את המעשה על הלמוד כדברי חז&#8221;ל, ש&#8220;גדולה תורה המביאה לידי מעשה&#8221;, את התכלית המעשית במובנה העליון החשיב ביותר. מן &#8220;האמנות לשם האמנות&#8221; לא היתה דעת א&quot;ה נוחה כל עיקר, הואיל ולכל דבר צריכה להיות מטרה מוסרית; ולמוד התורה לשמה, פירושו לשם קיום האומה והמצוות המעשיות שנצטוינו עליהן לשם שכלול המדות ושפורן.</p>

<p>א&#8220;ה נתן לנו את מדרשי ההלכה בצורה אירופית יפה. הוא הכניס בספרותנו את הדיסקיפלינה המדעית ההגיונית, שמצטיינים בה חכמי אירופה הגדולים והלביש גם את דברי חז&#8221;ל באצטלא מדעית, כי הוא נכנס לפרדס ספרותנו אחרי הכנה מרובה ועיון רב בפילוסופיה וסוציאולוגיה הכללית</p>

<p>א&#8220;ה הוא סמל לתרבות גדולה שתבנה ע&#8221;י הצבור הא&quot;י לשם אחוד כל חלקי-האומה בכל העולם.</p>

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן-יהודה באינטרנט</a>.  הוא זמין תמיד בכתובת הבאה:<br /><a href="https://bybe.benyehuda.org/read/2288">https://bybe.benyehuda.org/read/2288</a></div></body></html>