<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[מִכְתָּב קָטָן לִי כָתָבָה]</title>
	<meta name="author" content="חיים נחמן ביאליק"/>
</head>
<body>

<blockquote>
<p>מִכְתָּב קָטָן לִי כָתָבָה,</p>

<p>וּבַמִּכְתָּב כָּתוּב לֵאמֹר:</p>

<p>&quot;כֹּל שֶׁנַּפְשִׁי כֹּה אָהֵבָה,</p>

<p>כֹּל שֶׁרוּחִי כֹּה טִפֵּחָה,</p>

<p>מַה־שֶּׁהָיָה לִי מְקוֹר חַיִּים,</p>

<p>מַשְׂאַת נֶפֶשׁ וֶאֱמוּנָה –</p>

<p>אִם כָּל־אֵלֶּה, דּוֹד לְבָבִי,</p>

<p>מַעְיַן חַיַּי, נֶפֶשׁ נַפְשִׁי,</p>

<p>אִם כָּל־אֵלֶּה הָיוּ חֲלוֹם?</p>
</blockquote>

<br>  

<blockquote>
<p>הֲשָׁכַחְתָּ? לֹא, לֹא תוּכָל!</p>

<p>לֹא! לֹא תָזִיד שְׁכֹחַ נֶצַח</p>

<p>מַה־שֶּׁנָּתַן נִשְׁמַת רוּחַ</p>

<p>חַיִּים אַחַת אֶל־אַפֵּינוּ;</p>

<p>מַה־שֶּׁהִדְלִיק שֶׁמֶשׁ אַחַת</p>

<p>בַּשָּׁמַיִם עַל רֹאשׁ שְׁנֵינוּ;</p>

<p>מַה־שֶּׁיָצַק חֲלוֹם פָּז אֶחָד</p>

<p>עַל־רוּחֵנוּ הַמְאֻחָדֶת –</p>

<p>לֹא! לֹא תָזִיד יָד לִשְׁלֹחַ,</p>

<p>לִנְתֹשׁ אֶת־הַפֶּרַח נָטַע</p>

<p>אֵל לְבַדּוֹ בִּלְבָבֵנוּ&quot; –</p>

<p>קָרֹא אֶקְרָא אֶת־הַמִּכְתָּב.</p>

<p>וּכְיָד רַכָּה וַעֲנֻגָּה</p>

<p>תַּחֲרֹת פֹּה עַל־צוּר לְבָבִי</p>

<p>מִשְׁנֵה דִבְרֵי הָאִגָּרֶת:</p>
</blockquote>

<br>  

<blockquote>
<p>&quot;לֹא! לֹא תָזִיד יָד לִשְׁלֹחַ,</p>

<p>לִנְתשׁ אֶת־הַפֶּרַח נָטַע</p>

<p>אֵל לְבַדּוֹ בִּלְבָבֵנוּ.&quot;</p>
</blockquote>

<br>  

<blockquote>
<p>וּמִזְּהַב הָאוֹר הַבָּהִיר</p>

<p>הַשֹּׁפע בְּעַד חַלּוֹנִי</p>

<p>אֶל חֲדַר בֵּיתִי, תָּקוּם שֵׁנִית</p>

<p>תַּזְהִיר נֶגְדִּי דְּמוּת תַּבְנִיתָהּ;</p>

<p>הִנֵּה הִיא בְּעֶצֶם תֻּמָּהּ:</p>

<p>קַלָּה הִיא עַל כַּנְפֵי רוּחַ</p>

<p>וּכְצִפֹּרֶת כְּרָמִים תִּנְהַר,</p>

<p>כְּלִילַת אוֹר וּבַת נְגֹהוֹת,</p>

<p>כְּמוֹ מִן־אוֹר לְאוֹר נִבְרָאָה –</p>

<p>הִנֵּה הִנָּן הָעֵינָיִם,</p>

<p>תָּאֳמֵי יוֹנִים מְלֵאוֹת שֶׁקֶט,</p>

<p>שֶׁמִּבָּבוֹתֵיהֶן יָאִיר</p>

<p>חֶרֶשׁ חֶרֶשׁ אוֹר שֶׁל־שָׁלוֹם,</p>

<p>אוֹר שֶׁל־חֶסֶד, טֹהַר נֶפֶשׁ –</p>
</blockquote>

<br>  

<blockquote>
<p>וּבִזְהַב הָאוֹר הַבָּהִיר</p>

<p>בְּתוֹכֵחָה חֲרִישִׁית קָמוֹת</p>

<p>נֶגְדִּי עַתָּה הָעֵינַיִם,</p>

<p>וִימִיתוּנִי בְּתוֹכַחְתָּן;</p>

<p>דּוּמָם צוֹפוֹת וְשֹׁאֲלוֹת:</p>

<p>הָהּ! הַאֻמְנָם כָּל־זֶה, דּוֹדִי,</p>

<p>הָיָה מִקְסַם שָׁוְא וַחֲלוֹם?</p>
</blockquote>

<br>  

<blockquote>
<p>לֹא, תַּמָּתִי! כִּי אָהַבְתִּי</p>

<p>וָאֹהֲבֵךְ בֶּאֱמוּנָה;</p>

<p>גַּם כִּי שַׁבְתִּי מֵאַחֲרָיִךְ –</p>

<p>מֵאַהֲבָה זֹאת עָשִׂיתִי:</p>

<p>זַכָּה אַתְּ מִהְיוֹת לִי חֲבֶרֶת,</p>

<p>קְדוֹשָׁה אַתְּ מִשֶּׁבֶת עִמִּי;</p>

<p>אַתְּ הֲיִי לִי אֵל וּמַלְאָךְ,</p>

<p>לָךְ אֶתְפַּלֵּל וְאֶעֶבְדֵךְ;</p>

<p>אַתּ הֲיִי לִי זִכְרוֹן קֹדֶשׁ;</p>

<p>זִרְחִי לִי בְּאוֹר הַחַמָּה,</p>

<p>רִמְזִי לִי מִכּוֹכַב מָרוֹם,</p>

<p>קִרְאִי לִי מֵהַלְמוּת לִבִּי</p>

<p>וּבִרְסִיס דִּמְעָתִי רְעָדִי –</p>

<p>לֹא! לְעָבְדֵךְ אֵל בְּרָאָנִי!</p>

<p>דִּמְעַת לֵילִי, רֹאשׁ אַנְחוֹתַי,</p>

<p>הַלְמוּת לִבִּי, נִשְׁמַת אַפִּי,</p>

<p>גַּם הָאַחֲרוֹן בַּחֲלֹמוֹתַי –</p>

<p>אֵלֶּה יִהְיוּ קָרְבְּנוֹתַי</p>

<p>לָךְ אַקְרִיבָה עַד בֹּא יוֹמִי.</p>
</blockquote>

<br>  

<p>תרנ&quot;ז</p>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/6240">https://benyehuda.org/read/6240</a></div></body></html>