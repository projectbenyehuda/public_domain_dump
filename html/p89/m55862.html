<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>שִׁבְחוֹ שֶׁל עוֹלָם</title>
	<meta name="author" content="חיים נחמן ביאליק, יהושע חנא רבניצקי, אביגדור שנאן"/>
</head>
<body>

<blockquote>
<p><strong>עא</strong> &#8220;וַיַּרְא אֱלֹהִים אֶת כָּל אֲשֶׁר עָשָׂה וְהִנֵּה טוֹב מְאֹד&#8221; (בראשית א, לא) – רַבִּי תַּנְחוּמָא פָּתַח: &#8220;אֶת הַכֹּל עָשָׂה יָפֶה בְעִתּוֹ&#8221; (קהלת ג, יא) – בְּעוֹנָתוֹ נִבְרָא הָעוֹלָם; לֹא הָיָה
הָעוֹלָם רָאוּי לְהִבָּרְאוֹת קֹדֶם לָכֵן. אָמַר רַ' אַבָּהוּ:
&quot;מִכָּאן שֶׁהַקָּדוֹשׁ בָּרוּךְ הוּא הָיָה
בּוֹרֵא עוֹלָמוֹת וּמַחֲרִיבָם, בּוֹרֵא עוֹלָמוֹת וּמַחֲרִיבָם – עַד
שֶׁבָּרָא אֶת אֵלּוּ, אָמַר: אוֹתָם לֹא הָיוּ עֲרֵבִים עָלַי, אֵלּוּ
עֲרֵבִים עָלַי (בר&#8220;ר ט, ב; מד&#8221;ת לד, א; שמו&quot;ר ל, ג).</p>

<br />
</blockquote>

<p>פָּתַח – את דרשתו על הפסוק מספר בראשית בעזרת הפסוק מספר קהלת.</p>

<p>בְּעוֹנָתוֹ – בזמנו הנכון.</p>

<p>עֲרֵבִים עָלַי – טובים ויפים בעיני.</p>

<p>אֶת אֵלּוּ – שמים וארץ, עולמנו.</p>

<p>*</p>

<blockquote>
<p><strong>עב</strong> &#8220;וַיַּרְא אֱלֹהִים אֶת כָּל אֲשֶׁר עָשָׂה וְהִנֵּה טוֹב מְאֹד&#8221; (בראשית א, לא) – אָמַר רַ' חַמָּא
בַּר חֲנִינָא: מָשָׁל לְמֶלֶךְ שֶׁבָּנָה פָּלָטִין, רָאָה אוֹתָהּ
וְעָרְבָה לוֹ. אָמַר: פָּלָטִין, פָּלָטִין! הַלְוַאי תְּהִי מַעֲלַת חֵן
לְפָנַי בְּכָל עֵת, כְּשֵׁם שֶׁהֶעֱלֵית חֵן לְפָנַי בְּשָׁעָה זוֹ. כָּךְ
אָמַר הַקָּדוֹשׁ בָּרוּךְ הוּא לְעוֹלָמוֹ: עוֹלָמִי, עוֹלָמִי! הַלְוַאי
תְּהֵא מַעֲלֵה חֵן לְפָנַי בְּכָל עֵת כְּשֵׁם שֶׁהֶעֱלֵיתָ חֵן לְפָנַי
בְּשָׁעָה זוֹ (בר&quot;ר ט, ד).</p>
</blockquote>

<p>פָּלָטִין – ארמון.</p>

<p>עָרְבָה לו – היתה טובה ויפה בעיניו.</p>

<p>מַעֲלַת חֵן – מוצאת חן.</p>

<p>*</p>

<blockquote>
<br />
</blockquote>

<blockquote>
<p><strong>עג</strong> מַהוּ &#8220;וַיְכַל אֱלֹהִים בַּיּוֹם הַשְּׁבִיעִי&#8221; (בראשית ב, ב) – אֶתְמְהָא! אָמַר גְּנִיבָא: מָשָׁל לְמֶלֶךְ שֶׁעָשָׂה לוֹ חֻפָּה וְצִיְּרָהּ וְכִיְּרָהּ.
וּמָה הָיְתָה חֲסֵרָה? – כַּלָּה שֶׁתִּכָּנֵס לְתוֹכָהּ. כָּךְ מָה הָיָה הָעוֹלָם חָסֵר? –
שַׁבָּת (בר&quot;ר י, ט).</p>

<br />
</blockquote>

<p>אֶתְמְהָא – יש לתמוה על הפסוק, שהרי המלאכה הסתיימה ביום השישי ולא ביום השביעי!</p>

<p>גְּנִיבָא – כך שמו של חכם בבלי זה.</p>

<p>וְכִיְּרָהּ – גילף בה קישוטים לנוי.</p>

<p>כַּלָּה – ומשחק מילים הוא בין &#8220;כלה&#8221; ל&#8220;ויכל&#8221;.</p>

<blockquote>
<br />
</blockquote>

<blockquote>
<p><strong>עד</strong> &#8220;הָאָדָם אֲשֶׁר יָצָר&#8221; (בראשית ב, ח) – כִּבְיָכוֹל,
הַקָּדוֹשׁ בָּרוּךְ הוּא מִתְגָּאֶה בְעוֹלָמוֹ וְאוֹמֵר: רְאוּ בְּרִיָּה
שֶׁבָּרָאתִי וְצוּרָה שֶׁצַּרְתִּי. &#8220;אֵלֶּה תוֹלְדוֹת הַשָּׁמַיִם
וְהָאָרֶץ בְּהִבָּרְאָם&#8221; (שם שם, ד) – בּוֹרְאָם מְשַׁבְּחָם – וּמִי
מְגַנָּם? בּוֹרְאָם מְקַלְּסָם – וּמִי נוֹתֵן בָּהֶם דֹּפִי? אֶלָּא
נָאִים הֵם וּמְשֻׁבָּחִים הֵם (בר&quot;ר יב, א).</p>
</blockquote>

<p>כִּבְיָכוֹל – כאילו הדבר אפשרי (ביטוי מקובל שמביע הסתייגות כאשר מייחסים לקב&quot;ה תכונה אנושית).</p>

<p>וּמִי מְגַנָּם – מי יוכל לבזות אותם?</p>

<p>מְקַלְּסָם – מהלל אותם.</p>

<p>*</p>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/55862">https://benyehuda.org/read/55862</a></div></body></html>