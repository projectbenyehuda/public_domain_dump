<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>קֹדֶם יְצִיאַת מִצְרָיִם</title>
	<meta name="author" content="חיים נחמן ביאליק, יהושע חנא רבניצקי, אביגדור שנאן"/>
</head>
<body>

<blockquote>
<p><strong>סח</strong> &#8220;דַּבֶּר נָא בְּאָזְנֵי הָעָם וְיִשְׁאֲלוּ אִישׁ
מֵאֵת רֵעֵהוּ וְאִשָּׁה מֵאֵת רְעוּתָהּ כְּלֵי כֶסֶף וּכְלֵי זָהָב&#8221;
(שמות יא, ב) – אָמְרוּ דְּבֵי רַבִּי יַנַּאי: אֵין &#8220;נָא&#8221; אֶלָּא לְשׁוֹן בַּקָּשָׁה. אָמַר לוֹ הַקָּדוֹשׁ
בָּרוּךְ הוּא לְמשֶׁה: בְּבַקָּשָׁה מִמְּךָ! לֵךְ וֶאֱמֹר לָהֶם
לְיִשְׂרָאֵל: בְּבַקָּשָׁה מִכֶּם! שַׁאֲלוּ מִמִּצְרַיִם כְּלֵי כֶּסֶף
וּכְלֵי זָהָב, שֶׁלֹּא יֹאמַר אוֹתוֹ צַדִּיק: &#8220;וַעֲבָדוּם וְעִנּוּ
אֹתָם&#8221; (בראשית טו, יג) קִיֵּם בָּהֶם, &#8220;וְאַחֲרֵי כֵן יֵצְאוּ בִּרְכֻשׁ גָּדוֹל&#8221; (שם שם, יד) לֹא
קִיֵּם בָּהֶם. אָמְרוּ לוֹ: &#8220;וּלְוַאי שֶׁנֵּצֵא בְּעַצְמֵנוּ&#8221;. מָשָׁל
לְאָדָם שֶׁהָיָה חָבוּשׁ בְּבֵית הָאֲסוּרִים, וְהָיוּ אוֹמְרִים לוֹ
בְּנֵי אָדָם: לְמָחָר מוֹצִיאִין אוֹתְךָ מִבֵּית הָאֲסוּרִים וְנוֹתְנִין
לְךָ מָמוֹן הַרְבֵּה. וְאוֹמֵר לָהֶם: בְּבַקָּשָׁה מִכֶּם, הוֹצִיאוּנִי
הַיּוֹם וְאֵינִי מְבַקֵּשׁ כְּלוּם (ברכות ט ע&#8220;א־ע&#8221;ב).</p>

<br />
</blockquote>

<p>דְּבֵי רַבִּי יַנַּאי – חכמים מבית ר' ינאי.</p>

<p>אוֹתוֹ צַדִּיק – אברהם אבינו.</p>

<p>קִיֵּם בָּהֶם – דברים אלו שאמר הקב&quot;ה לאברהם בברית בין הבתרים אכן התקיימו.</p>

<p>בְּעַצְמֵנוּ – רק עם גופנו, גם בלא רכוש.</p>

<p>חָבוּשׁ – אסור, כלוא.</p>

<p>*</p>

<blockquote>
<br />
</blockquote>

<blockquote>
<p><strong>סט</strong> &#8220;וַיִּקְרָא לְמשֶׁה וּלְאַהֲרֹן לַיְלָה&#8221; (שמות
יב, לא) – הָיָה פַּרְעֹה מְחַזֵּר עַל פִּתְחֵיהֶם שֶׁל עֲבָדָיו
וּמַעֲמִידָם כָּל אֶחָד וְאֶחָד מִמְּקוֹמוֹ וְהוֹלֵךְ עִמָּהֶם וְקוֹרֵא
בַּלַּיְלָה בְּכָל שׁוּק וְשׁוּק וְאוֹמֵר: הֵיכָן הוּא משֶׁה, וְהֵיכָן
הוּא דָּר? וְהָיוּ בְּנֵיהֶם שֶׁל יִשְׂרָאֵל מְשַׂחֲקִים בּוֹ,
וְאוֹמְרִים לוֹ: פַּרְעֹה, לְהֵיכָן אַתָּה הוֹלֵךְ? וְהוּא אוֹמֵר לָהֶם:
אֶת משֶׁה אֲנִי מְבַקֵּשׁ. וְהֵם אוֹמְרִים לוֹ: &#8220;כָּאן הוּא דָּר, כָּאן
הוּא דָּר&#8221; – וּמְשַׂחֲקִים בּוֹ עַד שֶׁמְּצָאוֹ לְמשֶׁה. אָמַר לוֹ
פַּרְעֹה: &#8220;קוּמוּ צְאוּ מִתּוֹךְ עַמִּי&#8221;. אָמַר לוֹ משֶׁה: וְכִי
גַנָּבִים אָנוּ שֶׁנֵּצֵא בַּלַּיְלָה? כָּךְ צִוָּנוּ הַקָּדוֹשׁ
בָּרוּךְ הוּא: &#8220;לֹא תֵצְאוּ אִישׁ מִפֶּתַח בֵּיתוֹ עַד בֹּקֶר&#8221; (שמות יב,
כב) – לֹא נֵצֵא אֶלָּא בְּיָד רָמָה לְעֵינֵי כָּל מִצְרַיִם (תנחומא בובר בא, יט; תנחומא בא, ז).</p>

<br />
</blockquote>

<p>מְחַזֵר עַל פִּתְחֵיהֶם – מסתובב בין בתיהם.</p>

<p>מַעֲמִידָם – מקים אותם משנתם.</p>

<p>מְשַׂחֲקִים בּוֹ – מלגלגלים עליו.</p>

<p>מְבַקֵּשׁ – מחפש.</p>

<p>בְּיָד רָמָה – בעוז ובקומה זקופה.</p>

<p>*</p>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/56510">https://benyehuda.org/read/56510</a></div></body></html>