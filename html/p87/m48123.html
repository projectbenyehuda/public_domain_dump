<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>שבעה היכלות</title>
	<meta name="author" content="עזריאל נתן פרנק"/>
</head>
<body>

<p>אמר ר' שמעון:</p>

<p>תנינן, שכשברא הקדוש ברוך הוא את העולם חקק בחקיקות של סוד
האמונה בתוך האורות של הרזים העליונים. חקק למעלה וחקק למטה והכל ברז אחד,
ועשה את העולם התחתון כגון העולם העליון, וזה עומד לעֻמת זה, שיהיה הכל אחד
ביחוד אחד, ובגין כך חקק למעלה ולמטה את האותיות, שבהן ברא את העולם. ותא
חזי: כגַוְנא דעביד<a href="#fn:1" id="fnref:1" title="see footnote" class="footnote"><sup>1</sup></a> קודשא בריך הוא עלמא, הכי נמי ברא אדם הראשון.</p>

<p>פתח ואמר:</p>

<p>&#8220;והמה כאדם עברו ברית<a href="#fn:2" id="fnref:2" title="see footnote" class="footnote"><sup>2</sup></a>&#8221;– שהרי
הקדוש ברוך הוא עִטר את אדם בעטרות עליונות וברא אותו בששה צִדי
העולם<a href="#fn:3" id="fnref:3" title="see footnote" class="footnote"><sup>3</sup></a>, בכדי שיהיה שלם בכל וכלם היו זעים
ויראים מפניו, שהרי כשנברא אדם, בדיוקן עליון נברא, והיו מסתכלים באותו
דיוקן וזעו ויראו מפניו. אחר כך הכניס אותו הקדוש ברוך הוא לגן עדן, להתעדן
שם בעדנים עליונים, והיו מלאכי עליון סובבים אותו ומשמשים לפניו ורזי אלהים
היו מודיעים אותו.</p>

<p>תא חזי: בשעה שהכניסו הקדוש ברוך הוא לגן עדן היה מסתכל משם ורואה כל רזים עליונים וכל חכמה, בכדי לדעת ולהסתכל בכבוד ה'.</p>

<p>שבעה היכלות הם למעלה, שהם רז האמונה העליונה, ושבעה
היכלות הם למטה כגַוְנא דלעילא ובהיכלות אלו היתה דירתו של אדם, ואחרי
שגורש אדם מגן עדן, התקין אותם הקדוש ברוך הוא לנשמות הצדיקים, שתשתעשענה
בהם כראוי מזיו כבוד עליון. בהם מתלבשות הנשמות בלבושים כבעולם הזה
ומתעדנות כפי הצורך, עד שמגיע זמנן לעלות למקום עליון.</p>

<p><strong>בהיכל הראשון</strong> יש אורות עליונים ונשמותיהם של הגרים
שנתגַירו נמצאות שם, והן נכנסות אֵליו להסתכל בכבוד עליון ומתלבשות שם
בלבוש אחד של אור, המאיר ואינו מאיר. רצפת ההיכל היא של אבנים טובות וזהב
ובו יש פתח אחד, והוא נמצא לעֻמת פתחו של גיהינם. משם מסתכלים הגרים ורואים
את כל הרשעים של שאר העמים, שלא נכנסו לברית ומלאכי חבלה רודפים אותם
ומשליכים אותם אל אש בוערת. הגרים רואים ושמחים על שנתגַיְרו ושלש פעמים
ביום הם מאירים באור עליון ומשתעשעים שם. ולמעלה מהם עובדיה ואונקלוס הגר
ושאר הגרים שנתגַיְרו. כגַוְנא דא לעילא, כשנשמותיהם זוכות לעלות למעלה,
להתעטר שם.</p>

<p><strong>ההיכל השני</strong> נמצא לִפנים מן ההיכל הראשון והוא סמוך
למערה ומאיר יותר מן הראשון. בו נמצאות כל מיני אבנים יקרות שהן
מרֻצפות<a href="#fn:4" id="fnref:4" title="see footnote" class="footnote"><sup>4</sup></a> בו. בתוכו יש אור אחד, שהוא כולל את
כל הגַוָנים ומאיר ממעלה למטה. בהיכל זה נמצאים אותם שסבלו יסורים ומחלות
בעולם הזה, בכדי שיתוקנו, והיו מודים ומשבחים לאלהים כל היום ולא היו
מבטלים תפלותיהם לעולם. לפנים מהיכל זה נמצאים כל אותם המקדשים בכל כחם שם
אלהים ועונים &#8220;אמן יהא שמיה רבא מבֹרך&#8221; בכל כחם, ואותו האור של כל הגונים
מאיר להם. באור זה הם רואים אורות אחרים, המתאחדים ואינם מתאחדים, ולמעלה
מהם – המשיח הנכנס ועומד ביניהם ומוריד אותם.</p>

<p>והמשיח נוסע מהיכל זה ונכנס <strong>להיכל השלישי</strong>, שבו נמצאים
אותם, שסבלו מחלות ומכאובים יותר מהראשונים ודרדקי דבי
רבן<a href="#fn:5" id="fnref:5" title="see footnote" class="footnote"><sup>5</sup></a>, שלא השלימו את ימיהם<a href="#fn:6" id="fnref:6" title="see footnote" class="footnote"><sup>6</sup></a> וכל אותם המתעצבים על חורבן בית המקדש והיו מורידים דמעות עליו.
המשיח מנחם את כל אלו ונוסע מהיכל זה, ונכנס <strong>להיכל רביעי</strong>.</p>

<p>שם, בהיכל הרביעי, נמצאים כל אבלי ציון וירושלים וכל הרוגי
שאר העמים, עובדי עבודה זרה. כשבא שם המשיח הוא בוכה, ואז אוחזים בו כל
הנשיאים מזרע דוד ומנחמים אותו. הוא מתחיל שנית ובוכה, עד שקול יוצא ומתאחד
בקול בכי שלו, והוא עולה למעלה ושוהה שם עד ראש חֹדש, וכשהוא יורד, יורדים
עמו כמה אורות וכמה זיוים, שהם מאירים לכל אותם היכלות, ורפואה ואור לכל
אותם הרוגים ובעלי מחלות ומכאובים, שסבלו עם המשיח. אז הוא לובש
פורפירא<a href="#fn:7" id="fnref:7" title="see footnote" class="footnote"><sup>7</sup></a>, שבו חקוקים ורשומים כל אותם הרוגי
שאר העמים, עובדי עבודה זרה, ועולה אותה פורפירא למעלה ונחקקה שם בפורפירא
העליונה של המלך<a href="#fn:8" id="fnref:8" title="see footnote" class="footnote"><sup>8</sup></a>, שהוא עתיד ללבֹש אותה ולדון
את העמים. והמשיח בא ומנחם אותם הרוגים ועמו יורדים עדנים ואורות וכמה
מלאכים ומרכבות, וביד כל אחד ואחד מלבוש להלביש כל נשמות ההרוגים. – בהיכל
זה מתעדנות אותן הנשמות כל הזמן, שהמשיח עולה ויורד. – במדרגה עליונה של
ההיכל הזה נמצאים אותם עשרת השרים הגדולים: ר' עקיבא וחבריו – עשרה הרוגי
מלכות – וכלם עולים אל האספקלריה של מעלה ומאירים מזיו כבוד העליון. עליהם
נאמר: &#8220;עין לא ראתה, אלהים זולתך, יעשה למחכה לו<a href="#fn:9" id="fnref:9" title="see footnote" class="footnote"><sup>9</sup></a>^&#8221;^.</p>

<p><strong>בהיכל החמישי</strong> נמצאים כל בעלי תשובה שלמה, ששבו
מחטאותיהם ונחרטו עליהם ונשמותיהם יצאו בטהרה וכל אותם שקדשו שם אלהים
וקבּלו עליהם מיתה. בשער ההיכל הזה עומד מנשה מלך יהודה, אשר הקדוש ברוך
הוא קבל את תשובתו השלֵמה וחתר לו חתירה<a href="#fn:10" id="fnref:10" title="see footnote" class="footnote"><sup>10</sup></a> לקבל
אותו. לפנים מן ההיכל הזה נמצאים כל בעלי התשובה הגמורה, שנשמותיהם יצאו
בשעה שהתמרמרו על מעשיהם הרעים. אלו מתעדנים בעֵדן עליון בכל יום ויום.
ושלש פעמים ביום נכנס להיכל זה אור וכל אחד ואחד מבעלי התשובה מתעדן עליו
כראוי לו, וכל אחד ואחד נכוֶה מאור חֻפת חברו<a href="#fn:11" id="fnref:11" title="see footnote" class="footnote"><sup>11</sup></a> בין למטה בין למעלה. – היכל זה נמצא למעלה מן ההיכלות הראשונים
ואפילו צדיקים גמורים אינם יכולים להכנס אליו ולעמוד בו, והוא במדרגה
עליונה על כלם, מלבד מדרגת החסידים, שהיא למעלה מהם.</p>

<p><strong>ההיכל הששי</strong> הוא היכל החסידים, העליון על כלם, ואין מי
שיוכל להמצא בו, אלא החסידים הקדושים וכל האוהבים את אלהיהם אהבה רבה. לפתח
ההיכל הזה עומדים כל המיחדים<a href="#fn:12" id="fnref:12" title="see footnote" class="footnote"><sup>12</sup></a> את האלהים בכל
יום. אלו נכנסים להיכל זה ועתידים לעלות בראשונה. למעלה מן הפתח הזה עומד
אברהם, ימינו של הקדוש ברוך הוא. לפתח אחר עומד יצחק, שנעקד על גב המזבח
והיה קרבן תמים לפני הקדוש ברוך הוא. לפתח אחר, בפנים, עומד יעקב התם ושנים
עשר שבטים סביבותיו והשכינה ממעל לראשיהם. כשישראל נמצאים בצרה, מתעוררים
שלשה האבות ומעוררים את השכינה להגן עליהם, ואז היא עולה ומתעטרת למעלה
ומגינה על ישראל. – וכמו שיש היכלות למטה בגן עדן, הכי נמי למעלה יש היכלות
מתוקנים, שהם רז האמונה, וכל אותם היכלות כלם מתקשרים ומתעטרים בהיכל אחד,
שהוא ההיכל השביעי. –</p>

<p>ההיכל השביעי הזה גנוז וסתום מכל שאר ההיכלות. באמצעיתו
נמצא עמוד אחד וגוָניו רבים: ירֹק, לבן, אדֹם, שחֹר. כשהנשמות עולות הן
נכנסות אל ההיכל הזה. הנשמה הראויה לגַוָן זה, נכנסת לגַוָן זה, הראויה
לַגָון אחר, נכנסת אל האחר. כל אחת ואחת נכנסת אל הגַוָן, שהיא ראויה לו. –
ששה ההיכלות הראשונים, הם מדורות<a href="#fn:13" id="fnref:13" title="see footnote" class="footnote"><sup>13</sup></a>, כאשר אמרנו, וההיכל השביעי אינו למדור.</p>

<p>(בראשית לח, לט).</p>

<blockquote>
<br />
</blockquote>

<div class="footnotes">
<hr />
<ol>

<li id="fn:1">
<p>דעביד – שעשה. <a href="#fnref:1" title="return to body" class="reversefootnote">&#160;&#8617;</a></p>
</li>

<li id="fn:2">
<p>הושע ו, ז. <a href="#fnref:2" title="return to body" class="reversefootnote">&#160;&#8617;</a></p>
</li>

<li id="fn:3">
<p>בששה צִדי העולם – מזרח ומערב, צפון ודרום ומעלה  ומטה. <a href="#fnref:3" title="return to body" class="reversefootnote">&#160;&#8617;</a></p>
</li>

<li id="fn:4">
<p>מרֻצפות – רפֻדות, שטוחות. <a href="#fnref:4" title="return to body" class="reversefootnote">&#160;&#8617;</a></p>
</li>

<li id="fn:5">
<p>דרדקי דבי רבן – ילדי בית הספר. <a href="#fnref:5" title="return to body" class="reversefootnote">&#160;&#8617;</a></p>
</li>

<li id="fn:6">
<p>שלא השלימו את ימיהם – שלא גמרו לחיות כל הימים  שאדם חי בעולם. <a href="#fnref:6" title="return to body" class="reversefootnote">&#160;&#8617;</a></p>
</li>

<li id="fn:7">
<p>פוּרפירא – לבוש ארגמן. <a href="#fnref:7" title="return to body" class="reversefootnote">&#160;&#8617;</a></p>
</li>

<li id="fn:8">
<p>של המלך – של האלהים. <a href="#fnref:8" title="return to body" class="reversefootnote">&#160;&#8617;</a></p>
</li>

<li id="fn:9">
<p>ישעיה סד, ג. <a href="#fnref:9" title="return to body" class="reversefootnote">&#160;&#8617;</a></p>
</li>

<li id="fn:10">
<p>חתר לו חתירה – חפר לו חפירה; מנשה היה משֻקע  בטֻמאה והקדש ברוך הוא חפר והעלהו אליו לאחרי ששב בתשובה. <a href="#fnref:10" title="return to body" class="reversefootnote">&#160;&#8617;</a></p>
</li>

<li id="fn:11">
<p>וכל אחד ואחד נכוֶה וכו' – אור החֻפה של כל אחד  ואחד שונה מאור חפת חברו. <a href="#fnref:11" title="return to body" class="reversefootnote">&#160;&#8617;</a></p>
</li>

<li id="fn:12">
<p>המיחדים – מכירים ומעידים על אלהים, שהוא  אחד. <a href="#fnref:12" title="return to body" class="reversefootnote">&#160;&#8617;</a></p>
</li>

<li id="fn:13">
<p>מדוֹרוֹת – דירות; בששה ההיכלות הראשונים מתעכבות
הנשמות ודָרות, עד שמגיע זמנן לעלוֹת למעלה, ובהיכל השביעי אינן
מתעכבות כלל, אך תיכף הן עולות משם. <a href="#fnref:13" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/48123">https://benyehuda.org/read/48123</a></div></body></html>