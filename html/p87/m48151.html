<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>בני בבל ובני ארץ ישראל בהספדם</title>
	<meta name="author" content="עזריאל נתן פרנק"/>
</head>
<body>

<p>שלחו להם בני בבל לבני ארץ ישראל:</p>

<p>לנו ראוי לבכות, לנו ראוי לעשות הספד על חורבן בית אלהינו, על שנתפזרנו בין האֻמות ועלינו לפתוח בהספד.</p>

<p>שלחו להם בני ארץ ישראל:</p>

<p>אתם נתפזרתם בין האומות ואתם מחוץ לארץ הקדושה וראוי לכם
לבכות עליכם ועל עצמכם, שיצאתם מאור לחושך, כעבד היוצא מבית אדוניו. אבל
אנו, יש לנו לבכות ולעשות הספד, ולנו שלח הקדוש ברוך הוא את ספר
ההספד<a href="#fn:1" id="fnref:1" title="see footnote" class="footnote"><sup>1</sup></a>, כי אנו בני המטרוניתא ואנו מבני ביתה ויודעים יקרא<a href="#fn:2" id="fnref:2" title="see footnote" class="footnote"><sup>2</sup></a> דמארי עלמא, ולנו ראוי לבכות.
אנו יתומים בלי אם ואב, ועינינו מסתכלות בכתלי הבית, והוא חרב, ואין אנו
מוצאים את אמנו שהיתה מינקת לנו בכל יום מן הטוב שלה ומנחמת אותנו ומדברת
על לבנו, כאם לבנה, והשתא מסתכלות העינים לכל עבר ומקום מושב אמנו חרב. מי
ינחם אותנו? מי ידבר על לבנו ויגן עלינו לפני המלך? כשהיינו חוטאים לפני
אבינו והוא לקח את הרצועה להלקות אותנו, היא נצבה לפנינו וקבלה את המלקות
של המלך, בכדי להגן עלינו, כמה שנאמר: &#8220;והוא מחולל מפשעינו מדֻכא
מעוֹנותינו&#8221;<a href="#fn:3" id="fnref:3" title="see footnote" class="footnote"><sup>3</sup></a>, והשתא אין לנו אם. וי, וי לנו!
וי לכם! לנו ראוי לבכות, לנו ראוי לספוד, לנו ראוי לפתור אותן המלות
המרות<a href="#fn:4" id="fnref:4" title="see footnote" class="footnote"><sup>4</sup></a> ולהודיען לאותם היודעים לבכות. אנו
נגשים בכל יום אל ערשׂ אמנו ואין אנו שוכחים אותה. שם אנו שואלים עליה,
ואין מי שישגיח עלינו. אנו שואלים הערש שלה והוא נתחלל. שואלים את הכסא שלה
והוא נפל. אנו שואלים את ההיכלות שלה, והם נשבעים, שאינם יודעים איפה היא.
אנו שואלים את העפר, ואותות עקבותיה אינם שם. אנו שואלים את הגג, והגג משיב
לנו, שהיא היתה יושבת שם, מבכה ומיללת והולכת מגג לגג ובוכה וצַוַחת בקול
מר עלינו, כמה שנאמר: &#8220;מה לך איפה, כי עלית כלך לגגות&#8221;<a href="#fn:5" id="fnref:5" title="see footnote" class="footnote"><sup>5</sup></a>. אנו שואלים את הדרכים והשבילים, וכלם אומרים, ששמעו בת הקול
המר של בִכְיָה, שבכתה על בניה, ואינם יודעים לאן עלתה. לנו ראוי לבכות,
לנו ראוי לספוד; ננשק עפר רגליה, ננשק מקום מושבה, ננשק כתלי ההיכל, ונבכה
מרה. אנו נפתח בהספד, כי אנו רואים זאת בכל יום. נבכה תדיר ולא נשכח את
המרירות שבבכיה. פתחו ואמרו:</p>

<p>&#8220;איכה ישבה בדד העיר&#8221;<a href="#fn:6" id="fnref:6" title="see footnote" class="footnote"><sup>6</sup></a> – כתיב
&#8220;כי יום מהומה ומבוסה ומבוכה לה' אלהים צבאות בגי חזיון, מקרקר קיר ושוע אל
ההר&#8221;<a href="#fn:7" id="fnref:7" title="see footnote" class="footnote"><sup>7</sup></a> – &#8220;כי יום&#8221; – יש לקודשא בריך הוא יום
אחד, אהוב נפשו, שכל שאר ששת הימים נכללים בּו והוא כולל את כלם, ועל
שנתרבו העווֹנות נסתלק היום הזה למעלה אל עולם החיים. כדין קם מתחת
שִפולֵי<a href="#fn:8" id="fnref:8" title="see footnote" class="footnote"><sup>8</sup></a> המשכן יום של מרירות, יום של בכיה,
יום של צער, יום הנקרא &#8220;מהומה ומבוסה ומבוכה&#8221;, והוא נכנס אל המשכן והשחית
וטִמא, וגברת המשכן הלכה ונתגרשה ממקום מושבה אל ההר שבחוץ ואל ההר שנחרב,
והמשכן נשחת ונחרב. אחר כך ירד אותו היום העליון שנסתלק, שאל על משכנו והוא
נחרב. נכנס וראה שהמטרוניתא אהובת נפשו נתגרשה וברחה וכל בנינה נהרס. כדין
התחיל גועֶה גְעִיָה<a href="#fn:9" id="fnref:9" title="see footnote" class="footnote"><sup>9</sup></a> אחרי געיה, כנהמת
התרנגול. הדא היא דכתיב &#8220;מקרקר קיר&#8221; – קרקר הוא נהמת התרנגול – &#8220;ושוע אל
ההר&#8221; – עשה שַועה וצוָחה אל ההר, שאליו ברחה המטרוניתא. עשה שוָעה, צָוַח
וקרא בנהימת בכי: &#8220;איכה&#8221;, איכה אהובת נפשי, איכה יונתי, תמתי? איכה יחידתי?
אחותי, בתי, אמי לאן הלכת? לאן פנית לילך?</p>

<p>ר' פנחס פתח: &#8220;קול ברמה נשמע, נהי בכי תמרורים, רחל מבכה על בניה, מאנה להנחם על בניה כי איננו&#8221;<a href="#fn:10" id="fnref:10" title="see footnote" class="footnote"><sup>10</sup></a> –
בשעה שנחרב בית המקדש ונשרף, בא קול אל קברי האבות הראשונים ואמר: &#8220;אבות
ראשונים, אתם ישֵנים ואינכם יודעים צער העולם! בניכם, שגדלתם בצער והכנסתם
אותם לאמונה רבה של הקדוש ברוך הוא, ונהרגו והלכו בגלות בין שונאיהם, –
ידיהם קשורות לאחוריהם, מתים ברעב, בתיהם נשרפו. אן רחמיכם? אן אמונתכם?
קומו והתעוררו&#8221;. – מיד נתעוררו האבות והאמהות והלכו אל משה. אמרו לו: משה
רעיא מהימנא![<sup>567</sup>] אן הבנים? אן עזבת אותם? – מיד
נתעורר משה והלך עמהם אל יהושע. אמר לו: &#8220;בני האבות האלה, בני ישראל,
שהקדוש ברוך הוא הפקיד אותי עליהם, ואני עזבתי אותם בידך, אן הם?&#8221; – השיב
יהושע ואמר: רבינו משה! בארץ הקדושה עזבתי אותם וחלקתי להם את הארץ על פי
הגורל, כמו שצוית אותי וכלם עזבתי איש איש על נחלתו ועל גורלו&#8220;. – מיד הלכו
כלם לארץ הקדושה ומצאו אותה חרבה עד שלא נשמע בה שום קול. נכנסו אל המקדש
וראו שנשרף. עשו בו הספד, עד שנשמע הקול המר של בכים לרום שמים, וכל מלאכי
עליון בכו עמהם למעלה. נתעורר הקדוש ברוך הוא ובא אליהם ומצא אותם ממררים
בבכי בעפר המקדש אמר להם: &#8220;אהובי נפשי! מה לכם פה? מה לידידי בביתי?&#8221; – קם
אברהם סבא בראשונה ואמר לפניו: &#8220;מארי דעלמא! אתה יודע, שהלכתי לפניך בדרך
אמת. עשר פעמים נסית אותי ואני עמדתי בכל הנסיונות. בנַי איפה הם? לא שמעתי
קול דבריהם בארץ, אשר נשבעת לי, לקיים אותם בה&#8221;. – אמר לו הקדוש ברוך הוא:
&#8220;הוי אברהם אהוב נפשי, הם חטאו, עבדו עבודה זרה, ובגין כך תקף רגזי עליהם
ובגינך המתנתי להם זמן רב, ולא שבו לפני&#8221;. – כיון ששמע אברהם כך, אמר:
&#8220;יִמְחו על קדֻשת שמך את כל חטאותיהם בין העמים, עד שיהא רצונך להשיבם
אליך&#8221;. – וכן כלם עשו כזאת והלכו להם. נשארה שם רחל והרימה קול בכי
תמרורים. אמר לה הקדוש ברוך הוא: רחל, מה את מבכה? אמרה לפניו: &#8220;ולא אבכה?
בּני אן הם ומה חטאו לך?&#8221; – אמר לה: &#8220;הכניסו צרתי<a href="#fn:11" id="fnref:11" title="see footnote" class="footnote"><sup>11</sup></a> לפני, ולביתי הכניסו אותה&#8221;. – מיד אמרה: &#8220;וכי אני לא עשיתי יותר
מזה, שהכנסתי בעצמי צרתי לביתי&#8221;<a href="#fn:12" id="fnref:12" title="see footnote" class="footnote"><sup>12</sup></a> ? ואתה כתיב
בך: &#8220;רחום וחנון, ארך אפים, היה לך למחול עווֹנותיהם&#8221;. ובכל מה שאמר לה לא
קבלה תנחומים. מאי טעמא? &#8220;כי איננו&#8221; כבימים הראשונים לשכון ביניהם, כי עלה
למעלה, ומשום ש&#8221;איננו&quot; בתוך בניה, לא קבלה תנחומים. עד שנשבע לה, דכתיב:
&#8220;כה אמר ה&#8216;: מנעי קולך מבכי ועיניך מדמעה, כי יש שכר לפעולתך, נאם ה&#8217;, ושבו
מארץ אויב&#8221;<a href="#fn:13" id="fnref:13" title="see footnote" class="footnote"><sup>13</sup></a>. וכמו שעשתה רחל, כך עשתה השכינה
למעלה, ובשעה שהיתה מבכה באו אליה ששים רבוא מחנות עליונים וכלם בכו עמה.
באותה שעה נשמע קול ברקיע &#8220;עַרָבוֹת&#8221; ונזדעזעו מאתים אלף עולמות, שהיו
גנוזים מן היום שנברא העולם, עד שנשמע הקול ברוּם שמים, ששם הוא הרקיע
&#8220;כעין הקרח הנורא&#8221; שעל החיות<a href="#fn:14" id="fnref:14" title="see footnote" class="footnote"><sup>14</sup></a>, עד שנתגלתה
השכינה לרחל ואמרה לה: &#8220;מנעי קולך מבכי&#8221;, והלכה היא וכל צבאותיה לגלות והיו
צריכים להתפזר לכמה עברים, בכדי שתהיה גלות לכלם.</p>

<p>שלחו להם בני בבל לבני הארץ הקדשה:</p>

<p>לכם ראוי לבכות ולכם ראוי להספיד ולעשות אֵבל בראותכם
היכלות אמנו חרבים ומקום ערשה נהפך למקום אֵבל והיא אינה שם ופרחה מכם ואתם
אינם יודעים איפה היא. אתם אומרים שהיא עמנו בתוך הגלות וירדה לשכון
בינינו; אי הכי<a href="#fn:15" id="fnref:15" title="see footnote" class="footnote"><sup>15</sup></a> אנו צריכים לשמוח, שהרי
יחזקאל הנביא ראה אותה פה, אותה וכל צבאותיה? ודאי על זאת אנו צריכים לבכות
ולספוד כתנינים וכיעני מדבר, שהיא גורשה לחוץ מן ההיכל ואנו בגלות, הבאה
עלינו במרירות והיא רואָה אותנו בכל יום בכמה צרות, בכמה גזירות רעות,
שגוזרים עלינו בכל זמן ואינה יכולה להסיר מעלינו הצרות וכל הפגעים שאנו
סובלים.</p>

<p>שלחו להם בני הארץ הקדושה לבני בבל:</p>

<p>אמת הדבר, שאמנו ברחה וגורשה מתוך היכלה וירדה אליכם
במרירות ובקול עצוב כאשה היושבת בלי דעת וכגבר לא יוכל להושיע וראוי לכם
לספוד, אבל אנו יש לנו לבכות ולספוד בנהי ומרירות, כי אנו רואים בכל יום את
ההיכל החרב ושועלי מדבר נכנסים אליו ויוצאים ממנו ואנו רואים ובוכים, ובעוד
שאנו יושבים נבוכים ושמים פינו בעפר אנו שומעים קול הנגון של רגליה בשלש
משמרות הלילה, שאז היא יורדת ורואה את היכלה השרוף והולכת מהיכל להיכל,
ממקום למקום וגועה ומיללת ובוכה עלינו ועל נפשנו, ואנו מתעוררים לקול הנגון
של בכיה ויללתה ורוחנו הולכת אחריה ופורחת אליה, ולפי שעה היא פורחת והולכת
ואין אנו שומעים ואין אנו יודעים כלום, כי היא הולכת ואנו נשארים נבוכים,
ישנים בלי רוח, בלי דעת, צועקים ואומרים &#8220;איכה!&#8221; –</p>

<p>תנינן: בכל לילה ולילה קול מר של כאב ציון נשמע מרום רקיע
של מטה וממטה לרקיע. בתחילת הלילה בוכה השכינה ושואגת מרום רקיע למעלה. היא
יורדת למטה למקום מזבח החצון ורואה אותו חרב, והיא גועה ומיללת בקול מר
ואומרת: &#8220;מזבחי, מזבחי, שהיית מרַוֶה אותי בכמה נסכים, בכמה עוֹלות טהורות
וקדושות. מזבחי, מזבחי, שכל המלאכים הגדולים היו רָוִים ממך, אוכלים עדנים
ומחלקים מהם חלקים ברום רקיע, בך הניחו נבלות חסידים קדושים, בני שנשחטו
עליך, וַי לי מדמיהם!&#8221; – וכל המלאכים ושרי מעלה נופלים ממקומותיהם לקול
הצוָחה, יושבים בחוץ, צוחים ובוכים אותם האראלים, אשר אות השם הקדוש היתה
מתעטרת עליה ולקול בכיתם פורחת מהם אות זו. הדא הוא דכתיב: &#8220;הן אראלם צעקו
חוצה&#8221;<a href="#fn:16" id="fnref:16" title="see footnote" class="footnote"><sup>16</sup></a> – &#8220;אראלם&#8221; בלי יוד<a href="#fn:17" id="fnref:17" title="see footnote" class="footnote"><sup>17</sup></a>, &#8220;צעקו חוצה&#8221;.</p>

<p>והשכינה מיללת: &#8220;מזבחי, מזבחי, לאחרי שהרוית אותי בנִבלת
בנַי, החסידים הקדושים, שמסרו נפשם ונשמתם עליך, נִגנַזתָּ! אן אמצאך? אן
האש, שהיתה עליך?&#8221; –</p>

<p>היא גועה ומיללת ובוכה בקול עצום וששת אלפים מלאכים קדושים
בכל רוח ורוח מארבע רוחות העולם, אותם המלאכים, שהיו אוכלים את הקרבנות בכל
יום, יורדים עמה ומיללים ובוכים על מזבח העולה.</p>

<p>בחצות הלילה היא נכנסת אל הנקודה של ציון, מקום קודש
הקדשים ורואה שהוא נחרב ונתחלל וגועה ומיללת, עולה ממטה למעלה ויורדת ממעלה
למטה, מסתכלת במקום הכרובים, צוֹוַחת בקול מר ומרימה קולה ואומרת: &#8220;ערשי,
מקום מקדשי, מקום המרגליות הטובות, ששים אלף רבוא האבנים הטובות שבפרוכת
וכפורת, ובך היה בא אלי רבון העולמים, וכל מה שהייתי רוצה, היה עושה! ערשי,
ערשי! האינך זוכר, שהייתי באה אליך בחדוה ובלב טוב ואותם הכרובים היו
יוצאים לקראתי ומקישים כנפיהם בחדוה לקבל את פני? איך נשכח ארון התורה שהיה
פה? מן המקום הזה היו יוצאים מזון לכל העולם ואור וברכה לכל&#8221;. היא גועה
בבכיה וצועקת: &#8220;בעלי, בעלי! מאור עיני חָשך! אתה זוכר את הנדר שנדרת לי,
שלעולם לא תעזוב את אהבתך לי; אתה זוכר את השבועה שנשבעת לי: &#8220;אם אשכחך
ירושלם תשכח ימיני&#8221;<a href="#fn:18" id="fnref:18" title="see footnote" class="footnote"><sup>18</sup></a>, ואני הרי נשכחתי ממך!
האין אתה זוכר, שעמדנו לפניך על הר סיני ששים רבוא שקבלו אותך עליהם והיינו
הולכים אחריך לכל אשר רצית, ואותה השפחה<a href="#fn:19" id="fnref:19" title="see footnote" class="footnote"><sup>19</sup></a> הרגה
בהם לאלפים ולרבבות ולא השגחנו, ואבדו כלם במדבר ועזבת אותם שם והעליתי את
בניהם לעמוד לפניך פה, בארץ הזאת. בעלי, בעלי! זכור כמה בנים קדושים העמדתי
לפניך בכל דור ודור, בימי דוד ושלמה בנו! האין אתה זוכר, כמה טובות עשו
לפניך? האם ראוי לך לזכור חטאים ולא לזכור זכיות? אני מבקשת אותך, ואינך!
אני מבקשת את בני, ואינם! אני מבקשת את הקדושה שבמקום זה, והיא
מחוללת!&#8221;</p>

<p>בתחלת המשמרה השלישית היא יוצאה ועומדת על מקום מזבח
הקטורת וגוֹעה ומיללת ועולה למעלה ומוצאת כרוב אחד מאותם שני הכרובים שהיו
שם והיא בוכה.</p>

<p>באותה שעה יורד אליה הקדוש ברוך הוא ומדבר עמה ואומר לה:
&#8220;מנעי קולך מבכי ועיניך מדמעה, כי יש שכר לפעולתך, נאם ה', ושבו מארץ
אויב&#8221;.</p>

<p>(שם צח, צט)</p>

<blockquote>
<br />
</blockquote>

<blockquote>
<br />
</blockquote>

<div class="footnotes">
<hr />
<ol>

<li id="fn:1">
<p><strong>ספר ההספד</strong> – ספר הקינות, ספר &#8220;איכה&#8221;. <a href="#fnref:1" title="return to body" class="reversefootnote">&#160;&#8617;</a></p>
</li>

<li id="fn:2">
<p><strong>יקרא</strong> – כבוד. <a href="#fnref:2" title="return to body" class="reversefootnote">&#160;&#8617;</a></p>
</li>

<li id="fn:3">
<p>ישעיה נג, ה. <a href="#fnref:3" title="return to body" class="reversefootnote">&#160;&#8617;</a></p>
</li>

<li id="fn:4">
<p><strong>אותן המלים המרות</strong> – הדברים המרים של ספר  &#8220;איכה&#8221;. <a href="#fnref:4" title="return to body" class="reversefootnote">&#160;&#8617;</a></p>
</li>

<li id="fn:5">
<p>שם, כב, א. <a href="#fnref:5" title="return to body" class="reversefootnote">&#160;&#8617;</a></p>
</li>

<li id="fn:6">
<p>איכה א, א. <a href="#fnref:6" title="return to body" class="reversefootnote">&#160;&#8617;</a></p>
</li>

<li id="fn:7">
<p>ישעיה כב, ה. <a href="#fnref:7" title="return to body" class="reversefootnote">&#160;&#8617;</a></p>
</li>

<li id="fn:8">
<p><strong>שפולי</strong> – תחתית. <a href="#fnref:8" title="return to body" class="reversefootnote">&#160;&#8617;</a></p>
</li>

<li id="fn:9">
<p><strong>געיה</strong> – יללה. <a href="#fnref:9" title="return to body" class="reversefootnote">&#160;&#8617;</a></p>
</li>

<li id="fn:10">
<p>ירמיה לא, יד. <a href="#fnref:10" title="return to body" class="reversefootnote">&#160;&#8617;</a></p>
</li>

<li id="fn:11">
<p><strong>צרתי</strong> – עבודה זרה, האשה שאדם נושא על אשתו
נקראה &#8220;צרה&#8221; לאשתו הראשונה, ועבודה זרה היא צרה, כביכול,
לאלהים. <a href="#fnref:11" title="return to body" class="reversefootnote">&#160;&#8617;</a></p>
</li>

<li id="fn:12">
<p><strong>שהכנסתי צרתי לביתי</strong> – רחל בעצמה הכניסה &#8220;צרתה&#8221;  (לאה) לביתה. <a href="#fnref:12" title="return to body" class="reversefootnote">&#160;&#8617;</a></p>
</li>

<li id="fn:13">
<p>ירמיה לא פז. <a href="#fnref:13" title="return to body" class="reversefootnote">&#160;&#8617;</a></p>
</li>

<li id="fn:14">
<p>&#8220;<strong>כעין הקרח הנורא</strong>&#8221; שעל החיות – ע' יחזקאל א,  כב. <a href="#fnref:14" title="return to body" class="reversefootnote">&#160;&#8617;</a></p>
</li>

<li id="fn:15">
<p><strong>אי הכי</strong> – אם כן. <a href="#fnref:15" title="return to body" class="reversefootnote">&#160;&#8617;</a></p>
</li>

<li id="fn:16">
<p>ישעיה לג, ז. <a href="#fnref:16" title="return to body" class="reversefootnote">&#160;&#8617;</a></p>
</li>

<li id="fn:17">
<p><strong>בלי יוד</strong> – אות <strong>יוד</strong> של השם הקדוש <strong>הויה</strong>  פרחה מהם. <a href="#fnref:17" title="return to body" class="reversefootnote">&#160;&#8617;</a></p>
</li>

<li id="fn:18">
<p>תהלים קלז, ה. <a href="#fnref:18" title="return to body" class="reversefootnote">&#160;&#8617;</a></p>
</li>

<li id="fn:19">
<p><strong>השפחה</strong> – סטרא אחרא. <a href="#fnref:19" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/48151">https://benyehuda.org/read/48151</a></div></body></html>