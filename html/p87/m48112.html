<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>רקיעים, ארצות, גן עדן של מטה, נשמות הצדיקים וטל</title>
	<meta name="author" content="עזריאל נתן פרנק"/>
</head>
<body>

<p>פתח ר' אבא ואמר:</p>

<p>כתיב: &#8220;השמים שמים לה' והארץ נתן לבני אדם&#8221;<a href="#fn:1" id="fnref:1" title="see footnote" class="footnote"><sup>1</sup></a>
– בפסוק זה יש להתבונן: הכי היה צריך לומר: &#8220;השמים לה'&#8221;,
מאי &#8220;השמים שמים&#8221;? אלא יש שמים ויש שמים. שמים למטה וארץ למטה מהם, שמים
למעלה וארץ למטה מהם, וכל המדרגות העליונות והתחתונות כלן הן באופן זה אלו
בתוך אלו. הרקיעים של מטה הם עשר יריעות, כמה דאת אמר: &#8220;נוטה שמים
כיריעה<a href="#fn:2" id="fnref:2" title="see footnote" class="footnote"><sup>2</sup></a>&#8221;, וקודשא בריך הוא עשה אותם ואת מחנות
המלאכים אשר בהם לנהוג את הארץ של מטה. הרקיע התשיעי מנהיג את הרקיעים
התחתונים ממנו. הרקיע העשירי הוא העיקר. ובכל הרקיעים מחנות של ממונים, עד
הרקיע השביעי. מן השביעי ומעלה יש אור המתפּשט למטה מתוך הכסא העליון ומאיר
לעשירי, והעשירי נותן מן האור שהוא מקבל – לתשיעי, והתשיעי לשמיני ולמטה.
כשמתפקדים חילות הכוכבים, מוציא אותם האור שברקיע השמיני ונותן כחו לכל אחד
ואחד מהם להתמנות במקום שהוא צריך להתמנות, דכתיב &#8220;המוציא במספר צבאם, לכלם
בשם יקרא, מרב אונים ואמיץ כח<a href="#fn:3" id="fnref:3" title="see footnote" class="footnote"><sup>3</sup></a>&#8221; – &#8220;מרב אונים&#8221; זהו הזֹהר של מעלה הנקרא &#8220;רב אונים&#8221; והוא &#8220;המוציא במספר צבאם&#8221;.</p>

<p>ובכל רקיע ורקיע יש ממונה על העולם ועל הארץ לנהוג הכל,
מלבד ארץ ישראל, שאין נוהג אותה לא ממונה ולא כח אחר, אלא קודשא בריך הוא
לבדו.</p>

<p>ואם תאמר: הֵיך שורה לחִנם רקיע על ארץ ישראל? והרי מטר
וטל יורדים מן הרקיע על ארץ ישראל כמו על שאר ארצות! אלא בכל רקיע ורקיע יש
ממונים שולטים על העולם והממונה השולט בכל רקיע ורקיע נותן מן הכוח שיש לו
לרקיע, שהוא ממונה עליו, ורקיע זה נוטל מאותו ממונה ונותן לארץ שתחתיו, ועל
ידי אותו ממונה אינו נוטל, אלא מן התמצית<a href="#fn:4" id="fnref:4" title="see footnote" class="footnote"><sup>4</sup></a> של
מעלה. אבל על הרקיע של הארץ הקדושה אין שום ממונה ושום כח אחר שולט אלא
קודשא בריך הוא לבדו והוא הפוקד את הארץ הקדושה על ידי אותו רקיע.</p>

<p>בכל רקיע ורקיע יש פתחים ידועים ושלטונו של כל ממונה וממונה הוא מפתח אחד עד פתח שני ולהלן<a href="#fn:5" id="fnref:5" title="see footnote" class="footnote"><sup>5</sup></a> מאותו פתח אינו שולט אפילו כמלא נימא,<a href="#fn:6" id="fnref:6" title="see footnote" class="footnote"><sup>6</sup></a> ואין ממונה
אחד נכנס בתחומו של פתח חברו, מלבד כשנִתנה הרשות לאחד לשלוט על חברו,
וכדין שולטים המלכים שבארץ אחד על חברו.</p>

<p>באמצעיתם של כל הרקיעים יש פתח אחד הנקרא בשם &#8220;גבילון&#8221;
ותחת הפתח הזה יש שבעים פתחים אחרים למטה ושבעים ממונים שומרים על אותו פתח
במרחק של שני אלפים אמות ואינם קרֵבים אליו. ומאותו פתח עולה דרך למעלה
למעלה, עד שהוא מגיע אל תוך הכסא העליון. ומאותו פתח נמשכים דרכים אל כל
צִדי הרקיע, עד השער של הפתח הנקרא &#8220;מגדון&#8221;, ששם הוא סיום<a href="#fn:7" id="fnref:7" title="see footnote" class="footnote"><sup>7</sup></a>
הרקיע של תחום ארץ ישראל. וכל אותם שבעים הפתחים הרשומים
בפתח הנקרא &#8220;גבילון&#8221;, כלם רשומים בכסא הקדוש וכלם נקראים &#8220;שערי צדק&#8221; ואין
ממונה אחר, מלבד הקדוש ברוך הוא, שולט עליהם. וקודשא בריך הוא פוקד את ארץ
ישראל על ידי אותו רקיע מפתח לפתח, כפי הצורך, ומן התמצית של אותה פקידה
נוטלים אותם שבעים ממונים ונותנים לכל הממונים האחרים.</p>

<p>גן העדן של מטה – הרקיע אשר עליו, רזים עליונים יש בו.
כשעשה קודשא בריך הוא רקיע, הביא אש ומים מתוך כסא הכבוד שלו וחִבר אותם
יחדו ועשה מהם רקיע למטה, ונתפשט הרקיע, עד שהגיע לאותו המקום של גן העדן
וישב. מה עשה הקדוש ברוך הוא? – נטל משמים עליונים וקדשׁים אש ומים אחרים
דמשתכחין ולא משתכחין, דאתגליָן ולא אתגליָן<a href="#fn:8" id="fnref:8" title="see footnote" class="footnote"><sup>8</sup></a> ומהם עשה יריעת הרקיעו ומתח<a href="#fn:9" id="fnref:9" title="see footnote" class="footnote"><sup>9</sup></a> אותה על הגן של מטה וחִבר אותה ברקיע האחר.</p>

<p>ארבעה גַוָנים<a href="#fn:10" id="fnref:10" title="see footnote" class="footnote"><sup>10</sup></a> יש באותה
יריעת הרקיע שעל הגן: לבן ואדום, ירוק ושחור. אצל הגונים האלה יש ארבעה
פתחים למטה מאותה יריעת הרקיע בארבעה הצדדים של הרקיע אשר ממעל לגן והם
מאותם אש ומים, שמהם נעשה הרקיע. ונפתחים ארבעה אורות בארבעה הפתחים. בצד
ימין של הפתח &#8220;גבילון&#8221;, מתוך הרקיע של צד ימין, מאירים שני אורות בשני
פתחים: בפתח של ימין ובפתח של צד הפנים<a href="#fn:11" id="fnref:11" title="see footnote" class="footnote"><sup>11</sup></a>. בתוך
האור המאיר לצד ימין נרשמת אות אחת מאירה ולוהטת ומתנוצצת בנצוצות של אותו
אור וזוהי אות <strong>מ</strong>, והיא נמצאת באמצעיתו של אותו אור שבפתח. אות זו עולה
ויורדת ואינה עומדת במקום אחד. אותו אור נוטל אות זו ומוציא אותה, ועל כן
אינה עומדת במקום אחד. בתוך האור המאיר בפתח של צד הפנים נרשמת אות אחת,
המאירה ולוהטת ומתנוצצת בנצוצות של אותו אור, וזוהי אור <strong>ר</strong>, ועִתים היא
נראה אות <strong>ד</strong> ונמצאת באמצעיתו של אותו אור שבפתח והיא עולה ויורדת, עתים
מתגלה ועתים אינה מתגלה ואינה עומדת במקום אחד.</p>

<p>בשעה שנשמת צדיק נכנסת לגן עדן, יוצאות אותן שתי האותיות
מתוך אותם האורות ועולות על הנשמה והן עולות ויורדות. כדין יוצאות מאותם
שני הפתחים שתי מרכבות: מרכבה אחת עליונה והיא מרכבת <strong>מיכאל</strong> שר השרים;
המרכבה השניה היא של הממונה הגדול &#8220;בואל&#8221;, והוא המשמש</p>

<p>הנכבד <strong>רפאל</strong>, והמלאכים האלה יורדים ונצבים לפני הנשמה
ואומרים לה: &#8220;שלום בואך, יבוא שלום, יבוא שלום!&#8221; כדין עולות אותן שתי
אותיות אל מקומן ונגנזים אותם האורות של שני הפתחים.</p>

<p>בשני פתחים אחרים שני אורות אחרים לוהטים מאור האש שבשני
הפתחים האלה מצד שמאל ומאחור. שתי אותיות אחרות לוהטות באותם האורות
ומתנוצצות בתוכם. אות אחת <strong>ג</strong> ואות אחת <strong>נ</strong>. וכשהאותיות הראשונות
חוזרות למקומן, אותן שתי האותיות האחרונות, המתנוֹצצות, עולות ויורדות,
יוצאות מאותם האורות ובאות אל הנשמה. כדין יורדות שתי מרכבות מאתם הפתחים.
מרכבה אחת היא מרכבת <strong>גבריאל</strong> המלאך הגדול והנכבד. המרכבה השנית היא
מרכבה קדושה אחרת, מרכבת <strong>נוריאל</strong> המלאך הגדול. והמלאכים האלה יורדים
ועומדים ליד הנשמה והאותיות שבות למקומן. כדין עולות שתי המרכבות אל תוך
היכל טמיר אחד של הגן,הנקרא &#8220;אהלות&#8221;, שבו גנוזים שנים עשר מיני בשמים וכל
הלבושים ההגונים להלביש בהם כל נשמה ונשמה כראוי. בלבוש שהנשמה מקבלת,
נרשמים כל המעשים הטובים שעשה הצדיק בעל הנשמה בעולם הזה, והמעשים האלה
מכריזים: &#8220;זהו לבושו של פלוני!&#8221; והמלאכים נוטלים אותו לבוש ומלבישים בו את
נשמת הצדיק שבגן כדיוקנו בעולם הזה. לאחרי שהנשמה נתלבשה בלבוש זה, נותנים
לה מקום כפי הראוי לה. אז יורדות כל אותן האותיות ועולות אותן
המרכבות.</p>

<p>אותו רקיע חוזר שתי פעמים בכל יום עם המשא של הרקיע המתדבק
בו ואינו יוצא מחוץ לגן. הוא מרֻקם בכִל מיני גַוָנים ושתים ועשרים אותיות
חקֻקות בו. כל אות ואות נוטפת על הגן טל מטל של מעלה, ובאותו הטל של
האותיות מתרחצות הנשמות, והן נרפאות לאחרי שהן טובלות בנהר דינור, בכדי
להטהר.</p>

<p>וטל אינו יורד, אלא מתוך אותן האותיות, הרשֻמות והחקֻקות
באותו רקיע, ומשום שאותן האותיות הן כל התורה ואותו רקיע הוא רז התורה,
שהרי מן האש והמים של התורה נעשה, ועל כן הן מורידות טל על כל העוסקים
בתורה לשמה בעולם הזה, ודברי התורה שלהם נרשמים בגן עדן ועולים עד אותו
רקיע ונוטלים מאותן האותיות את הטל להזין את הנשמה.</p>

<p>באמצעיתו של אותו רקיע נמצא פתח אחד כנגד פתח ההיכל של
מעלה, ודרך פתח זה פורחות הנשמות מן הגן של מטה למעלה דרך עמוד אחד הנעוץ
בגן ומגיע עד הפתח. אל תוך הרקיע נכנסים דרך אותו פתח שבאמצעיתו שלשה
גַוָנים של אור מחֻברים כאחד והם מאירים לגונים של אותו עמוד, ומזיו עליון
זה מאירים פני הצדיקים בכל שעה. אבל בכל שבת ושבת ובכל ראש חדש וראש חדש
מתגלָה השכינה באותו רקיע יותר מבשאר העתים וכל הצדיקים באים ומשתחוים לה.
זכאי חלקו של מי שזכה לאותם לבושים שאמרנו, שהצדיקים מתלבשים בהם בגן עדן
של מטה, אותם הלבושים של מעשים טובים, שהאדם עושה בעולם הזה.</p>

<p>כשהנשמה עולה באותו הפתח של הרקיע, מוכנים לה למעלה לבושים
אחרים נכבדים ועליונים, והם מן הרצון וכַוָנַת הלב בתורה ובתפלה. כי כשרצון
זה עולה למעלה מתעטר בו מי שמתעטר ונשאר חלק לאדם בעליו, ומן החלק הזה
נעשים לבושים של אור, שבהם מתלבשת הנשמה ועולה למעלה. הלבושים הראשונים
נעשים, כמו שאמרנו, ממעשים טובים, אבל הלבושים האלה נעשים רק מרצון הרוח,
בכדי שהנשמה תוכל להתקַיֵם בהם בין המלאכים, שהם רוחות קדושים.</p>

<p>&#8220;ונהר יֹצא מעדן להשקות את הגן, ומשם יפרד והיה לארבעה ראשים&#8221;<a href="#fn:12" id="fnref:12" title="see footnote" class="footnote"><sup>12</sup></a> – &#8220;עדן&#8221; זהו סוד עליון ולעין החכמה לא נתנה הרשות לשלוט בו<a href="#fn:13" id="fnref:13" title="see footnote" class="footnote"><sup>13</sup></a>. אלמלי נִתן מקום זה
שלמטה להִגלות, אוף הכי היה נמסר להגלות גם מקום העדן העליון והקדוש, ולמען
הַסתֵר כבוד העדן העליון והקדוש, נסתר ונגנז העדן התחתון, שאותו נהר נמשך
ויוצא ממנו ועל כן לא נתן להגלות אפילו לאותן הנשמות שבגן העדן.</p>

<p>וכמו שאותו נהר מתפרש ויוצא להשקות את הגן העליון, הכי נמי<a href="#fn:14" id="fnref:14" title="see footnote" class="footnote"><sup>14</sup></a> מתוך אותו פתח שבאמצע הגן יוצא אור אחד,
המתפרש לארבעה צדדים בארבעה פתחים שאמרנו, שבהם נמצאות אותן האותיות
הרשומות.</p>

<p>ואותו אור, המתפרש לארבעה אורות מתנוצצים יוצא מעדן, שהוא
נקודה המזהירה ממטה למעלה ונעשתה &#8220;עדן&#8221; בכדי להאיר, ואין מי שיוכל לראות
ולדעת אותה נקודה, מלבד אותו האור המתפשט ממנה, שלפניו משתחוים אותם
הצדיקים שבגן עדן, כמו שאמרנו.</p>

<p>אותה נקודה היא גן לגַבֵּי<a href="#fn:15" id="fnref:15" title="see footnote" class="footnote"><sup>15</sup></a> העדן העליון, שלא נִתַּן להכירו ולהסתכל בו. – על כל זאת כתיב:
&#8220;עין לא ראתה, אלהים זולתך&#8221;<a href="#fn:16" id="fnref:16" title="see footnote" class="footnote"><sup>16</sup></a>.</p>

<p>ואותו הנהר היוצא מעדן רז הוא לחכמים, רז הצפון בפסוק &#8220;והשביע בצחצחות נפשך&#8221;<a href="#fn:17" id="fnref:17" title="see footnote" class="footnote"><sup>17</sup></a><sup>.</sup> הנשמה היוצאת מן
העולם החשוך הזה חושקת לראות באור העולם העליון. כבר נש זה החושק למים
בהיותו</p>

<p>צמא, כך כל נשמה ונשמה היא &#8220;צחצחות&#8221; כמה שנאמר: &#8220;צִחֵה צָמָא&#8221;<a href="#fn:18" id="fnref:18" title="see footnote" class="footnote"><sup>18</sup></a> – צמא לאותה הצחות<a href="#fn:19" id="fnref:19" title="see footnote" class="footnote"><sup>19</sup></a> של אורות הגן והרקיע והיכלי הגן. וכל אותן נשמות יושבות בלבושי
יקר שלהן אצל אותו הנהר, ואלמלא אותם לבושים לא היו יכולות לסבול. אבל
בלבושים הן נחות ורָוֹת<a href="#fn:20" id="fnref:20" title="see footnote" class="footnote"><sup>20</sup></a> אותה צחות ויכולות לסבול. ונהר זה הוא תקונן של הנשמות, שעל ידו
הן נחות, נִזוֹנות ונהנות מאותה הצחות.</p>

<p>ואותו נהר עליון של מעלה מוציא נשמות והן פורחות ממנו אל
הגן של הנהר שלמטה, ואחרי שהן רָוֹת שם מן הצחות של מטה, הן יכולות לעלות
למעלה ולהנות מאותה הצחות שלמעלה.</p>

<p>לאותו העמוד שבפתח אשר באמצע הרקיע, שבו הנשמות עולות, יש
מסביב ענן ועשן ונֹגה. ענן ועשן מחוץ ונגה מבפנים, בכדי לכסות על הנשמות
העולות למעלה, שלא תהיינה נראות לאותן היושבות למטה. והכא רזי דרזין:
&quot;כשאותה נקודה רוצה להתקשט בשבתות ובמועדים ובחגים, היא שולחת ארבעה פנים
של נשר והם נצבים על ההיכל הנקרא &#8220;דרור&#8221; ונותנים קול, ואין מי שישמע את
הקול, מלבד הנשמות הראויות לעלות, והן נקבצות שם וארבעה פנים אלו נוטלים
אותן ומעלים אותן אל תוך אותו עמוד, ובאותה שעה עולה אותו עמוד אשר לו ענן
ואש ועשן, ונגה בפנים. כיון שנשמות אלו עולות עד אותו פתח שברקיע אז סובב
רקיע זה סביב הגן שלש פעמים ולקול הנגון של הסִבוב יוצאות כל אותן נשמות
ושומעות אותו קול הנגון ורואות את העמוד, המעלה אש וענן ועשן ונגה לוהט,
וכלן משתחות. כדין עולות הנשמות באותו פתח עד שהן באות אל תוך עִגול, הסובב
באותה נקודה. אז הן רואות מה שרואות ומתוך האור והשמחה שלהן ממה שראו, הן
עולות ויורדות, מתקרבות ומתרחקות, והנקודה משתוקקת להן ומתקשטת באור. כדין
לובש קנאה צדיק עליון אחד והוא מסתכל באותה וביפיה של אותה נקודה ואוחז בה
ומעלה אותה אליו ואז מאיר אור באור ושניהם נעשים אור אחד.</p>

<p>באותה שעה פותחים כל צבאות השמים ואומרים:</p>

<p>– זכאים אתם, צדיקים שומרי תורה! זכאים העוסקים בתורה! חדות אלהיכם בכם! אתם העטרה, שמלככם מתעטר בה!</p>

<p>(ויקהל רט, ריא)</p>

<blockquote>
<br />
</blockquote>

<div class="footnotes">
<hr />
<ol>

<li id="fn:1">
<p>תהילים קטו, טז <a href="#fnref:1" title="return to body" class="reversefootnote">&#160;&#8617;</a></p>
</li>

<li id="fn:2">
<p>תהלים קד, ב. <a href="#fnref:2" title="return to body" class="reversefootnote">&#160;&#8617;</a></p>
</li>

<li id="fn:3">
<p>ישעיה מ, כו <a href="#fnref:3" title="return to body" class="reversefootnote">&#160;&#8617;</a></p>
</li>

<li id="fn:4">
<p><strong>מן התמצית</strong> – מן השִירַיִם, השאֵרית. <a href="#fnref:4" title="return to body" class="reversefootnote">&#160;&#8617;</a></p>
</li>

<li id="fn:5">
<p><strong>ולהלן</strong> – והלאה. <a href="#fnref:5" title="return to body" class="reversefootnote">&#160;&#8617;</a></p>
</li>

<li id="fn:6">
<p><strong>כמלא נימא</strong> – כרחבה של שערה. <a href="#fnref:6" title="return to body" class="reversefootnote">&#160;&#8617;</a></p>
</li>

<li id="fn:7">
<p><strong>סיום</strong> – סוף. <a href="#fnref:7" title="return to body" class="reversefootnote">&#160;&#8617;</a></p>
</li>

<li id="fn:8">
<p><strong>דמשתכחין ולא משתכחין וכו'</strong> – הנמצאים ואינם  נמצאים, הגלוים ואינם גלוים. <a href="#fnref:8" title="return to body" class="reversefootnote">&#160;&#8617;</a></p>
</li>

<li id="fn:9">
<p><strong>מתח</strong> – פשט. <a href="#fnref:9" title="return to body" class="reversefootnote">&#160;&#8617;</a></p>
</li>

<li id="fn:10">
<p><strong>גָוַנים</strong> – צבעים. <a href="#fnref:10" title="return to body" class="reversefootnote">&#160;&#8617;</a></p>
</li>

<li id="fn:11">
<p><strong>צד הפנים</strong> – הצד שהוא פני הגן. <a href="#fnref:11" title="return to body" class="reversefootnote">&#160;&#8617;</a></p>
</li>

<li id="fn:12">
<p>בראשית ב, י. <a href="#fnref:12" title="return to body" class="reversefootnote">&#160;&#8617;</a></p>
</li>

<li id="fn:13">
<p>אפילו החכמים אינם יכולים לראותו, או לדעת איפה  הוא. <a href="#fnref:13" title="return to body" class="reversefootnote">&#160;&#8617;</a></p>
</li>

<li id="fn:14">
<p><strong>הכי נמי</strong> – כך גם. <a href="#fnref:14" title="return to body" class="reversefootnote">&#160;&#8617;</a></p>
</li>

<li id="fn:15">
<p><strong>לגַבֵי</strong> – אצל, כנגד (בגן שלמטה הוּא פחות
בערכו מן העדן, הנקודה, והנקודה שלמטה היא, &#8220;גן&#8221; – פחותה בערכה מן העדן
העליון). <a href="#fnref:15" title="return to body" class="reversefootnote">&#160;&#8617;</a></p>
</li>

<li id="fn:16">
<p>ישעיה סד, ג. <a href="#fnref:16" title="return to body" class="reversefootnote">&#160;&#8617;</a></p>
</li>

<li id="fn:17">
<p>שם נח, יא. <a href="#fnref:17" title="return to body" class="reversefootnote">&#160;&#8617;</a></p>
</li>

<li id="fn:18">
<p>שם ה, יג. <a href="#fnref:18" title="return to body" class="reversefootnote">&#160;&#8617;</a></p>
</li>

<li id="fn:19">
<p><strong>הצחות</strong> – הזוהר. <a href="#fnref:19" title="return to body" class="reversefootnote">&#160;&#8617;</a></p>
</li>

<li id="fn:20">
<p><strong>רָות</strong> – שותות די צרכן. <a href="#fnref:20" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/48112">https://benyehuda.org/read/48112</a></div></body></html>