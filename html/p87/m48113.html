<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>הדרך אל גן עדן</title>
	<meta name="author" content="עזריאל נתן פרנק"/>
</head>
<body>

<p>ר' אלעזר ור' אבא היה מהלכים בדרך. פגע בהם יועזר בן יעקב והלך אתם, ובלכתם סִפר להם:</p>

<p>פעם אחת הייתי מהלך במדבר וראיתי אילן אחד נחמד למראה
ומערה תחתיו. קרבתי אל האילן וראיתי אותה מערה והיא מעלה ריחות מכל מיני
הריחות שבעולם. חִזקתי את עצמי ונכנסתי לאותה מערה וירדתי במדרגות ידועות
אל מקום אחד, שהיו בו אילנות רבים וריחות ובשמים שלא יכולתי לסבול אותם.
ושם ראיתי בר נש אחד ושרביט אחד בידו, והיה עומד בפתח אחד. כיון שראה אותי
תמה וקם לקראתי. אמר לי: &#8220;מה לך פה ומי אתה?&#8221; יראתי מאד. אמרתי לו: &#8220;אחד מן
החבריָא אני. כך וכך ראיתי במדבר וירדתי פה.&#8221; אמר לי: &#8220;הואל ומן חבריָא
אתה, קח מגִלת הכתב הזה ותן אותה לחבריָא, לאותם היודעים רזים של רוחות
הצדיקים&#8221;. הכה אותי בשרביט שבידו ויָשנתי. אז ראיתי בשנתי כמה חילות
ומחנות, שהיו באים בדרך אל אותו מקום. ואותו בר נש הכה בשרביטו ואמר: &#8220;בדרך
האילנות לכו!&#8221; בלכתם פרחו פתאום באויר ועלו ולא ידעתי לאיזה מקום פרחו.
ושמעתי קולות של מחנות רבים ולא ידעתי מאין הם הקולות האלה. התעוררתי ולא
ראיתי כלום, ויראתי. אדהכי ראיתי אותו בר נש. אמר לי: &#8220;ראית דְבַר מה?&#8221;
אמרתי לו: כך וכך ראיתי. אמר: &#8220;בדרך זה הולכות רוחות הצדיקים ועולות אל גן
העדן. השתא קח את מגִלת הכתב הזאת ותן אותה לחבריָא&#8221;.</p>

<p>נגשו אליו ר' אלעזר ור' אבא ונשקוהו, והוא הוציא את מגִלת הכתב ונתן אותה להם.</p>

<p>כיון שנטל ר' אלעזר את המגִלה ופתח אותה, יצא עמוד אש והקיף אותו. ראה בה מה שראה ופרחה מידו.</p>

<p>בכה ר' אלעזר ואמר:</p>

<p>– מי יכול לעמוד על גנזי המלך? זכאי דרך זה וזכאית שעה זו, שפגעתי בך.</p>

<p>מאותו היום היה ר' אלעזר שמח ולא אמר לחבריו כלום מכל אשר ראה באותה מגלה.</p>

<p>(שמות יג).</p>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/48113">https://benyehuda.org/read/48113</a></div></body></html>