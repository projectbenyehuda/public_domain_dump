<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>&quot;צדקה תציל ממות&quot;</title>
	<meta name="author" content="עזריאל נתן פרנק"/>
</head>
<body>

<p>ר' חִיָא ור' יוסי היו מהלכים בדרך. פגעו בהר אחד ומצאו שני אנשים הולכים. אדהכי ראו אדם אחר בא ואומר לשני האנשים:</p>

<p>– בבקשה מכם: הבו לי מזון ופת לחם, כי זה שני ימים אני תועה במדבר ולא אכלתי כלום.</p>

<p>הוציא אחד משני האנשים מזון מאשר לקח אתו לדרכו, נתן לו, האכילהו והשקהו.</p>

<p>אמר לו חברו:</p>

<p>– מה אתה עושה במזון זה? הרי אני כבר אכלתי את המזון שלי.</p>

<p>אמר לו:</p>

<p>– ומה לי ולך? אני נותן את שלי.</p>

<p>ישב האיש אצל המִסכן, עד שאכל ושבע ואת הלחם הנשאר נתן לו לדרכו, והלך לו.</p>

<p>אמר ר' חיא:</p>

<p>– לא רצה קודשא בריך הוא, שדבר זה יהיה נעשה על ידינו.</p>

<p>אמר ר' יוסי:</p>

<p>– דלמא דין נגזר על האיש הזה ורצה הקדוש ברוך הוא להזמין לו את הדבר הזה, בכדי להציל אותו.</p>

<p>בלכתם נחלש האיש ההוא בדרך, אמר לו חברו:</p>

<p>– הלא אמרתי לך, שלא תתן את לחמך לאחר.</p>

<p>אמר ר' חיא לר' יוסי:</p>

<p>– הרי יש לנו מזונות. נִתֵּן לו לאכול.</p>

<p>אמר ר' יוסי!</p>

<p>– האַתה רוצה להוציא ממנו את זכותו?<a href="#fn:1" id="fnref:1" title="see footnote" class="footnote"><sup>1</sup></a> נלך ונראה מה יהיה אתו, כי ודאי שהמות החזיק בו והקדוש ברוך הוא
רצה להזמין לו זכות, בכדי שינצל.</p>

<p>אדהכי ישב האיש ההוא תחת אילן ונרדם, וחברו נתרחק ממנו וישב בדרך אחרת.</p>

<p>אמר ר' יוסי לר' חיא:</p>

<p>– השתא נשב ונראה. ודאי שקודשא בריך הוא יַקרה לו נס.</p>

<p>ישבו והמתינו. פתאום ראו עַרְוָד<a href="#fn:2" id="fnref:2" title="see footnote" class="footnote"><sup>2</sup></a> עומד אצלו עם הארס שלו.</p>

<p>אמר ר' חיא:</p>

<p>וַי על האיש הזה, שהשתא ימות!</p>

<p>אמר ר' יוסי:</p>

<p>– זכאי איש זה, שהקדוש ברוך הוא יַקרה לו נס.</p>

<p>אדהכי ירד מן האילן נחש אחד ורצה להרוג את האיש. קם אותו עַרְוָד על הנחש, הכה על ראשו, הרג אותו והלך לו.</p>

<p>אמר ר' יוסי:</p>

<p>ולא אמרתי לך, שקודשא בריך הוא רוצה להזמין לו נס ושלא תוציא את זכותו ממנו?</p>

<p>נעור האיש ההוא משנתו והלך לו. אחזו בו ר' חיא ור' יוסי ונתנו לו לאכול. לאחר שאכל הראהו את הנס.</p>

<p>אמר ר' יוסי:</p>

<p>– עליו נאמר: &#8220;וצדקה תציל ממות&#8221;<a href="#fn:3" id="fnref:3" title="see footnote" class="footnote"><sup>3</sup></a>. – צדקה היא עץ החיים והוא קם על המות ונטל את הנאחזים בו
ומצילם מידו.</p>

<p>(בהר קי, קיא).</p>

<blockquote>
<br />
</blockquote>

<div class="footnotes">
<hr />
<ol>

<li id="fn:1">
<p><strong>להוציא ממנו את זכותו</strong> – אם יתן לו לאכול לא  יסבול יסורי רעב ולא תהיה לו זכות מזה שנתן מזונו לרעב. <a href="#fnref:1" title="return to body" class="reversefootnote">&#160;&#8617;</a></p>
</li>

<li id="fn:2">
<p><strong>ערוד</strong> – נחש=שרף. <a href="#fnref:2" title="return to body" class="reversefootnote">&#160;&#8617;</a></p>
</li>

<li id="fn:3">
<p>משלי ו, ב. <a href="#fnref:3" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/48155">https://benyehuda.org/read/48155</a></div></body></html>