<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>מול פתחי היכל</title>
	<meta name="author" content="אלתר לוין"/>
</head>
<body>

<blockquote>
<p>&quot;בֵּין שֻׁלְחַן זָהָב וּמְנוֹרַת זָהָב טָהוֹר</p>
</blockquote>

<blockquote>
<p>&quot;עוֹמֵד מִזְבַּח זָהָב;</p>
</blockquote>

<blockquote>
<p>&quot;יוֹם וְלַיְלָה לְבָבוֹת חַמִּים, רוֹתְחִים</p>
</blockquote>

<blockquote>
<p>&quot;לְקָרְבָּן עָלָיו עוֹלִים.</p>
</blockquote>

<blockquote>
<p>&quot;אֲנִי בַכֶּבֶשׁ עוֹלֶה, הָעֵצִים עַל הַמְּדוּרָה,</p>
</blockquote>

<blockquote>
<p>&quot;עַל מַחְתַּת דִּשּׁוּן</p>
</blockquote>

<blockquote>
<p>&quot;בִּידֵי כֹּהֵן גָּדוֹל, עוֹלָה לָהּ נִשְׁמָתִי,</p>
</blockquote>

<blockquote>
<p>&quot;בְּרֶמֶץ לֹא עֻמָּמָה!</p>
</blockquote>

<blockquote>
<p>&quot;בְּלִשְׁכַּת נָזִיר, שָׁמָּה, מֵאֶפְרָתִים צָעִיר</p>
</blockquote>

<blockquote>
<p>&quot;שָׂרַף אֶת תַּלְתַּלָּיו;</p>
</blockquote>

<blockquote>
<p>&quot;עַל תַּלְתַּלָּיו אֵבְךְּ, אוֹרִיד אֶת הַדִּמְעָה,</p>
</blockquote>

<blockquote>
<p>&#8220;אֲכַבֶּה אֶת הַדְּלֵקָה&#8230;&#8221;
<br><br />
שָׁלוֹם לְךָ, הֵיכָל!</p>
</blockquote>

<blockquote>
<p>עָלֶיךָ שֶׁמֶשׁ אשֶׁר אַפַּדְנוֹ נָטַע</p>
</blockquote>

<blockquote>
<p>וְסַהַר חֶסֶד נָטָה לָלוּן;</p>
</blockquote>

<blockquote>
<p>צַפְרִירִים גְנוּזִים בְּךָ וַאֲוִיר רַחֲמִים יוֹצֵא</p>
</blockquote>

<blockquote>
<p>לִקְרַאת אוֹרוֹת לֹא מֵעוֹלָם זֶה.</p>
</blockquote>

<blockquote>
<p>מַרְאוֹת בְּךָ וּצְלִילִים לְךָ אֲלֵיהֶם זְקוּקִים</p>
</blockquote>

<blockquote>
<p>עֵין נְפִילִים וּבְרַק אַדִּירֵי נֵצַח!</p>
</blockquote>

<blockquote>
<p>כְּרוּבִים שְׂבֵעֵי יָמִים, זִקְנֵי דוֹרוֹת,</p>
</blockquote>

<blockquote>
<p>חוֹפְפִים עָלֶיךָ מֵעַל כַּפֹּרֶת,</p>
</blockquote>

<blockquote>
<p>יוֹצְאִים לָשׁוּט</p>
</blockquote>

<blockquote>
<p>בִּמְשֹׁךְ חֲצוֹצְרָה בְּפִי כֹהֵן עֶלְיוֹן,</p>
</blockquote>

<blockquote>
<p>בְּרֶטֶט הַכּוֹכָבִים, עִם נְגִינוֹת לַיְלָה,</p>
</blockquote>

<blockquote>
<p>לְעוֹרֵר נָבִיא קַדְמוֹן&#8230;</p>
</blockquote>

<blockquote>
<p>אַתָּה שְׁבִיל הַנֵּצַח לַהֲלִיכוֹת אֱלֹהִים,</p>
</blockquote>

<blockquote>
<p>הֲדוֹם לְרַגְלָיו, הַסְּדָן לְהַכּוֹת בַּכָּף,</p>
</blockquote>

<blockquote>
<p>לְצַוּוֹת עַל הַמְּנוּחָה וְעַל הַקְּדוּשָׁה</p>
</blockquote>

<blockquote>
<p>עַל כָּל בָּאֵי עוֹלָם!</p>
</blockquote>

<blockquote>
<p>עַמּוּד נִשָּׂא אַתָּה, רֹאשְׁךָ הַשָּׁמַיִם,</p>
</blockquote>

<blockquote>
<p>עָלָיו עוֹבֵר עִבְרִי בְרוּחַ וּבִדְמָמָה</p>
</blockquote>

<blockquote>
<p>מְתַוֵּךְ בֵּין אֵל וּבֵין הָאָדָם!..</p>
</blockquote>

<blockquote>
<p>שָׁלוֹם לְךָ, זוֹרֵע זָהָב, מַצְמִיחַ אֵל בִּלְבָבִי!</p>
</blockquote>

<blockquote>
<p>אֲשֶׁר הַקֶּשֶׁת נִרְאֵית בְּךָ אַחֲרֵי מַבּוּל שִׁירָה</p>
</blockquote>

<blockquote>
<p>שָׁטַף אוֹתְךָ, גַּם אוֹתָנוּ!</p>
</blockquote>

<blockquote>
<p>בְּךָ הַקֶּסֶת נוֹצְרָה, חָקְקָה הַגְּוִילִים</p>
</blockquote>

<blockquote>
<p>כּוֹבְשֵׁי רוּחַ אֱנוֹשׁ;</p>
</blockquote>

<blockquote>
<p>אַתָּה הָאָבְנָיִם, נְבִיאִים בְּךָ קֹרָצוּ</p>
</blockquote>

<blockquote>
<p>וּקְדוֹשִׁים רַבִּים הָיוּ מַעֲרָבְךָ</p>
</blockquote>

<blockquote>
<p>לְפַרְנֵס נֶפֶשׁ עַל אִיִּים וַאֲרָצוֹת!</p>
</blockquote>

<blockquote>
<p>שָׁלוֹם לְךָ! חֵיק אֵל וּמֶלֶךְ הַמָּשִׁיחַ</p>
</blockquote>

<blockquote>
<p>בּוֹ מִתְחַטֵּא יְקִיר יַלְדֵי דוֹרוֹת,</p>
</blockquote>

<blockquote>
<p>עָמַד בְּסוֹד אֲצִילִים</p>
</blockquote>

<blockquote>
<p>וַיַּחְמֹס שַׁרְבִיט חֶסֶד הָרוֹדֶה בַנְּשָׁמוֹת,</p>
</blockquote>

<blockquote>
<p>מֵעִמְקֵי שְׁמֵי הָרְקִיעִים!</p>
</blockquote>

<blockquote>
<p>שָׁלוֹם לְךָ תְּרָנוּס עוֹלָם!</p>
</blockquote>

<blockquote>
<p>לְעֻמָּתְךָ הֶמְיַת עַמִּים נִצִּים,</p>
</blockquote>

<blockquote>
<p>אַדִּירֵי עַם הֹרָגוּ, בְּאֵלֵי בַרְזֶל בָּאוּ</p>
</blockquote>

<blockquote>
<p>לִכְבּוֹשׁ אֱלֹהֶיךָ!..</p>
</blockquote>

<blockquote>
<p>אַתָּה פְּלֵיטַת גִּלְגָּל, שִׁילֹה, נוֹב וְגִבְעוֹן,</p>
</blockquote>

<blockquote>
<p>אַתָּה הֵיכַל עִירִי, מַלְכִּי, אֱלֹהָי,</p>
</blockquote>

<blockquote>
<p>הֵיכַל אַרְצִי, עַמִּי, אַרְמוֹן גּוֹיִם,</p>
</blockquote>

<blockquote>
<p>צֹהַר רָם בִּלְבַב הָאָדָם–</p>
</blockquote>

<blockquote>
<p>מוּלְךָ אֶדְרֹךְ, מוּל גִּלּוּיֵי מִזְרָח,</p>
</blockquote>

<blockquote>
<p>עֵת מַלְאָךְ נִסְתָּר נוֹשֵׂא צַעֲרוֹ</p>
</blockquote>

<blockquote>
<p>עַל חֲזוֹן הַשְּׁקִיעָה,</p>
</blockquote>

<blockquote>
<p>שׁוֹלֵחַ יָדוֹ בְּחֶרְמֵשׁ אַחֲרוֹן בַּקָּמָה לוֹ מִתְלַבֵּט</p>
</blockquote>

<blockquote>
<p>וְעַל קָדְקֳדֵי הָרִים לֻלְאוֹת כַּרְמִיל שׁוֹזֵר–</p>
</blockquote>

<blockquote>
<p>אֶשְׁתַּחֲוֶה לְעֻמָּתְךָ, עַל פָּנַי אֶפֹּל,</p>
</blockquote>

<blockquote>
<p>אֶשְׁתַּפְּכָה וַאֲפַלֵּל וְאֵילִילָה:</p>
</blockquote>

<blockquote>
<p>&#8220;אַלְלָי! עַל הֵיכָל אֲשֶׁר חָרֵב! – – –&#8221;
<br><br />
הֵרֹמוּ חוֹמוֹת הֵיכָל! אֲנָעֵר אֶת אֲבַקְכֶם</p>
</blockquote>

<blockquote>
<p>הֶעֱרִימוּ אַלְפֵי שָׁנָה עָבָר וְגָם הֹוֶה;</p>
</blockquote>

<blockquote>
<p>וְאַתְּ חוֹמַת מַעֲרָב, חוֹמַת הָאַלְיָת,</p>
</blockquote>

<blockquote>
<p>סְפוֹג דִּמְעַת עַמִּי, הַקּוֹלְטָה דַם לְבָבוֹ,</p>
</blockquote>

<blockquote>
<p>בּוֹאָה חֵל הַבָּכוּת! נֵר הַמַּעֲרָב שֶׁלֹּא נִכְבֶּה,</p>
</blockquote>

<blockquote>
<p>שׁוֹמֵר בֵּית הַנִּצּוֹץ, הָאוֹמֵר שִׁירָה</p>
</blockquote>

<blockquote>
<p>עַל קָרְבָּן בְּכָל יוֹם –</p>
</blockquote>

<blockquote>
<p>בֹּא נָא! וְעִשְׂבֵּי זֹקֶן מִשֶּׁמֶשׁ אֵשׁ קָמֵלוּ</p>
</blockquote>

<blockquote>
<p>אֲשָׁרֵשׁ, אֲטַהֵר אֶת פָּנֶיךָ!</p>
</blockquote>

<blockquote>
<p>וּלְךָ דּוֹמֵם, סֶלַע הַשְּׁתִיָה, אֶבֶן תּוֹעִים,</p>
</blockquote>

<blockquote>
<p>צוֹר הַגּוֹלִים – דָּבָר הֻגָּד!..</p>
</blockquote>

<blockquote>
<p>אַתְּ אֶבֶן סְתוּמָה הַשּׁוֹכְנָה בָעֲרָפֶל</p>
</blockquote>

<blockquote>
<p>בֵּין מִסְגָּדִים צוֹעֲקִים וּמִנְזָרִים מַכִּים פַּעֲמוֹנִים;</p>
</blockquote>

<blockquote>
<p>אַתְּ הַפּוֹרְשָׂה כָנָף עַל אֲרוֹן הַקְּדוּמִים, הָאוּרִים-וְהַתּוּמִים,</p>
</blockquote>

<blockquote>
<p>שָׁמָּה תֵּבְךְּ הַשְּׁכִינָה, רוּחַ הַקֹּדֶשׁ תֵּבְךְּ,</p>
</blockquote>

<blockquote>
<p>שָׁמָּה גְנוּזִים כְּרוּבִים, אֵשׁ, כַּפֹּרֶת;</p>
</blockquote>

<blockquote>
<p>אַתְּ אֶבֶן סְתוּמָה, אֶבֶן הַשּׁוֹאֶבֶת, אֶבֶן הַשָּׁמָיִם–</p>
</blockquote>

<blockquote>
<p>הִתְלַבְּנִי נָא! הִתְלַבְּנִי תַחַת רוּחַ מִזְרָח!..</p>
</blockquote>

<blockquote>
<p>פִּתְחִי אֶשְׁנַבָּיִךְ! אֶשְׁנַבֵּי זָהֳרֵי מַשְׂכִּית</p>
</blockquote>

<blockquote>
<p>עוֹטְרֵי אַפָּדַן רָם, רוֹעֲדִים עִם אַשְׁמוֹרוֹת!</p>
</blockquote>

<blockquote>
<p>הֵרֹמוּ דַלְתוֹת הֵיכָל!</p>
</blockquote>

<blockquote>
<p>הֵרֹמוּ שַׁעֲרֵי נִקָּנוֹר!</p>
</blockquote>

<blockquote>
<p>בִּמְחִי כַף עַזָּה, גִּבּוֹרָה וְאַדִּירָה</p>
</blockquote>

<blockquote>
<p>אֶהֱרוֹס קֶשֶׁת הָעֶלְבּוֹנִים,</p>
</blockquote>

<blockquote>
<p>קֶשֶׁת רוֹמָא, גַּפָּהּ וְשִׁרְיוֹנָה,</p>
</blockquote>

<blockquote>
<p>שַׂהַד שְׁבִי וָחָרֶב!..</p>
</blockquote>

<blockquote>
<p>כָּכָה! תִּתְפּוֹצַצְנָה אֲבָנִים טְמֵאוֹת-דּוֹרוֹת,</p>
</blockquote>

<blockquote>
<p>יִבְּקַע טִיחָן, טִיחַ יָד מְגֹאָלֶת,</p>
</blockquote>

<blockquote>
<p>הַשִּׂיד הַנֶּהְפָּךְ לְדָם!..</p>
</blockquote>

<blockquote>
<p>בְּרַעֲמֵי שְׂחוֹק הַנָּקָם הָעַמּוּדִים יִתְפַּלָּצוּן,</p>
</blockquote>

<blockquote>
<p>יִתְפַּלְּצוּ הַצִיּוּנִים, לוֹעֲזִים וּבַרְבָּרִים,</p>
</blockquote>

<blockquote>
<p>יִפְּלוּ בְמַפְּלֵי הַשָּׁאוֹן כָּל עַטְרוֹתֵיהֶם גָּזִית!..</p>
</blockquote>

<blockquote>
<p>פַּנוּ הֵיכָלִי, מִפְלָצוֹת! הֵרֹמוּ מִלִּפְנֵי חֲרוֹנִי,</p>
</blockquote>

<blockquote>
<p>כִּי פַטִּישׁ הַזָדוֹן בְּיָדִי, בֶּן רִבֲבוֹת סַלְעֵי הַבַּרְזֶל,</p>
</blockquote>

<blockquote>
<p>וְנִקַּפְתִּי רֹבֶד וְצֵלַע וְאָשְׁיוֹת וְכִּפָּה,</p>
</blockquote>

<blockquote>
<p>נַתֵּץ וְנַתֵּץ כּוֹתָרוֹת וְתִמּוֹרוֹת כִּשָּׁלוֹן!</p>
</blockquote>

<blockquote>
<p>הֵרֹמוּ דַלְתוֹת הֵיכָל, הֵרֹמוּ!</p>
</blockquote>

<blockquote>
<p>וְאַתָּה הַדֶּגֶל הַקָּדוֹשׁ, צִיץ הָאַרְמוֹן,</p>
</blockquote>

<blockquote>
<p>אֲשֶׁר מֵרוֹב יָמִים וְנִפְנוּף בִּימוֹת אָסוֹן וּסְעָרָה</p>
</blockquote>

<blockquote>
<p>צִבְעֲךָ הִתְמוֹגֵג,</p>
</blockquote>

<blockquote>
<p>לְבַשׁ נָא גַוָּן מִתְחַדֵּשׁ, מַרְאֵה הֶעָתִיד לַצִּבְיוֹן!</p>
</blockquote>

<blockquote>
<p>לְבָשׁ! וְנַפְנֵף בְּגָאוֹן עַל הַקִּרְיָה הַנִּצְחִית,</p>
</blockquote>

<blockquote>
<p>צֻפּוּ שְׁעָרֶיהָ בַּזָּהָב,</p>
</blockquote>

<blockquote>
<p>כִּי נַפֵּץ נִפַּצְתִּי אֶת לוּחַ הַקָּלוֹן וָמֶרִי:</p>
</blockquote>

<blockquote>
<p>&#8220;אֵלִיָא קַפִּיטוֹלִנָה!..&#8221;</p>
</blockquote>

<blockquote>
<p>לֹא! לֹא קִיר טִיטוּס וְאַסְפַּסְיָנוּס וְלֹא</p>
</blockquote>

<blockquote>
<p>קִיר גוֹדְפְרֵיי וְצַ&#8217;לַח-אֶל-דִין:</p>
</blockquote>

<blockquote>
<p>עִיר דָּוִד וּשְׁלֹמֹה, קִרְיַת אֱלֹהִים הָאַדִּירִים,</p>
</blockquote>

<blockquote>
<p>הַצְּבִי לְיִשְׂרָאֵל:</p>
</blockquote>

<blockquote>
<p>יְרוּשָׁלִַם, יְרוּשָׁלִַם!..</p>
</blockquote>

<blockquote>
<p>הֵרֹמוּ דַלְתוֹת הֵיכָל!</p>
</blockquote>

<blockquote>
<p>מִתְּהוֹם הַמִּגְדַּלִים בּוֹקֵעַ, בּוֹקֵעַ הַמִּזְמוֹר</p>
</blockquote>

<blockquote>
<p>לְנֵבֶל הַדּוֹרוֹת הַטָּמוּן,</p>
</blockquote>

<blockquote>
<p>צוֹלֵל, טוֹבֵעַ בִּזְרוֹעַ הַכֹּהֵן מִתְאַבֵּךְ</p>
</blockquote>

<blockquote>
<p>בְּאֵשׁ הָעוֹלָמִים אוֹחֶזֶת אוּלָמִים!</p>
</blockquote>

<blockquote>
<p>וְקוֹל הַלִּגְיוֹנוֹת, עוֹלֶה מִנִּבְכֵי הַבַּיִת</p>
</blockquote>

<blockquote>
<p>שׁוֹלֵחַ לְשׁוֹנוֹת הַזָּדוֹן מוּל דִּגְלְךָ הַקָּדוֹשׁ, הֵיכָלִי,</p>
</blockquote>

<blockquote>
<p>מַטְבִּיעַ הַהִמְנוֹן שׁקָוּעַ וּפוֹרֵץ בִּתְרוּעַת הַמָּעוֹג:</p>
</blockquote>

<blockquote>
<p>&#8220;יוּדֵאָה קַפְּטָה!..&#8221; &#8220;יוּדֵאָה קַפְּטָה!&#8221; – – –
<br> </p>
</blockquote>

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן-יהודה באינטרנט</a>.  הוא זמין תמיד בכתובת הבאה:<br /><a href="https://bybe.benyehuda.org/read/1262">https://bybe.benyehuda.org/read/1262</a></div></body></html>