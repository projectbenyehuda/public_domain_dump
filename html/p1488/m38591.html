<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>לדוד מזמור</title>
	<meta name="author" content="דוד לוונטל"/>
</head>
<body>

<blockquote>
<br />
</blockquote>

<p>ממזרח שמש עד מבואו מהלל שם ד' (תהלות קי&quot;ג)</p>

<blockquote>
<br />
</blockquote>

<blockquote>
<p>אַתָּה הִצַבְתָּ עֲמוּדֵי עוֹלָמֶךָ</p>

<p>גַלֵי מִזְבְּחוֹתֶיךָ בַּכֹּל יָרִיתָ</p>

<p>בְּכָל מָקוֹם מֻקְטָר מֻגָשׁ לִשְׁמֶךָ</p>

<p>בְּפִי כָל לְאוֹם גָאֹה גָאִיתָ!</p>

<p>לְךָ כַּסֵפֶר נִגְלוּ שָׁמָיִם</p>

<p>תִּכְרַע הַבְּרִיאָה תִּשְׁתַּחֲוֶה אַפָּיִם</p>

<p>תָּרוֹן בַּחוּצוֹת בָּעוֹז וּמְזַמֶרֶת:</p>

<p>לְךָ ד' הַגְדוּלָה הַגְבוּרָה וְהַתִּפְאֶרֶת!</p>

<br />
</blockquote>

<blockquote>
<p>הַתֵּבֵל מֵאָז שַׂמְתָּ מְמַדֶיהָ</p>

<p>עֵינְךָ עֵין חֶמְלָה תְשׁוּרֶנָה</p>

<p>עַל חֶסֶד וְרַחֲמִים הָטְבְּעוּ אֲדָנֶיהָ</p>

<p>לַבְּקָרִים לִרְגָעִים תִּדְרְשֶׁנָה</p>

<p>הָעוֹלָמִים בְּגִיחָם מֵרֶחֶם הַתֹּהוּ</p>

<p>הִתְנַפְּלוּ וְקָרְאוּ מִי אֵל כָּמֹהוּ</p>

<p>מִי כָמוֹךָ נוֹרָא וְנִשְׂגָב מְאֹד</p>

<p>לְךָ ד' הַגְדוּלָה וְהַגְבוּרָה הַנֵצַח וְהַהוֹד!</p>

<br />
</blockquote>

<blockquote>
<p>אַתָּה ד' אֲשֶׁר מְקוֹרְךָ אַהֲבָה</p>

<p>מַה גָדוֹל וְנִשָׂא כִסְאֲךָ!</p>

<p>הָרוּחַ בְּאַפֵּנוּ מִמְךָ נְדָבָה</p>

<p>הַנֶפֶשׁ הַזֹאת אֲצוּלַת מְרוֹמֶיךָ</p>

<p>עַל שָׁלוֹם וֶאֱמֶת כִּי הִפְרַחְתָּ בְיָמֵינוּ</p>

<p>וְחֶרֶב וּמִלְחָמָה הִשְׁבַּתָּ מֵאַרְצֵנוּ</p>

<p>תָּרוֹן כָּל לָשׁוֹן גַם מַעֲיָנַי יָשִׁירוּ</p>

<p>וִיזַמְרוּ כְּחוֹלְלִים לְמַעַן יֵדְעוּ וְיַכִּירוּ</p>

<p>הַקְרוֹבִים וְהָרְחוֹקִים כִּי לד' הָאָרֶץ</p>

<p>לוֹ חַיִל וְעִזוּז, הַהוֹד וְהַתִּפְאָרֶת!</p>

<br />
</blockquote>

<blockquote>
<p>רְדוּ אֵלֵי מָרוֹם! רְדוּ אַרְצֵנוּ!</p>

<p>זֶרַע שָׁלוֹם לְהַצְמִיחַ תַּחַת מוֹצָא דֶשֶׁא</p>

<p>הַרְעִיפוּ שָמַיִם מִמַעַל יִרְעֲפוּ נְאוֹתֵינוּ</p>

<p>אֱמֶת תִּפְרֶה אֲדָמָה צְדָקָה וָיֶשַׁע.</p>

<p>מוֹשֵׁל בְּעוֹז עוֹלָם בַּקוֹדֶשׁ הֲלִיכוֹתֶיךָ!</p>

<p>אִם דַרְכְּךָ נְהָרָה לַיְלָה יְשׁוּפֵנוּ</p>

<p>זֶה שִׁמְךָ לְעֵילוֹם נֶעֱלְמוּ עִקְבוֹתֶיךָ</p>

<p>בְּרוּם וּבְתַחַת, מְקוֹם מִדְרַךְ רַגְלֵינוּ,</p>

<p>אָנָא אֵל אַדִיר! עוֹרְרָה גְבוּרָתֶךָ!</p>

<p>לְמַשׁוּאוֹת קָדְשֵׁנוּ פַּעַם הָרִימָה</p>

<p>הַחֲיֵה יְשֵׁנֵי עָפָר בְּטַל אוֹרוֹת טַלֶךָ</p>

<p>שְׁלַח רוּחֲךָ יִבָּרֵאוּן וּתְחַדֵשׁ פְּנֵי אֲדָמָה!</p>

<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/38591">https://benyehuda.org/read/38591</a></div></body></html>