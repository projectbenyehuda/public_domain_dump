<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>הרועה והים</title>
	<meta name="author" content="דוד לוונטל"/>
</head>
<body>

<blockquote>
<br />

<p>בֵּין הָרִים וְצוּרִים</p>

<p>בֵּין אֲגַמִים וִיאוֹרִים</p>

<p>נִהֵל הָרוֹעֶה אֶת צֹאנוֹ,</p>

<p>הַבֹּקֶר אוֹר לְמוּלוֹ.</p>

<p>וּלְפָנָיו הַיָם בְּגָדְלוֹ</p>

<p>וַיַרְא וַיִשְׁתּוֹמֵם עַל גְאוֹנוֹ.</p>

<p>מַה טוּבוֹ! מַה הוֹדוֹ!</p>

<p>קָרָא בְכָל מְאוֹדוֹ</p>

<p>כִּזְרוֹחַ עָלָיו הָרֶס!</p>

<p>עַל מְצוּלוֹתָיו הִתְנוֹדֵד</p>

<p>כַּמָה אֶבְחַר מֵהִתְבּוֹדֵד</p>

<p>אֶת גְדִיוֹתַי בָּאָרֶץ.–</p>

<p>וַיֵלֶךְ וַיִמְכּוֹר עֲדָרָיו</p>

<p>וְתַחְתָּם מִלֵא חֲדָרָיו</p>

<p>נְכֹאת דְבָשׁ וּתְמָרִים</p>

<p>וַיַנְחֵם בָּאֳנִיוֹת רִנָה;</p>

<p>וַיְהִי בַדֶרֶךְ, וְהִנֵה</p>

<p>הִכָּם הַסַעַר לִשְׁבָרִים.</p>

<p>סָר וְנִכְנָע, שָׁב הָרוֹעֶה הַנַעַר</p>

<p>לִרְעוֹת הַנִּדָּחוֹת אַחֲרֵי הֶאֱבִיד הַסַעַר</p>

<p>כִּנְעָתוֹ וְעִזְבוֹנוֹ בְמַעֲמַקֵי הַמָיִם,</p>

<p>וּכְשׁוּרוֹ מֵרָחוֹק הַיָם קָרָא אֵי בוֹגֵד!</p>

<p>לֹא תוֹסֵף בִּי הָתֵל אַף כִּי שׁוֹקֵט</p>

<p>אֶרְאֶךָ עַתָּה, לֹא תְרַמֵנִי פַעֲמָיִם.</p>

<p>וַיוֹסֶף וַיִשָּׁבַע טֶרֶם אָסַף צֹאנֵהוּ</p>

<p>כִּי נִחַם וְהִתְמַרְמַר עַל אָבְדַן עָשְׁרֵהוּ</p>

<p>אִם יִהְיוּ מֵי הַיָם הַזֶה כִּבְדוֹלַח לָטוֹהַר</p>

<p>יִשְׁלָיוּ גַלָיו וְיָאִירוּ כְּכַדְכֹּד זֹהַר,</p>

<p>בַּל יַדִיחֵנִי עוֹד לַעֲבוֹר דַרְכּוֹ באֳנִיָה</p>

<p>כִּי שֶׁקֶר תַּרְמִיתוֹ וְתוֹכוֹ רְמִיָה</p>

<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/38483">https://benyehuda.org/read/38483</a></div></body></html>