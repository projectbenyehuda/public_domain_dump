<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>לזכר עולם</title>
	<meta name="author" content="דוד לוונטל"/>
</head>
<body>

<blockquote>
<br />
</blockquote>

<blockquote>
<p><strong>עָ</strong> לָה הַמָוֶת בְּחַלּוֹנַיִךְ גְבֶרֶת הַקְרִיוֹת!</p>

<p><strong>קֶ</strong> רֶץ אַכְזָרִי בָּא בָא שֻׁדְדָה מְעוֹן אֲרָיוֹת</p>

<p><strong>יָ</strong> דוֹ הֵנִיף בַּעֲיָם הִפִּיל מִלְבָנוֹן אָרֶז.</p>

<p><strong>בְּ</strong> נִיהֶם יְקוֹנְנוּ הַסוֹפְדִים אַיֵה רֹאשׁ גָלִיוֹת</p>

<p><strong>אֱ</strong> הִי נְשִׂיאֵנוּ אֵיפֹה, אַיֵה גֻלַת הַכֹּתָרֶת?!</p>

<br />
</blockquote>

<blockquote>
<p><strong>בֹּ</strong> אוּ בְנֵי צִיוֹן וְהֵילִילוּ קִרְאוּ עֲצָרָה</p>
</blockquote>

<blockquote>
<p><strong>נֵ</strong> ר אֱלֹהִים כָּבָה נִשְׁבַּר מַקֵל תִּפְאָרָה</p>
</blockquote>

<blockquote>
<p>וְאֵין עוֹד חָזוֹן אֲהָהּ! גָדוֹל כַּיָם שִׁבָּרוֹן!</p>
</blockquote>

<blockquote>
<p><strong>מִ</strong> י יְפָרֵק שְׁאֵלָה? מִי יַעֲצוֹר בְּעַמֵנוּ?</p>
</blockquote>

<blockquote>
<p><strong>שָׁ</strong> דוּד נְשַׁדְנוּ גָלָה כָבוֹד מִקִרְבֵּנוּ</p>
</blockquote>

<blockquote>
<p><strong>ה</strong> וֹי אֲרִיאֵל! הוֹי כִּי נִשְבְּרוּ הַלֻחוֹת וְהָאָרוֹן!</p>

<br />
</blockquote>

<p><strong>אל הקורא</strong></p>

<blockquote>
<p>הַמִתְאַבְּלִים וּבוֹכִים אִישׁ סֵתֶר אָהֳלֵיכֶם</p>

<p>עַל אָבְדַן צַדִיקִים וְתוֹפְשֵׂי הַתּוֹרָה.</p>

<p>הַהוֹלְכִים חֲשֵׁכָה וְדִמְעָתָם עַל לֶחֱיֵהֶם</p>

<p>עַל כִּי גָלָה מִיִשְׂרָאֵל אַב וּמוֹרֶה;</p>

<p>שׁוֹטְטוּ בְשִׁירָתִי וּמִצְאוּ מַרְגוֹעַ</p>

<p>וְאִם הִיא קְטַנָה קַלָה וקְצָרָה.</p>

<p>תִּלְמְדוּ לְהִתְאַבֵּל עַל צַדִיקִים וְלִדְמוֹעַ</p>

<p>וְאַף לִמְצֹא מָנוֹחַ וְעֶזְרָה בַצָרָה&#8230;.</p>
</blockquote>

<blockquote>
<p>____________</p>

<br />
</blockquote>

<blockquote>
<p>בְּנֵי פָאזֶען הַיְקָרִים הוֹרִידוּ עֶדְיֵכֶם</p>

<p>שְׁבוּ וּרְדוּ לָאָרֶץ כִּי נַעֲלָה מֵעֲלֵיכֶם</p>

<p>הַמַלְבִּישְׁכֶם עַד הֵנָה צְדָקָה וָיֶשַׁע</p>

<p>וְדִכָּא לָאָרֶץ עשֶׁק וָרֶשַׁע</p>

<br />
</blockquote>

<blockquote>
<p>הַשְׁמִיעוּ כַיוֹם בַּמָרוֹם קוֹלְכֶם</p>

<p>וְשַׂק וָאֵפֶר יֻצַע לְכֻלְכֶם</p>

<p>יֵדְעוּ יִשְׂרָאֵל מִקְטַנָם וְעַד גְדוֹלָם</p>

<p>כִּי אָסַף נָגְהוֹ מְאוֹר הָעוֹלָם</p>

<br />
</blockquote>

<blockquote>
<p>הֵילִילִי הַקִרְיָה! יְיֵלִילוּ יוֹשְבֶיהָ</p>

<p>בְּכוּ בָכֹה יַחֲדָיו זְקֵנֶיהָ וּבַחוּרֶיהָ</p>

<p>פַּס אִישׁ אֱמוּנִים הַשָׂשׂ וּמְהִר צֶדֶק</p>

<p>מִשְׁעֵן הָעִיר וּמַחֲזִיק בֶּדֶק</p>

<br />
</blockquote>

<blockquote>
<p>קִרְאוּ לְמִסְפֵּד זָקֵן וְעוֹלָל</p>

<p>כְּמִתְאַבֵּל עַל יָחִיד תֵּלְכוּ שׁוֹלָל</p>

<p>שְׂאוּ קִינָה יַחְדָו וַאֲקוֹנֵן גַם אָנֹכִי</p>

<p>וְאֶהֱפוֹך בַּת כִּנוֹרִי לְאֵבֶל וּבֶכִי</p>

<br />
</blockquote>

<blockquote>
<p>כִּנוֹרִי כִנוֹרִי רְדִי בֵית מַרְזֵחַ!</p>

<p>אוֹ בִישִׁימוֹן תֹּהוּ מְקוֹם תַּנִים צוֹרֵחַ</p>

<p>מִלְאִי תֻפַּיִךְ יָגוֹן וְאֵבֶל</p>

<p>וְשִׁפְכִים עַל אָדָם וְיוֹשְׁבֵי הַתֵּבֵל&#8230;.</p>

<br />
</blockquote>

<blockquote>
<p>מַה נָּבוֹכוּ הַבַּחוּרִים מַה נֶּאֱנָח הָעֵדֶר</p>

<p>יִתְעוּ לִבְלִי תוֹרָה יִסְעוּ כְאֹהֶל קֵדָר</p>

<p>צָמְקוּ שְׁדֵי חָכְמָה נִסְכַּר הָעָיִן</p>

<p>הַצַדִיק אָבָד וּמַשְבִּיר בָּר אָיִן!</p>

<br />
</blockquote>

<blockquote>
<p>הוֹי מִי יְדָעוֹ בְעָצְמוֹ כָמוֹנִי!</p>

<p>מִי יְדָעוֹ הַמַרְנִין לֵב הֵלֶךְ וְעָנִי</p>

<p>מִי זֶה יֵדַע שֶׁמֶץ תְּכוּנוֹתָיו</p>

<p>יַגִידָהּ וִיסַפְרָה וְנִשְׁמְעָה דִבְרוֹתָיו!</p>

<br />
</blockquote>

<blockquote>
<p>לְסַפֵר מַהֲלָלוֹ בְרָב קָהָל נִלְאֵיתִי</p>

<p>לְהַגִיד פָרָשַׁת צִדְקוֹתָיו לֹא נִמְצֵאתִי</p>
</blockquote>

<blockquote>
<p>וְאַךְ לְעוֹרֵר לֵב נִרְדָמִים<a href="#fn:1" id="fnref:1" title="see footnote" class="footnote"><sup>1</sup></a> לְקִינָה וְאֵבֶל</p>
</blockquote>

<blockquote>
<p>עַתָּה בָאתִי בְחָלִיל וְכִנוֹר וְנֵבֶל</p>

<br />
</blockquote>

<blockquote>
<p>עוּרוּ נִרְדָמִים! פִקְחוּ עֵינֵיכֶם</p>

<p>דְעוּ נָא וּרְאוּ מִי זֶה נֻטַל מֵעֲלֵיכֶם</p>

<p>עֲקִיבָא הַתָּם הַמוֹרֶה הַמָהִיר</p>

<p>לֻקַח מֵעַל רֹאשְׁכֶם וְגָלָה מֵעִיר</p>

<br />
</blockquote>

<blockquote>
<p>אָכֵן לֹא לוֹ תַּרְבּוּ קְרֹא שֶׁבֶר</p>

<p>לֹא בַעֲבוּר חֲצַבְתֶּם לוֹ פֹה הַקֶבֶר!</p>

<p>אָכֵן לְמַעַנְכֶם לְמַעַנְכֶם תִּמְרְטוּ הַשָׂעַר</p>

<p>וְתֶהֶגוּ נְכָאִים זָקֵן וָנָעַר!</p>

<br />
</blockquote>

<blockquote>
<p>שְׂאוּ מָרוֹם עֵינֵיכֶם וְלִרְאוֹת הֵיטִיבוּ</p>

<p>אִם לֹא טָחוּ מֵהַבִּיט, אֲזַי תָּשִׁיבוּ</p>

<p>עַל לִבְּכֶם לָדַעַת כִּי לֹא פֹה הַמְנוּחָה</p>

<p>וְאַךְ שָׁם הָאַחְרִית אַךְ שָׁם הָרְוָחָה.</p>

<br />
</blockquote>

<blockquote>
<p>שָׁמָה יִתְהַלֵךְ חוּג שָׁמָיִם</p>

<p>וְשוֹתֶה בְצָמָא מִמַעֲיַן הַחַיִים</p>

<p>שְׂרָפִים יָרוֹנוּ וְיָשִירוּ תְהִלָתוֹ</p>

<p>וְיֵצְאוּ בִשְׂמָחוֹת וְגִיל לִקְרָאתוֹ.</p>

<br />
</blockquote>

<blockquote>
<p>עַתָּה בַת כִּנוֹרִי גִילִי וּשְׂמָחִי</p>

<p>וְאַתְּ נַפְשִׁי בְקִרְבִּי עֹז תִּדְרוֹכִי</p>

<p>נַפְשִׁי וְכִנוֹרִי! הַעֲלוּ אֵבֶר כִנְשָׁרִים</p>

<p>הִדַדוּ מָרוֹם עָל עָל כְּצִפָּרִים!</p>

<br />
</blockquote>

<blockquote>
<p>מִי זֶה נוֹצֵץ לִקְרָאתֵינוּ אוֹרוֹ כָעַיִשׁ?</p>

<p>מִי זֶה הַמְהַלֵךְ בֵּין אַבְנֵי אֵשׁ וְשַׁיִשׁ</p>

<p>בְּנוֹ משֶׁה הַצַדִיק הוּא הַמֵצִיץ עָלֵינוּ</p>

<p>עוֹד בְּאֶבְרַת צִדְקָתוֹ יָסֵךְ בַּעֲדֵנוּ</p>

<br />
</blockquote>

<blockquote>
<p>הַחְרִישׁוּ מוֹדָעַי הַחְרִישׁוּ וּשְׁמָעוּ</p>

<p>אִם מֵהַבִּיט אֶל הַמִרְאֶה עֵינֵיכֶם כָּהוּ</p>

<p>קוֹל כַּנְפֵי הַכְּרוּבִים וּנְשָׁמוֹת טְהוֹרוֹת</p>

<p>שָׁרִים לֵאלֹהִים בִנְבָלִים וְכִנוֹרוֹת.</p>

<br />
</blockquote>

<blockquote>
<p>אַשְׁרֵיכֶם הַקְדוֹשִׁים אַשְׁרֵיכֶם הַמַזְהִירִים!</p>

<p>קֶרֶן פְּנֵיכֶם כְּמַעֲשֵׂה לִבְנַת סַפִּירִים</p>

<p>צְדָקָה וְשָׁלוֹם וְאַהֲבָה גוֹרָלֵכֶם</p>

<p>הוֹי מִי יִתֵּן וּתְהִי אַחֲרִיתִי כָּמוֹכֶם 1</p>

<br />
</blockquote>

<blockquote>
<p>נַפְשִׁי אִם הִתְרְחָצְתְּ בְּבֹר וּמַיִם</p>

<p>אִם יָצָאתְ מִכּוּר כְּעֶצֶם הַשָׁמַיִם</p>

<p>דְעִי כִּי גַם אַתְּ שְׁמוּרָה לָנֶצַח</p>

<p>תָּבֹאִי וְתֵחָדִי עִמָהֶם עַד נֶצַח!&#8230;</p>
</blockquote>

<blockquote>
</blockquote>

<div class="footnotes">
<hr />
<ol>

<li id="fn:1">
<p>דיא פאן שמערץ בעטייבטען <a href="#fnref:1" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/38960">https://benyehuda.org/read/38960</a></div></body></html>