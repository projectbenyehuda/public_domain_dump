<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[בְּתִמְהוֹן יַעֲקֹב נַפְשָׁךְ צְלוּלָה]</title>
	<meta name="author" content="יוסף צרפתי"/>
</head>
<body>

<blockquote>
<p>ں – – – ں – – ­­– ں – –</p>
</blockquote>

<blockquote>
<p>בְּתִמְהוֹן יַעֲקֹב נַפְשָׁךְ צְלוּלָה / וְלִבָּתְךָ בְּקִרְבָתְךָ אֲמֻלָה</p>

<p>וְלָךְ רְאוֹת וּבָם לֹא תֶחֱזֶה כֹּל / וְאָזְנַיִם וְלֹא תִשְׁמַע הֲמֻלָּה</p>

<p>יְקִיצָתְךָ לְנוּמַת כָּל־בְּנֵי אִישׁ / וְנוּמָתְךָ לְמִיתָתָם מְשׁוּלָה</p>

<p>וְעִם הֶבְלָךְ סְבָרוֹת לָךְ אֲשֶׁר לֹא / כְּתוֹרַת אֵל וְדָתוֹ הַכְּלוּלָה</p>

<p>אֱמֶת לֹא אֵדְעָה שֹׁרֶשׁ יְסוֹדְךָ / וּמֵאַיִן יְחִידָתְךָ אֲצוּלָה</p>

<p>הֲמִנִּשְׁמַת אֱלֹהִים לִבְּךָ רֵיק / וּמֵהֶרְגֵּשׁ גְּוִיָּתְךָ שְׁלוּלָה</p>

<p>כְּחִזָּיוֹן לְעֵינַי אַתְּ וְדִמְיוֹן / כְצוּרַת שָׁוְא וְכִתְמוּנָה חֲלוּלָה</p>

<p>שְׁמָעֵנִי וְאִם אַתְּ מִבְּנֵי אִישׁ / זְרַע דֵּעָה וְתִקְצֹר אֶת־יְבוּלָהּ</p>

<p>וְהָקִיץ מִשְּׁנַת עַצְלוּת עֲצֵלִים / וְשִׂים נַפְשָׁךְ בְּחַצְרוֹת בִּין נְעוּלָה</p>

<p>וְאִם אַתְּ יַעֲקֹב מַעְשֵׂה כְשָׁפִים / וּמֵעִמְקֵי שְׁאוֹל נַפְשָׁךְ שְׁאוּלָה</p>

<p>דְּעֶה כִּי מָאֲסוּ אָרְחָךְ אֲנָשִׁים / וְחֶבְרָתְךָ לְכָל־גֶּבֶר גְּעוּלָה</p>

<p>בְּאֵל אַשְׁבִּיעֲךָ שׁוּב אֶל־עֲפָרְךָ / הֲכִי אֵלָיו מְסִלָּתְךָ סְלוּלָה.</p>
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/41893">https://benyehuda.org/read/41893</a></div></body></html>