<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>שִׁיר הַדֶּגֶל</title>
	<meta name="author" content="זאב ז'בוטינסקי"/>
</head>
<body>

<blockquote>
<p>אַל תַּגִּידוּ כִי אֵינֶנּוּ</p>

<p>דַּם אָבִינוּ הַמַּכבִּי:</p>

<p>כִּי שָׁלֹשׁ טִפּוֹת מִמֶּנּוּ</p>

<p>נִמזְגוּ בְדַם לִבִּי.
<br><br />
זוֹ – כְּצֶבַע יַם כִּנֶּרֶת,</p>

<p>זוֹ – כַּשֶּׁלֶג, זֹאת – זָהָב:</p>

<p>עַל הַדֶּגֶל, עַל הַסֶּרֶט,</p>

<p>עַל הָרֹאש וּבַלֵּבָב!
<br><br />
נֵס חֵרוּת, עָמָל וָטֹהַר,</p>

<p>נֵס הַדּוֹר הַבַּנָּאִי,</p>

<p>אַל תִּירָא: כִּי חַי הַנֹּעַר –</p>

<p>חַי וָעֵר חַשׁמוֹנָאִי.
<br><br />
כִּי תְכֵלֶת הִיא – רָקִיעַ,</p>

<p>גֹּבַהּ, אֹפֶק, עֹז-מְעוֹף:</p>

<p>לְעוֹלָם תַּמרִיא, תַּגבִּיהַּ</p>

<p>רוּחַ עֵבֶר מוּל אֵין-סוֹף;
<br><br />
לְעוֹלָם תִּצמָא נַפשֵׁנוּ</p>

<p>דֵּעַ, יֹפִי, טָהֳרָה,</p>

<p>וְתֵצֵא מֵהַר קָדשֵׁנוּ</p>

<p>הָאֱמֶת – <strong>שֶׁהִיא</strong> תוֹרָה.
<br><br />
לָאֶביוֹן, לַגֵּר, לָעֶבֶד,</p>

<p>בְּכָל-אֶרֶץ, בְּכָל-דּוֹר</p>

<p>אֶת הָאוֹר יָבִיא לְזֶבֶד –</p>

<p>אוֹר הַצֶּדֶק – אוֹר וּדרוֹר.
<br><br />
נֵס חֵרוּת, עָמָל וָטֹהַר,</p>

<p>נֵס הַדּוֹר הַבַּנָּאִי,</p>

<p>אַל תִּירָא: כִּי חַי הַנֹּעַר –</p>

<p>חַי וָעֵר חַשׁמוֹנָאִי.
<br><br />
אַך יֵשׁ עוֹד טִפָּה – יֵשׁ אֵגֶל,</p>

<p>לֹא הִכַּרנוּ עַד הַיּוֹם:</p>

<p>הוּא אֵינֶנוּ עַל הַדֶּגֶל,</p>

<p>הוּא בַלֵּב – וְהוּא אָדֹם.
<br><br />
כִּי יִפרֹץ שׂוֹנֵא מֵאֶרֶב,</p>

<p>אָז נָקוּמָה וְנַצבִּיא:</p>

<p>חַי הַנֹּעַר, חַי הַחֶרֶב,</p>

<p>חַי הַדָּם הַמַּכַּבִּי!
<br><br />
נֵס חֵרוּת, עָמָל וָטֹהַר,</p>

<p>נֵס הַדּוֹר הַבַּנָּאִי,</p>

<p>אַל תִּירָא: כִּי חַי הַנֹּעַר –</p>

<p>חַי וָעֵר חַשׁמוֹנָאִי.
<br> </p>
</blockquote>

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/5761">https://benyehuda.org/read/5761</a></div></body></html>