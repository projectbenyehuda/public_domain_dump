<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אַזְכִּירָה סֵדֶר עֲבוֹדָה</title>
	<meta name="author" content="אברהם אבן עזרא"/>
</head>
<body>

<p>סדר העבודה</p>

<blockquote>
<br />
</blockquote>

<h2 id="א.פתיחהלסדרהעבודה">א. פתיחה לסדר העבודה</h2>

<blockquote>
<p>אַזְכִּירָה סֵדֶר עֲבוֹדָה, / אַזְכִּיר תְּהִלֹּת יְיָ</p>
</blockquote>

<blockquote>
<p>בְּקוֹל רִנָּה וְתוֹדָה – / בָּרֲכִי נַפְשִׁי אֶת יְיָ!</p>
</blockquote>

<blockquote>
<p>גַּאֲוָתוֹ הִבְהִילָתְנִי – / גְּדֹלִים מַעֲשֵׂי יְיָ,</p>
</blockquote>

<blockquote>
<p>דָּתוֹ הִשְׂכִּילָתְנִי – / דָּרַשְׁתִּי אֶת יְיָ.</p>
</blockquote>

<blockquote>
<p>הַדָּת הַשְּׁמוּרָה לְפָנִים / הִגַּדְתִּי הַיּוֹם לַייָ,</p>
</blockquote>

<blockquote>
<p>וָאָבִין תַּחֲנוּנִים – / וָאֶתְחַנַּן אֶל יְיָ.</p>
</blockquote>

<blockquote>
<p>זָחַלְתִּי וָאִירָא, / זְכֹר רַחֲמֶיךָ, יְיָ!</p>
</blockquote>

<blockquote>
<p>חֲסָדֶיךָ יְבוֹאוּנִי מְהֵרָה – / חֵן וְכָבוֹד יִתֵּן יְיָ.</p>
</blockquote>

<blockquote>
<p>טוּבְךָ הֶחֱיָה רוּחִי / טֶרֶם יָדַע אֶת יְיָ,</p>
</blockquote>

<blockquote>
<p>יִשְּׁרָה אִמְרָתְךָ כֹּחִי, / יָדַעְתִּי כִּי גָּדוֹל יְיָ,</p>
</blockquote>

<blockquote>
<p>כֹּחַ הַשְׂכֵּל תֵּן בְּלִבִּי, / כִּי יָשָׁר דְּבַר יְיָ,</p>
</blockquote>

<blockquote>
<p>לֵב טָהוֹר חַדֵּשׁ בְּקִרְבִּי / לָדַעַת אֶת יְיָ.</p>
</blockquote>

<blockquote>
<p>מֵאִתְּךָ מַהֲלָלִי – / מְהֻלָּל אֶקְרָא יְיָ,</p>
</blockquote>

<blockquote>
<p>נֶעְלַמְתָּ – וּמֵעֵין שִׂכְלִי / נִרְאָה אַתָּה יְיָ.</p>
</blockquote>

<blockquote>
<p>סָמוּךְ לֵבָב מַשְׂכִּיל שָׂם / שִׁבְרוֹ עַל יְיָ,</p>
</blockquote>

<blockquote>
<p>עֲנִיִּים דְּבֵקִים בְּעוֹשָׂם – / עָלַץ לִבִּי בַּייָ.</p>
</blockquote>

<blockquote>
<p>פָּתַחְתִּי שַׁעֲרֵי תְהִלָּה, / פָּצִיתִי פִי אֶל יְיָ,</p>
</blockquote>

<blockquote>
<p>צִדְקָתְךָ בִּשַּׂרְתִּי תְחִלָּה, / צַדִּיק אַתָּה יְיָ.</p>
</blockquote>

<blockquote>
<p>קְרָאתִיךָ בְּשִׁיר הֶגְיוֹנָי – / קָרוֹב אַתָּה, יְיָ,</p>
</blockquote>

<blockquote>
<p>רַבִּים הֵם עֲוֹנָי – / רַחֲמֶיךָ רַבִּים יְיָ.</p>
</blockquote>

<blockquote>
<p>שְׁעֵה אֵלַי עֵת אֲגַדֶּלְךָ, / שִׁמְעָה תְפִלָּתִי, יְיָ,</p>
</blockquote>

<blockquote>
<p>תְּחִי נַפְשִׁי וּתְהַלֶּלְךָ, / תִּתְעַנַּג עַל יְיָ,</p>
</blockquote>

<blockquote>
<p>אֶפְרֹשׂ כַּפַּי אֶל יְיָ – / בַּצַּר לִי אֶקְרָא יְיָ;</p>
</blockquote>

<blockquote>
<p>רָמָה קַרְנִי בַּייָ, / מַהֵר עֲנֵנִי, יְיָ!</p>
</blockquote>

<blockquote>
<p>יְיָ קְרָאתִיךָ, חוּשָׁה לִּי, / יְיָ, שִׁמְעָה בְקוֹלִי,</p>
</blockquote>

<blockquote>
<p>יְיָ, הֱיֵה עֹזֵר לִי, / יְיָ צוּרִי וְגֹאֲלִי!</p>
</blockquote>

<h2 id="ב.סדרהעבודה">ב. סדר העבודה</h2>

<blockquote>
<p>אֱמוּנֵי לֵבָב הָבִינוּ / מַה נִּרְאֶה סוֹד נֶעְלָם,</p>
</blockquote>

<blockquote>
<p>אֱלוֹהַּ רְאוּ וְהַאֲמִינוּ – / וֶאֱמֶת יְיָ לְעוֹלָם.</p>
</blockquote>

<blockquote>
<p>אֶזְרוֹעַ נָטָה בְּחָכְמָה / וְיֶשְׁנוֹ מֵאֵינוֹ גָּבָר,</p>
</blockquote>

<blockquote>
<p>אַךְ בְּרִיאָה בְּדָבָר קָמָה, / מֵיְיָ יָצָא דָבָר.</p>
</blockquote>

<blockquote>
<p>אֱמוּנָתוֹ לָעַד הִיא; / זֶה אֱלֹהֵינוּ חוֹלְלָנוּ,</p>
</blockquote>

<blockquote>
<p>אָמַר: יְהִי אוֹר – וַיֶּהִי, / אֵל יְיָ וַיָּאֶר לָנוּ.</p>
</blockquote>

<blockquote>
<p>בֵּין עֶלְיוֹנִים וּשְׁפָלִים / הִבְדִּיל בְּרָקִיעַ נִשָּׂא,</p>
</blockquote>

<blockquote>
<p>בְּכֹחוֹ יַבָּשָׁה הִשְׁלִים / וַייָ שָׁמַיִם עָשָׂה.</p>
</blockquote>

<blockquote>
<p>בָּאָרֶץ שָׁת מַתְכֹּנֶת / לְהוֹצִיא דֶשֶׁא וְעֵץ רָטוֹב,</p>
</blockquote>

<blockquote>
<p>בְּמֹאזְנֵי צֶדֶק מְאֻזֶּנֶת – / גַּם יְיָ יִתֵּן הַטּוֹב.</p>
</blockquote>

<blockquote>
<p>בָּרָא בַגְּבוֹהִים סְדָרִים / וְהוֹצִיא בְמִסְפָּר מַחֲנֵיהֶם,</p>
</blockquote>

<blockquote>
<p>בָּהֶם הִמְשִׁיל הָאוֹרִים, / יְיָ עָשָׂה גַּם שְׁנֵיהֶם.</p>
</blockquote>

<blockquote>
<p>גָּזַר מִמַּיִם שֶׁרֶץ / וָעוֹף, כַּכָּתוּב בְּדָת סִינָי,</p>
</blockquote>

<blockquote>
<p>גַּם בְּהֵמוֹת מֵאֶרֶץ – / עֹשֵׂה כֻלָּם יְיָ.</p>
</blockquote>

<blockquote>
<p>גְּדֻלָּתוֹ לְאֵין קֵץ עָצְמָה – / יְהַלְלוּהוּ גְדוּדָיו בְּסוֹדָם;</p>
</blockquote>

<blockquote>
<p>גָּלַם עַל צֶלֶם נְשָׁמָה – / כִּי לַייָ עֵין אָדָם.</p>
</blockquote>

<blockquote>
<p>גִּלָּה לִי סוֹד מַעֲרַכְתּוֹ / וְנִפְלָאוֹת שָׁמְעוּ אָזְנָי,</p>
</blockquote>

<blockquote>
<p>גָּמַר בְּסוֹף שִׁשָּׁה מְלַאְכְתּוֹ / בְּיוֹם הָנִיחַ יְיָ.</p>
</blockquote>

<blockquote>
<p>דּוֹק וּמוּצָק שָׂמְחוּ בְחֵילָם / וְנוֹלָדִים עָמְדוּ יָחַד,</p>
</blockquote>

<blockquote>
<p>דּוֹבְרִים בְּלִי שָׂפָה כֻּלָּם: / יְיָ אֱלֹהֵינוּ יְיָ אֶחָד!</p>
</blockquote>

<blockquote>
<p>דַּעַת בְּרוּרָה שָׁת בָּאָדָם / לִקְרֹא בְּשֵׁם עוֹף גַּם בְּהֵמָה,</p>
</blockquote>

<blockquote>
<p>דַּרְכָּם יָדַע וְהֵבִין סוֹדָם, / כִּי יְיָ יִתֵּן חָכְמָה.</p>
</blockquote>

<blockquote>
<p>דִּמָּה אֵל בְּעֵזֶר לְשַׁעְשְׁעוֹ / וְהִפִּיל שֵׁנָה בְּמָעֻזּוֹת,</p>
</blockquote>

<blockquote>
<p>דָּבַק בַּמּוּצֵאת מִצַּלְעוֹ – / מֵאֵת יְיָ הָיְתָה זֹאת.</p>
</blockquote>

<blockquote>
<p>הִשְׁכִּינָם הַגָּן, רַק עֵץ / אֶחָד מָנַע לְאָכְלוֹ,</p>
</blockquote>

<blockquote>
<p>הֱסִיתָם עָרוּם רַע יוֹעֵץ – / לֹא יֹאבֶה יְיָ סְלֹחַ לוֹ.</p>
</blockquote>

<blockquote>
<p>הָאִישׁ – הַמַּאֲכָל הִשָּׁהוּ / וְעֵינוֹ מַעֲרוּמּוֹ חָזָה,</p>
</blockquote>

<blockquote>
<p>הִרְגִּישׁוֹ קוֹל גֵּרְשָׁהוּ, / כִּי דְבַר יְיָ בָּזָה.</p>
</blockquote>

<blockquote>
<p>הִצְמִיחוּ שְׁנַיִם קְצִירִים / וְגָדוֹל מִקָּטֹן עָצָם,</p>
</blockquote>

<blockquote>
<p>הֵבִיא מִפְּרִי נוֹתָרִים – / וַייָ לֹא רָצָם.</p>
</blockquote>

<blockquote>
<p>וְדִבְרֵי הַצָּעִיר צָדָקוּ: / ׳שָׁעָה אֵל אֶל קָרְבָּנִי,׳</p>
</blockquote>

<blockquote>
<p>וְאָח הֲרָגוֹ וְדָמָיו צָעָקוּ – / אֹתָם זָכַר יְיָ.</p>
</blockquote>

<blockquote>
<p>וְכִחֵשׁ מִפַּחַד אָיוֹם / יָהִיר, שְׁרִירוּת לֵב חָשָׁב,</p>
</blockquote>

<blockquote>
<p>וְשִׁבְעָתַיִם יֻקָּם, יוֹם / יְיָ לַמַּבּוּל יָשָׁב.</p>
</blockquote>

<blockquote>
<p>וְרָעַת בְּנֵי אָדָם רָמָה / זוּלָתִי תָמִים בְּדוֹרוֹ,</p>
</blockquote>

<blockquote>
<p>וּלְהַמְטִיר עַל הָאֲדָמָה / פָּתַח יְיָ אֶת אוֹצָרוֹ.</p>
</blockquote>

<blockquote>
<p>זַךְ נִמְלַט בְּתֵבָה עֲשׂוּיָה / מְכוֹנוֹת רַבּוֹת גַּב עַל גָּב,</p>
</blockquote>

<blockquote>
<p>זֶרַע בָּאָרֶץ הֶחֱיָה – / וּבוֹטֵחַ בַּייָ יְשֻׂגָּב.</p>
</blockquote>

<blockquote>
<p>זְעִירִים לִבְנוֹת עִיר חָפֵצוּ, / לְבֵנוֹת – בְּחֵמָר הִדְבִּיקוּם,</p>
</blockquote>

<blockquote>
<p>זֶה עִם זֶה הִתְיָעָצוּ – / וַעֲצַת יְיָ הִיא תָקוּם!</p>
</blockquote>

<blockquote>
<p>זָעַף אֵל, בָּלַל לְשׁוֹנָם / וַיָּפֶץ כָּל אִישׁ לְפֵאוֹת,</p>
</blockquote>

<blockquote>
<p>זְקוּפֵי לֵבָב – שַׁח גְּאוֹנָם / וַיִּגְבַּהּ יְיָ צְבָאוֹת.</p>
</blockquote>

<blockquote>
<p>חֵרְשִׁים שָׁמְעוּ קוֹל אוֹמֵר: ׳בִּנְיָן בּוֹ עָמְלוּ בוֹנָי –</p>
</blockquote>

<blockquote>
<p>חִנָּם יְהִי אֵל גּוֹמֵר! / מִגְדַּל עֹז שֵׁם יְיָ.׳</p>
</blockquote>

<blockquote>
<p>חֲמוּדוֹ כְּשׁוֹשַׁן פָּרַח, / מִבֵּית אָב יִקָּחֶנוּ,</p>
</blockquote>

<blockquote>
<p>חֶרֶס יָצָא מִמִּזְרָח, / רוּחַ יְיָ תְּנִיחֶנּוּ.</p>
</blockquote>

<blockquote>
<p>חֲנָנוֹ בֵן וְנוֹדַע סוֹדוֹ / כִּי טוֹבוּ מַעֲלָלָיו,</p>
</blockquote>

<blockquote>
<p>חָשׁ לִשְׁחֹט אֶת בְּנוֹ יְחִידוֹ – / וְהִנֵּה דְבַר יְיָ אֵלָיו:</p>
</blockquote>

<blockquote>
<p>׳טָהוֹר, קַח אַיִל תַּחַת / בִּנְךָ וְהַעֲלֵהוּ לְפָנָי,</p>
</blockquote>

<blockquote>
<p>טוֹבָתְךָ לֹא נִשְׁכָּחַת, / בָּרוּךְ אַתָּה לַייָ!</p>
</blockquote>

<blockquote>
<p>טוּבִי מְקַוִּים לֹא אֹבִישֵׁם, / אֲנִי גֵאֶה וְאוֹהֵב נִכְאֶה.׳</p>
</blockquote>

<blockquote>
<p>טָהוֹר שָׁב וַיִּקְרָא שֵׁם / הַמָּקוֹם: יְיָ יִרְאֶה.</p>
</blockquote>

<blockquote>
<p>טוֹבָה וּצְדָקָה עָשָׂה / וְזִכְרוֹ הַיּוֹם לְצֶאֱצָאוֹ,</p>
</blockquote>

<blockquote>
<p>טֹרַח גָּלוּת עֲדֶן נָשָׂא – / וַייָ חָפֵץ דַּכְּאוֹ.</p>
</blockquote>

<blockquote>
<p>יָחִיד, נִכְבָּד לְכָל בָּשָׂר, / הוֹלִיד תָּם וְאִישׁ מִרְמָה,</p>
</blockquote>

<blockquote>
<p>יְדִיד נִכְתָּר בִּשְׁנֵים עָשָׂר – / בְּרוּכֵי יְיָ הֵמָּה.</p>
</blockquote>

<blockquote>
<p>יֶלֶד לְעֶבֶד בְּהִמָּכְרוֹ – / רָעָה רַבָּה צְנָפָתְהוּ,</p>
</blockquote>

<blockquote>
<p>יָשַׁב בָּדָד עַד בֹּא דְבָרוֹ – / אִמְרַת יְיָ צְרָפָתְהוּ.</p>
</blockquote>

<blockquote>
<p>יָרְדוּ מִצְרַיְמָה יְשָׁרִים / אֶת יַעֲקֹב וְשִׁבְעִים בָּנָיו;</p>
</blockquote>

<blockquote>
<p>יְאוֹר הִשְׁחִית בָּנִים זְכָרִים – / וַיַּרְא יְיָ וָיֵרַע בְּעֵינָיו.</p>
</blockquote>

<blockquote>
<p>כֹּחַ מוֹפְתִים נָתַן לְעָנָיו / וַתָּחֶל רוּחַ לְפַעֲמוֹ</p>
</blockquote>

<blockquote>
<p>כַּאֲשֶׁר בָּא וּבִשֵּׂר הֲמוֹנָיו / כִּי פָקַד יְיָ אֶת עַמּוֹ.</p>
</blockquote>

<blockquote>
<p>כְּבוֹאוֹ אֶל תַּנִּין, עָנָה: / ׳שַׁלַּח מִפֶּרֶךְ שְׁבוּיָה!</p>
</blockquote>

<blockquote>
<p>כַּמָּה הֶאֱכַלְתָּהּ לַעֲנָה? / וַייָ שָׁם הָיָה.׳</p>
</blockquote>

<blockquote>
<p>כַּבִּיר לֵבָב הִתְאַמַּר / וַיּוֹסֶף לְעַנּוֹת אֱמוּנָי,</p>
</blockquote>

<blockquote>
<p>כִּחֵשׁ בֵּאלֹהִים וְאָמַר: / ׳לֹא יָדַעְתִּי אֶת יְיָ.׳</p>
</blockquote>

<blockquote>
<p>לְרָעָתוֹ כְּסִיל הִשְׁתַּגַּע, / כִּי רָעָה יִנְחֲלוּ רָעִים,</p>
</blockquote>

<blockquote>
<p>לְכָדוֹ עֲוֹנוֹ, וַיְנַגַּע / יְיָ אֶת פַּרְעֹה נְגָעִים.</p>
</blockquote>

<blockquote>
<p>לַיְלָה הִכָּה בְּנוֹ בְּכוֹרוֹ / וּבֵין טָמֵא לְטָהוֹר הִבְדִּיל,</p>
</blockquote>

<blockquote>
<p>לַיָּם הוֹלִיךְ צַר וְנִעֲרוֹ, / כִּי עַל יְיָ הִגְדִּיל.</p>
</blockquote>

<blockquote>
<p>לְיַבָּשָׁה הָפַךְ יָם, / כִּי מִנָּה רוּחוֹת עַזּוֹת,</p>
</blockquote>

<blockquote>
<p>לָאֵל שׁוֹרְרוּ עַם הֶחֱיָם, / כִּי יַד יְיָ עָשְׂתָה זֹּאת.</p>
</blockquote>

<blockquote>
<p>מַסָּעִים כְּמִנְיַן שְׁבָטִים / נָסְעוּ, עַד בָּאוּ לְסִינָי,</p>
</blockquote>

<blockquote>
<p>מִפִּיו שָׁמְעוּ מִשְׁפָּטִים – / פָּנִים בְּפָנִים דִּבֶּר יְיָ.</p>
</blockquote>

<blockquote>
<p>מִקְדָּשׁ שָׁם עָשׂוּ לְעוֹשָׂם / לִשְׁכֹּן בְּתוֹכָם תְּהִלָּתוֹ,</p>
</blockquote>

<blockquote>
<p>מְשָׁרְתָיו שֵׁבֶט שְׁלִישִׁי שָׂם, / יְיָ הוּא נַחֲלָתוֹ.</p>
</blockquote>

<blockquote>
<p>מֵהַשָּׁלֹשׁ מִשְׁפָּחוֹת / נִבְחַר אַהֲרֹן וְהִבְדִּילוֹ,</p>
</blockquote>

<blockquote>
<p>מַקְרִיב עוֹלוֹת וְדַם מְנָחוֹת – / הִפְלָה יְיָ חָסִיד לוֹ.</p>
</blockquote>

<blockquote>
<p>נָכוֹן לִלְבֹּשׁ שְׁמוֹנָה תְמִימִים, / מְכַפֵּר בְּיוֹם תַּעֲנִית
עֲוֹנָי,</p>
</blockquote>

<blockquote>
<p>נִפְרָשׂ מִשִּׁבְעָה יָמִים / לִפְנֵי בּוֹא יוֹם יְיָ.</p>
</blockquote>

<blockquote>
<p>נָגִיד, בְּתוֹרַת אֵל מַעֲטִיר, / יִזְרֹק דָּם כְּדָת קָרְבָּנָי,</p>
</blockquote>

<blockquote>
<p>נֵרוֹת טָב עֵת יַקְטִיר / קְטֹרֶת תָּמִיד לִפְנֵי יְיָ.</p>
</blockquote>

<blockquote>
<p>נְכוֹנִים פָּרִים וְאֵילִים וּכְבָשִׂים, / בָּם יַרְגִּילוּהוּ זְקֵנָי,</p>
</blockquote>

<blockquote>
<p>נֶאֱמַן רוּחַ לִבּוֹ יָשִׂים, / כִּי מְלָאכָה הִיא לַייָ.</p>
</blockquote>

<blockquote>
<p>סְגָנֵי כְהֻנָּה יַשְׁבִּיעוּהוּ, / וְעֶרֶב יוֹם כִּפּוּר לֶאֱכֹל</p>
</blockquote>

<blockquote>
<p>סְעֻדָּה רַבָּה יִמְנָעוּהוּ – / וְדֹרְשֵׁי יְיָ לֹא יַחְסְרוּ כֹל.</p>
</blockquote>

<blockquote>
<p>סְבָבוּהוּ פִּרְחֵי לְוִיָּה, / בְּאֶצְבַּע צְרֵדָה יַכּוּ נֶגְדּוֹ,</p>
</blockquote>

<blockquote>
<p>סוֹדְרִים סִפְרֵי פְלִילִיָּה – / יוֹדוּ לַייָ חַסְדּוֹ.</p>
</blockquote>

<blockquote>
<p>סוֹד זְמַן הַשְּׁחִיטָה יִנְעַם / וַיִּפְרְשׂוּ, לְקָרֵב עוֹשֵׂהוּ,</p>
</blockquote>

<blockquote>
<p>סְדִין בּוּץ בֵּינוֹ וּבֵין הָעָם, / כִּי יְיָ מַחְסֵהוּ.</p>
</blockquote>

<blockquote>
<p>עֵת קַדְּשׁוֹ יָדָיו וְרַגְלָיו, / פָּשַׁט וְיָרַד וְטָבַל לַעֲבֹד,</p>
</blockquote>

<blockquote>
<p>עָלָה וְנִסְתַּפֵּג – וְזוּ מַעֲלָלָיו / יָשִׂימוּ לַייָ כָּבוֹד.</p>
</blockquote>

<blockquote>
<p>עֲטֶרֶת בִּגְדֵי זָהָב עָלָיו – / חוֹבָה נֶאֶמְרָה בְסִינָי,</p>
</blockquote>

<blockquote>
<p>עוֹד יְקַדֵּשׁ יָדָיו וְרַגְלָיו, / כִּי קָדוֹשׁ הַיּוֹם לַייָ.</p>
</blockquote>

<blockquote>
<p>עוֹלַת תָּמִיד – אַחַר קְרָצוֹ / מֵרַק אֶחָד מִכֹּהֲנָי,</p>
</blockquote>

<blockquote>
<p>עַל יָדוֹ שְׁחִיטָה כְּחֶפְצוֹ – / הוּא אֲשֶׁר דִּבֶּר יְיָ.</p>
</blockquote>

<blockquote>
<p>פִּקּוּדֵי תָמִיד יַשְׁלִים: / יִזְרֹק וְיַקְרִיב רֹאשׁ וַאֲבָרִים,</p>
</blockquote>

<blockquote>
<p>פְּלִיאוֹת קְטֹרֶת וְנֵרוֹת כְּלוּלִים – / פִּקּוּדֵי יְיָ יְשָׁרִים.</p>
</blockquote>

<blockquote>
<p>פָּרְשׂוּ סָדִין וּבָא לַעֲשׂוֹת / סֵדֶר טְבִילָה כְּבָרִאשׁוֹנָה,</p>
</blockquote>

<blockquote>
<p>פְּאֵרֵי בִגְדֵי לָבָן לְכַסּוֹת – / עֵדוּת יְיָ נֶאֱמָנָה.</p>
</blockquote>

<blockquote>
<p>פָּר בֵּין מִזְבֵּחַ לְאוּלָם – / סָמַךְ יָדָיו עָלָיו בְּעָמְדוֹ,</p>
</blockquote>

<blockquote>
<p>פָּתַח פִּיו בְּשֵׁם אֵל עוֹלָם, / כִּי יְיָ סוֹמֵךְ יָדוֹ.</p>
</blockquote>

<blockquote>
<p>וְסוֹמֵךְ שְׁתֵּי יָדָיו עָלָיו</p>
</blockquote>

<blockquote>
<p>וּמִתְוַדֶּה וְכָךְ הָיָה אוֹמֵר: [אנא השם וכו׳]</p>
</blockquote>

<blockquote>
<p>וְאַתָּה בְטוּבְךָ תְּעוֹרֵר רַחֲמֶיךָ / וּסְלַח לְאִישׁ חֲסִידֶךָ.</p>
</blockquote>

<blockquote>
<p>פָּנָה לְמִזְרַח הָעֲזָרָה / לְגַלּוֹת הַסָּתוּם וְקָשְׁטוֹ,</p>
</blockquote>

<blockquote>
<p>פִּלְאֵי סוֹד ׳קַלְפֵּי׳ נִקְרָא – / וּמֵיְיָ כָּל מִשְׁפָּטוֹ.</p>
</blockquote>

<blockquote>
<p>פָּקִיד אָב מִשְּׂמֹאלוֹ לְאוֹת / וּמִימִינוֹ סְגַן קְרוּאָיו,</p>
</blockquote>

<blockquote>
<p>פְּלִיאוֹת שֵׁם וַעֲזָאזֵל לִרְאוֹת – / סוֹד יְיָ לִירֵאָיו.</p>
</blockquote>

<blockquote>
<p>צְנִיף כָּבוֹד בָּאֵל מְצַפֶּה, / כִּי הוּא מְנָת חֶלְקוֹ וְחֶבְלוֹ,</p>
</blockquote>

<blockquote>
<p>צַדִּיק טָרַף בְּקַלְפֵּי / וְיֹדַע יְיָ אֶת אֲשֶׁר לוֹ.</p>
</blockquote>

<blockquote>
<p>צִדְקוֹ יַרְאֶה לְמַאֲמִין / וּבַעֲלוֹת בְּיָמִין שֵׁם בְּעָצְמָה</p>
</blockquote>

<blockquote>
<p>צוֹעֵק: הַגְבַּהּ יָמִין! / יְמִין יְיָ רוֹמֵמָה.</p>
</blockquote>

<blockquote>
<p>צוּר, אֶל רֹאשׁ בֵּית אָב גְּמֹל / טוֹב, בַּעֲלוֹת שֵׁם בִּשְׂמֹאלוֹ,</p>
</blockquote>

<blockquote>
<p>צֹוֵחַ: הַגְבַּהּ שְׂמֹאל! / כִּי מֵיְיָ הָיְתָה לּוֹ.</p>
</blockquote>

<blockquote>
<p>קָשַׁר לְשׁוֹן זְהוֹרִית בְּרֹאשׁ / שָׂעִיר יְשֻׁלַּח בְּעַד עֲוֹנָי,</p>
</blockquote>

<blockquote>
<p>קֹוִים יִתְאַוּוּ לִדְרֹשׁ / הַמּוֹפֵת אֲשֶׁר דִּבֶּר יְיָ.</p>
</blockquote>

<blockquote>
<p>קָדוֹשׁ אֵל וְקָדוֹשׁ מְשִׁיחוֹ; / שָׂעִיר מְכַפֵּר עַל הֲמוֹנָי –</p>
</blockquote>

<blockquote>
<p>קִדְּמוֹ כְּנֶגֶד בֵּית שִׁלוּחוֹ, / בָּזֶה לֹא בָחַר יְיָ.</p>
</blockquote>

<blockquote>
<p>קִדֵּם שְׂעִיר הַשֵּׁם, כְּנֶגֶד / בֵּית שְׁחִיטָה יַעֲמִידֶנּוּ,</p>
</blockquote>

<blockquote>
<p>׳קֹדֶשׁ זֶה לַשֵּׁם׳ יַגֵּד, / אֲשֶׁר פִּי יְיָ יִקֳּבֶנּוּ.</p>
</blockquote>

<blockquote>
<p>רָצוּי, מֵלִיץ עַל חֲסִידָיו, / אָמַר וִדּוּי בְּעַד כֹּהֲנָי,</p>
</blockquote>

<blockquote>
<p>רָץ וְסָמַךְ עַל פָּר יָדָיו – / וְסוֹמֵךְ צַדִּיקִים יְיָ.</p>
</blockquote>

<blockquote>
<p>וְסוֹמֵךְ שְׁתֵּי יָדָיו עָלָיו</p>
</blockquote>

<blockquote>
<p>וּמִתְוַדֶּה שְׁנִיָּה וְכָךְ הָיָה אוֹמֵר: [אנא השם וכו׳]</p>
</blockquote>

<blockquote>
<p>וְאַתָּה בְטוּבְךָ תְּעוֹרֵר רַחֲמֶיךָ / וּסְלַח לְשֵׁבֶט חֲסִידֶיךָ.</p>
</blockquote>

<blockquote>
<p>רָמָה קֶרֶן תִּפְאַרְתּוֹ / בְּשָׁחֳטוֹ פָּר וְקִבֵּל דָּמוֹ,</p>
</blockquote>

<blockquote>
<p>רָץ הַמְמָרֵס־בּוֹ לְקַחְתּוֹ – / יְיָ אֱלֹהָיו עִמּוֹ.</p>
</blockquote>

<blockquote>
<p>רָץ וְנָטַל הַמַּחְתָּה וְעָלָה / אֶל רֹאשׁ מִזְבַּח קָרְבָּנָי,</p>
</blockquote>

<blockquote>
<p>רַד, אַחַר חֲתוֹת מִלָּא / וַיַּנַּח לִפְנֵי יְיָ.</p>
</blockquote>

<blockquote>
<p>שָׁם כַּף וּמַחְתָּה הוֹצִיאוּ לוֹ / וּבִמְלוֹא חָפְנָיו רַב הוֹדוֹ,</p>
</blockquote>

<blockquote>
<p>שָׂם כַּף הַקְּטֹרֶת בִּשְׂמֹאלוֹ / וְעוֹבֵד בָּרוּךְ־שֵׁם־כְּבוֹדוֹ.</p>
</blockquote>

<blockquote>
<p>שָׂם מַחְתָּה בֵּין שְׁנֵי בַדִּים – / הָאוֹת שֶׁאֵין כָּמוֹהוּ,</p>
</blockquote>

<blockquote>
<p>שָׁם נִכְנַס אִישׁ מַחֲמָדִים, / כִּי מַלְאַךְ יְיָ צְבָאוֹת הוּא.</p>
</blockquote>

<blockquote>
<p>שָׁמַר הַדָּת כַּמָּסֹרֶת / לְמַלֵּא עָשָׁן הֵיכָל לִפְנָי,</p>
</blockquote>

<blockquote>
<p>שָׂם עַל גֶּחָלִים קְטֹרֶת – / וַהֲרִיחוֹ בְּיִרְאַת יְיָ.</p>
</blockquote>

<blockquote>
<p>תָּמִים לְחִיצוֹן יָצָא לוֹ / וְלִפְנֵי יְיָ יִשְׁפֹּךְ שִׂיחוֹ,</p>
</blockquote>

<blockquote>
<p>תְּפִלָּה קְצָרָה בְּהִתְפַּלֲלוֹ / הוֹשִׁיעַ יְיָ מְשִׁיחוֹ.</p>
</blockquote>

<blockquote>
<p>תְּשׁוּעָה תִּצְּרֶנְהוּ בְּקַחְתּוֹ / דָּם מְמָרֵס־בּוֹ בְּמוֹרָא,</p>
</blockquote>

<blockquote>
<p>תְּשׁוּבָתוֹ לְבֵית תִּפְאַרְתּוֹ – / כִּי יְיָ עֶלְיוֹן נוֹרָא.</p>
</blockquote>

<blockquote>
<p>תְּעוּדַת לְמַעְלָה גַם לְמָטָּה / מִכָּל חָכָם נֶעֱלָמָה,</p>
</blockquote>

<blockquote>
<p>תּוֹרַת מַצְלִיף מִשְׁפָּטָהּ – / תּוֹרַת יְיָ תְּמִימָה.</p>
</blockquote>

<blockquote>
<p>אֶת הַדָּם יַנַּח עֲלֵי כָן / בְּצֵאתוֹ, וַיָּבִיאוּ כֹהֲנָי</p>
</blockquote>

<blockquote>
<p>אֶת הַשָּׂעִיר הַמּוּכָן, / אֲשֶׁר יִלְכְּדֶנּוּ יְיָ.</p>
</blockquote>

<blockquote>
<p>נִשְׁחַט – וְקִבֵּל אֶת דָּמוֹ, / וְחֻקּוֹ כְּחֻקֵּי פָר נָשָׂא,</p>
</blockquote>

<blockquote>
<p>נִכְנַס וְעָמַד עַל מְקוֹמוֹ – / צִדְקַת יְיָ עָשָׂה.</p>
</blockquote>

<blockquote>
<p>יַנַּח דָּם כְּדָת נֶעֱרֶכֶת / וְדַם פָּר יִטּוֹל כְּדָת סִינָי,</p>
</blockquote>

<blockquote>
<p>יַז כְּמַצְלִיף עַל הַפָּרֹכֶת / אֲשֶׁר לִפְנֵי יְיָ.</p>
</blockquote>

<blockquote>
<p>אֶת דַּם זֶה בְּדַם זֶה לְעָרוֹת – / הֲלָכָה לְמֹשֶׁה מִסִּינָי,</p>
</blockquote>

<blockquote>
<p>אֶת הַמָּלֵא בְרִית בְּתוֹרוֹת / מִלֵּא אַחֲרֵי יְיָ.</p>
</blockquote>

<blockquote>
<p>בְּצֵאתוֹ לַמִּזְבֵּחַ יַעֲטֶה / מְעִיל חֵן, בְּנַפְשׁוֹ עֹז יַרְהֵב,</p>
</blockquote>

<blockquote>
<p>בְּשֶׁבַע חַטָּאוֹת יְחַטֵּא – / קֹדֶשׁ יְיָ אֲשֶׁר אָהֵב.</p>
</blockquote>

<blockquote>
<p>רָץ לְשָׂעִיר גּוֹרַל עֲבָדָיו, / עָלָיו יְהוֹדֶה כַּחֲשִׁי,</p>
</blockquote>

<blockquote>
<p>רָץ וְסָמַךְ עָלָיו יָדָיו – / יְיָ בְּסֹמְכֵי נַפְשִׁי.</p>
</blockquote>

<blockquote>
<p>וְסוֹמֵךְ שְׁתֵּי יָדָיו עָלָיו</p>
</blockquote>

<blockquote>
<p>וּמִתְוַדֶּה וְכָךְ הָיָה אוֹמֵר: [אנא השם וכו׳]</p>
</blockquote>

<blockquote>
<p>וְאַתָּה בְטוּבְךָ תְּעוֹרֵר רַחֲמֶיךָ / וְסָלַחְתָּ לַעֲדַת יְשׁוּרוּן.</p>
</blockquote>

<blockquote>
<p>הַשָּׂעִיר הַחַי אוֹזֵל / וְנוֹשֵׂא עַל רֹאשׁוֹ עֲוֹנָי,</p>
</blockquote>

<blockquote>
<p>הַנּוֹשֵׂא אוֹתוֹ לַעֲזאזֵל / יִשָּׂא בְרָכָה מֵאֵת יְיָ.</p>
</blockquote>

<blockquote>
<p>מָה רַבּוּ גִּילַי בַּעֲדָתִי / כִּי נִטְהַרְתִּי מִזְּדוֹנָי,</p>
</blockquote>

<blockquote>
<p>מְשֻׁלָּח הוּא בְּיַד אִישׁ עִתִּי – / עֵת לַעֲשׂוֹת לַייָ.</p>
</blockquote>

<blockquote>
<p>בְּהַגִּיעוֹ לַצּוּק לַאֲחוֹרָיו / דּוֹחֲפוֹ, וּמִתְגַּלְגֵּל לְעַצְמוֹ;</p>
</blockquote>

<blockquote>
<p>בּוֹ אוֹת, בְּהִתְפַּזֵּר אֲבָרָיו, / כִּי רוֹצֶה יְיָ בְּעַמּוֹ.</p>
</blockquote>

<blockquote>
<p>נָצַר חֹק לַנֶּפֶשׁ יִנְעָם / הַמָּשִׁיחַ רֹאשׁ כֹּהֲנָי,</p>
</blockquote>

<blockquote>
<p>נִשְׂרְפוּ פָר וְשָׂעִיר, קְרָעָם / לְמַלֵּא אֶת דְּבַר יְיָ.</p>
</blockquote>

<blockquote>
<p>עֵת יוֹצִיא אֱמוּרִים – נִרְצָה, / וְנוֹתֵן בַּמָּגִיס וּמַקְטִיר
בְּעִתּוֹ</p>
</blockquote>

<blockquote>
<p>עוֹד קְלָעָם וְהוֹצִיאָם חוּצָה, / כִּי יְיָ אִתּוֹ.</p>
</blockquote>

<blockquote>
<p>זַךְ יְבָרֵךְ שְׁמוֹנֶה בְרָכוֹת / אַחַר עָמְדוֹ בְּסוֹד כֹּהֲנָי,</p>
</blockquote>

<blockquote>
<p>זָכַר פָּרַָשִׁיּוֹת עֲרוּכוֹת / בְּסַפֶר תּוֹרַת יְיָ.</p>
</blockquote>

<blockquote>
<p>רָץ לַעֲשׂוֹת סֵדֶר טְבִילָה / וְלָבַשׁ בִּגְדֵי זָהָב בִּנְגֹהָיו,</p>
</blockquote>

<blockquote>
<p>רָחַץ יָדָיו וְרַגְלָיו וְנַעֲלָה / בִּגְאוֹן שֵׁם יְיָ אֱלֹהָיו.</p>
</blockquote>

<blockquote>
<p>אֵילוֹ וְאֵיל הָעָם הִשְׁלִים, / כַּאֲשֶׁר הֶעְתִּיקוּ זְקֵנָי,</p>
</blockquote>

<blockquote>
<p>אוֹתוֹת וּמַעֲשִׂים הֵם גְּדוֹלִים – / זֶה הַיּוֹם עָשָׂה יְיָ.</p>
</blockquote>

<blockquote>
<p>קִדֵּשׁ וּפָשַׁט וְהִשְׁלִים טְבִילָה / וְלָבַשׁ לָבָן וּבָא לִפְנָי,</p>
</blockquote>

<blockquote>
<p>קִדֵּשׁ יָדָיו וְרַגְלָיו תְּחִלָּה / וְיָשֹׁב אֶל יְיָ.</p>
</blockquote>

<blockquote>
<p>טַעֲמֵי כַף וּמַחְתָּה – הֱבִיאָם / וּבֵין שְׁנֵי בַדִּים שָׂם
שְׁנֵיהֶם,</p>
</blockquote>

<blockquote>
<p>טָהוֹר יְמַלֵּא לְהוֹצִיאָם – / וַעֲנַן יְיָ עֲלֵיהֶם.</p>
</blockquote>

<blockquote>
<p>נָטַר דָּת קָדוֹשׁ בְּפָשְׁטוֹ / וְסֵדֶר טְבִילָה תְּהִלָּתוֹ,</p>
</blockquote>

<blockquote>
<p>נָאוֹר סוּס זָהָב יַעְטוֹ – / כְּהֻנַּת יְיָ נַחֲלָתוֹ.</p>
</blockquote>

<blockquote>
<p>חַיִל גִּבֵּר כְּאִישׁ גְּבוּרוֹת / בְּהַקְטִיר הַקְּטֹרֶת וְעָשָׁן,</p>
</blockquote>

<blockquote>
<p>חָשׁ לְהֵיטִיב אֶת הַנֵּרוֹת – / וּבוֹטֵחַ עַל יְיָ יְדֻשָּׁן.</p>
</blockquote>

<blockquote>
<p>זָהִיר יְקַדֵּשׁ וּפָשַׁט זְהָבָיו, / אָז יִלְבַּשׁ בִּגְדֵי עַצְמוֹ,</p>
</blockquote>

<blockquote>
<p>זֶה יוֹם טוֹב עוֹשֶׂה לְאוֹהֲבָיו, / כִּי הָיָה יְיָ עִמּוֹ.</p>
</blockquote>

<blockquote>
<p>קוֹל נָשְׂאוּ שָׁרַי וְנוֹגְנָי, / שֹׂבַע שְׂמָחוֹת כְּגַן רָטוֹב,</p>
</blockquote>

<blockquote>
<p>קוֹל אוֹמְרִים: הוֹדוּ לַייָ / לְעוֹלָם כִּי טוֹב!</p>
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/18539">https://benyehuda.org/read/18539</a></div></body></html>