<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>כִּי שֹׁמֵעַ אֶל אֶבְיוֹנִים</title>
	<meta name="author" content="אברהם אבן עזרא"/>
</head>
<body>

<blockquote>
<p>כִּי שֹׁמֵעַ אֶל אֶבְיוֹנִים ה'</p>

<br />

<p>אֶשְׁפֹּךְ כַּיָּם דְּמָעוֹת, / אֶלְבַּשׁ פַּחַד וּזְוָעוֹת,</p>

<p>כִּי אָפְפוּ עָלַי רָעוֹת – / אוּלַי יַעֲשֶׂה ה'.</p>

<p>בָּאתִי בְּשֵׁם אֵל לְהִתְגַּבֵּר / וְגַאֲוַת לִבִּי לְשַׁבֵּר,</p>

<p>כִּי בָאוּ בָנִים עַד מַשְׁבֵּר – / בַּצַר לִי אֶקְרָא ה'.</p>

<p>גָּבְהוּ פְּעָלָיו מֵאֹמֶר / וְאֵיךְ יַשִּׂיגֵם יְצִיר חֹמֶר?</p>

<p>כִּי גָבֹהַּ מֵעַל גָּבֹהַּ שֹׁמֵר – / גְּדֹלִים מַעֲשֵׂי ה'.</p>

<p>דֹּעֲכוּ נֵרוֹת אֱמוּנִים / וְגָבְרוּ מֵימֵי זְדוֹנִים,</p>

<p>כִּי דִכִּיתָנוּ בִּמְקוֹם תַּנִּים – / דָּבָר שָׁלַח ה'.</p>

<p>הֱצִיקַתְנוּ תְּבוּסַת עָרֵינוּ / וּבְחַסְדְּךָ שַׂמְנוּ שִׂבְרֵנוּ,</p>

<p>כִּי הוֹשַׁעְתָּנוּ מִצָּרֵינוּ / הַנֹּעָדִים עַל ה'.</p>

<p>זֵרָה עַמִּי בְּרֹב כַּחְשׁוֹ / וְלֹא נָתַן לַמָּוֶת נַפְשׁוֹ,</p>

<p>כִּי זָכַר אֶת דְּבַר קָדְשׁוֹ: / &#8216;זֶרַע בְּרוּכֵי ה&#8217; '.</p>

<p>חָסִיתִי בְךָ, שׁוֹמֵר אֱמוּנָי, / חִכִּיתִי סְלִיחַת עֲוֹנָי,</p>

<p>כִּי חַסְדְּךָ לְנֶגֶד עֵינָי – / חֵן וְכָבוֹד יִתֵּן ה'.</p>

<p>טוּבְךָ צֶדֶק לְפִי יְאַלֵּף / עַד לֹא תְדַבֵּרְנָה שְׂפָתַי סָלֶף,</p>

<p>כִּי טוֹב יוֹם בַּחֲצֵרֶיךָ מֵאָלֶף – / טַעֲמוּ וּרְאוּ כִּי טוֹב ה'.</p>

<p>יָגֹרְתִּי מֵחֲמַת קִצְפּוֹ / וַאֲיַחֵל חַסְדּוֹ עַד פֹּה,</p>

<p>כִּי יִבְעַר כִּמְעַט אַפּוֹ – / יַחֵל יִשְׂרָאֵל אֶל ה'.</p>

<p>כְּחַסְדּוֹ גָמַל וְלֹא נִפְרַע / מִדּוֹר מְרוּצָתוֹ לְרַע,</p>

<p>כִּי כֻלּוֹ חָנֵף וּמֵרַע, / כִּחֲשׁוּ בַּה'.</p>

<p>לִמְדוּ שְׁכוֹן מִשְׁכְּנֵי עֶלְיוֹן, / שְׂבֵעֵי לַעַג וּבִזָּיוֹן,</p>

<p>כִּי לֹא לָנֶצַח יִשָּׁכַח אֶבְיוֹן – / לָכֵן חַכּוּ לִי, נְאוּם ה'.</p>

<p>מַעֲשֵׂהוּ זִכְרוּ וְהוֹד פִּלְאוֹ, / מִי יָבֹא לִתְכוּנַת בּוֹרְאוֹ?</p>

<p>כִּי מִמִּזְרַח שֶׁמֶשׁ עַד מְבוֹאוֹ / מְהֻלָּל אֶקְרָא ה'.</p>

<p>נוֹקַשְׁתִּי בְּפַח חַטֹּאת נְעוּרָי / וְלֹא שָׁמַעְתִּי לְקוֹל מוֹרָי,</p>

<p>כִּי נָשָׂאתִי חֶרְפַּת נְעוּרָי – / נִפְּלָה נָּא בְיַד ה'.</p>

<p>שִׂיחִי שְׁעֵה, הַצּוּר, וּשְׁבֹר / עֻלִּי וּמַלְקוֹחִי תִּקַּח
מִגִּבּוֹר,</p>

<p>כִּי שָׂמוּ אֹתִי בַּבּוֹר – / סוֹמֵךְ צַדִּיקִים ה'.</p>

<p>עֲנֵה נָא עַם עָנִי וְרוֹעֵד / וּלְבַת צִיּוֹן הֱיֵה סוֹעֵד,</p>

<p>כִּי עֵת לְחֶנְנָהּ כִּי בָא מוֹעֵד – / עוּרָה, לָמָּה תִישַׁן, ה'?</p>

<p>פְּזוּרִים אֵלֶיהָ יְחַבֵּר / וְצָרֶיהָ תַּחְתֶּיהָ יַדְבֵּר,</p>

<p>כִּי פִּי ה' דִּבֵּר – / פָּצִיתִי פִי אֶל ה'.</p>

<p>צֶדֶק אֲבִיכֶם לְחֵיקְכֶם / יָשִׁיב, וְתִרְאוּ בְשׂוֹנְאֵיכֶם,</p>

<p>כִּי צוֹרְרִים הֵם לָכֶם – / צָעַק לִבָּם אֶל ה'.</p>

<p>קוּמָה וְעֵדֶר נִפְזָר תְּבַקֵּר / וְעֵינֵי טוֹרְפָיו תְּנַקֵּר,</p>

<p>כִּי קָמוּ בִי עֵדֵי שֶׁקֶר – / קַנּוֹא וְנֹקֵם ה'.</p>

<p>רֹאשׁ אֶחָד יְשִׂימוּן בְּעָצְמָה / וְקָהָל גָּדוֹל יְשׁוּבוּן בְּיָד רָמָה,</p>

<p>כִּי רַבִּים בְּנֵי שׁוֹמֵמָה, / רֹדְפֵי צֶדֶק מְבַקְשֵׁי ה'.</p>

<p>שְׁעֵה שַׁוְעִי וְשָׂא מִרְיִי / וּבַשֵּׂר אֲסִירֵי שִׁבְיִי,</p>

<p>כִּי שָׁמַע ה' קוֹל בִּכְיִי – / שֶׁמֶש וּמָגֵן ה'.</p>

<p>תִּשְׁעֶה קָרְבָּן מַהֲלָלוֹ, / תָּחִישׁ לְחַדֵּשׁ יְמֵי גִילוֹ,</p>

<p>כִּי תִקָּחֶנּוּ אֶל גְּבוּלוֹ – / תִּגְדַּל נַפְשִׁי בְּעֵינֵי ה'.</p>
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/15015">https://benyehuda.org/read/15015</a></div></body></html>