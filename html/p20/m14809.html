<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>לְסַפֵּר אֶת כְּבוֹדְךָ</title>
	<meta name="author" content="אברהם אבן עזרא"/>
</head>
<body>

<blockquote>
<p>לְסַפֵּר אֶת כְּבוֹדְךָ / וְגֹדֶל נוֹרְאוֹתֶיךָ</p>

<p>וּלְהַגִּיד הוֹדְךָ / דָּפַקְתִּי דְלָתֶיךָ</p>

<p>וְנָפַלְתִּי בְיָדְךָ / אֲקַוֶּה חֶמְלָתֶךָ –</p>

<p>וַאֲנִי בְּרֹב חַסְדְּךָ / אָבוֹא בֵיתֶךָ.</p>

<br />

<p>אֱמוּנָתְךָ מֵיטִיבֵי / הַלְּבָבוֹת יָעִידוּ</p>

<p>וְהֵקִיצוּ שׁוֹכְבֵי / יְצוּעֵיהֶם, וְהֵנִידוּ</p>

<p>שְׁנָתָם, וּמְשִׁיבֵי / אֲמָרִים הֶעֱמִידוּ</p>

<p>בְּעַד חוֹבֵי- / הֶם אֲשֶׁר בָּהֶם זָדוּ,</p>

<p>וּמִדִּינְךָ הַרְבֵּה / נִבְהֲלוּ וּפָחָדוּ –</p>

<p>וַיִּירְאוּ יֹשְׁבֵי / קְצָוֹת מֵאוֹתֹתֶיךָ.</p>

<br />

<p>בְּחַסְדְּךָ, אֵל נֶעְלָם, / אֱמוּנֶיךָ בָּטָחוּ</p>

<p>וְהִשְׁכִּימוּ כֻּלָּם / וְדִבְרֵי שִׁיר לָקָחוּ,</p>

<p>וְאַתְּ עֻזָּם וְחֵילָם / מִיָּדְךָ לְיָדְךָ בָּרָחוּ</p>

<p>וּבְטוּב מַהֲלָלָם / כְּבוֹד שִׁמְךָ שִׁבֵּחוּ.</p>

<p>הַאֲזִינָה קוֹלָם / וְאִם בְּרִיתְךָ זָנָחוּ</p>

<p>וְנוֹדֶה לְךָ לְעוֹלָם / נְסַפֵּר תְּהִלָּתֶךָ.</p>

<br />

<p>רַחֵם עֵת קוּמְךָ / לַחְקֹר אֶת פְּעָלֵינוּ,</p>

<p>וְהִנֵּה מִזַּעַמְךָ / אֵימָתְךָ עָלֵינוּ</p>

<p>נָפְלָה, וּמֵעִמְּךָ / סְלִיחַת מַעֲלָלֵינוּ</p>

<p>נְיַחֵל, וּבַהֲדוֹמְךָ / נִשָׂא אֶת קוֹלֵנוּ:</p>

<p>נָא הַטֵּה שְׁלוֹמְךָ / כַּנָּהָר אֵלֵינוּ –</p>

<p>וַאֲנַחְנוּ עַמְּךָ / וְצֹאן מַרְעִיתֶךָ.</p>

<br />

<p>מָרוֹם לִמְיַחְדֶיךָ / פְּקַח עַיִן לִרְאוֹת,</p>

<p>בָּאִים עָדֶיךָ / וְנוֹשְׂאִים קוֹל תְּשֻׁאוֹת</p>

<p>לְמוּלְךָ יְדִידֶיךָ / לְקָרֵב קֵץ פְּלָאוֹת;</p>

<p>וְשׁוּב נָא לְחוֹכֶיךָ / אֲשֶׁר מְצָאוּם תְּלָאוֹת –</p>

<p>לְמַעַן עֲבָדֶיךָ / שִׁבְטֵי נַחְלָתֶךָ.</p>

<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/14809">https://benyehuda.org/read/14809</a></div></body></html>