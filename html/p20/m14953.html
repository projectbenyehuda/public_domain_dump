<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אֱלֹהַי הוֹדִיעֵנִי אֶת אֹרַח הַחַיִּים</title>
	<meta name="author" content="אברהם אבן עזרא"/>
</head>
<body>

<blockquote>
<p>אֱלֹהַי הוֹדִיעֵנִי / אֶת אֹרַח הַחַיִּים;</p>

<p>אַתָּה מַחְסִי, חֶלְקִי / בְּאֶרֶץ הַחַיִּים.</p>

<br />

<p>כָּל הַזְּמַנִּים הֶבֶל / בִּלְעֲדֵי עֵת רְצוֹנֶךָ</p>

<p>וְכָל הַמְּקוֹמוֹת תֹּהוּ – / בִּלְתִּי בֵית מְעוֹנֶךָ</p>

<p>וְכָל הַמַּעֲשִׂים שָׁוְא / לְבַד עֲשׂוֹת הַטּוֹב בְּעֵינֶיךָ –</p>

<p>לַעֲשׂוֹת כָּל הַיָּמִים / אֲשֶׁר הֵם חַיִּים.</p>

<br />

<p>מָה אֶעֱשֶׂה וְאָן אֶפְנֶה – / וְהִנֵּה חֶטְאִי קוֹרְאִי,</p>

<p>וְאַתָּה גֵרַשְׁתָּנִי / וְיַהַרְגֵנִי מוֹצְאִי?</p>

<p>תְּפִלָּתִי עָשָׁנְתָּ / וְאֵין יִתְרוֹן לִי בְקָרְאִי,</p>

<p>וְאִם לֹא אַתָּה חֶלְקִי – / לָמָּה לִּי חַיִּים?</p>

<br />

<p>אִם אַתָּה הֲדַפְתָּנִי – / דָּפַקְתִּי שְׁעָרֶיךָ,</p>

<p>וְאִם אַתְּ הִשְׁלַכְתָּנִי– / בָּחַרְתִּי חֲצֵרֶיךָ,</p>

<p>וְאִם קוֹדֵר הִלָּכְתִּי – / נֵר לְרַגְלִי דְבָרֶךָ,</p>

<p>בְּאוֹרְךָ, יָהּ, נִרְאֶה אוֹר, / כִּי עִמְּךָ מְקוֹר חַיִּים.</p>

<br />

<p>אֶחְיֶה אִם תְּחַיֵּנִי, / אֱלֹהַי, בִּרְצוֹנֶךָ</p>

<p>וְאָמוּת אִם תְּמִיתֵנִי / בְּקִצְפְּךָ וַחְרוֹנֶךָ.</p>

<p>גַּם אֶת הַטּוֹב וְהָרָע / נְקַבֵּל מִלְּפָנֶיךָ –</p>

<p>וְנוֹחִיל חֲסָדֶיךָ, כִּי / טוֹב חַסְדְּךָ מֵחַיִּים.</p>

<br />

<p>בְּמֵימֵי סְלִיחוֹתֶיךָ / אֶת כָּל אַשְׁמוֹתַי מְחַה,</p>

<p>וּלְפִי רֹב חֲסָדֶיךָ / אֶת כָּל יְגוֹנוֹתַי דְּחֵה,</p>

<p>וְעַל מֵי מְנוּחוֹתֶיךָ / נַהֵל נַפְשִׁי וְהַנְחֵה</p>

<p>לְהִתְהַלֵּךְ לְפָנֶיךָ, / לֵאוֹר בְּאוֹר הַחַיִּים.</p>

<br />

<p>רָאִיתִי כָּל עָמָל – / וְהִנֵּה הַכָּל הֶבֶל,</p>

<p>אַךְ עֲבוֹדַת מַלְכוּתְךָ / לְבַד חֶלְקִי מִתֵּבֵל,</p>

<p>וְעֵת אֶמְצָא רְצוֹנֶךָ / אָשִׁיר בְּכִנוֹר וְנֶבֶל</p>

<p>וְאֹמַר: אַשְׁרֵי, וְאַחְלַי / מֹצְאִי מָצָא חַיִּים.</p>
</blockquote>

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/14953">https://benyehuda.org/read/14953</a></div></body></html>