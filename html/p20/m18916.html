<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>לְמִי יְיָ לְמִי עוֹלַלְתָּ כֹּה</title>
	<meta name="author" content="אברהם אבן עזרא"/>
</head>
<body>

<p>קינה לט׳ באב</p>

<blockquote>
<br />

<p>לְמִי, יְיָ, לְמִי עוֹלַלְתָּ כֹּה?</p>

<br />

<p>לְמִי, יְיָ, מִכֹּל מִשְׁפְּחוֹת הָאֲדָמָה? –</p>
</blockquote>

<blockquote>
<p>אֲשֶׁר הָלְכוּ אֱלֹהִים לִפְדּוֹת בְּיָד רָמָה,</p>
</blockquote>

<blockquote>
<p>וּמִפִּיהוּ שָׁמְעוּ תּוֹרַת יְיָ תְּמִימָה –</p>
</blockquote>

<blockquote>
<p>וּבְפֶתַע כְּרֶגַע הוּשְׁתוּ שְׁמָמָה,</p>
</blockquote>

<blockquote>
<p>וּמְחִתָּה בְיוֹם מְהוּמָה, / וְנִסְתְּרָה דַּרְכּוֹ.</p>

<br />

<p>לְמִי, יְיָ? אוֹ הֲנִסָּה אֱלֹהִים וְגוֹי מִקֶּרֶב גּוֹי נֵהֵל? –</p>
</blockquote>

<blockquote>
<p>וַיֵּט שָׁמַיִם וַיֵּרֵד וּבְתוֹכוֹ נָטָה אֹהֶל,</p>
</blockquote>

<blockquote>
<p>וְשִׁכֵּן כְּבוֹדוֹ בְּתוֹךְ מָרוֹם וְיָהֵל –</p>
</blockquote>

<blockquote>
<p>וּלְעֵת אַפּוֹ מְסָרוֹ לְצָרָיו, וְאֵין מְנַהֵל,</p>
</blockquote>

<blockquote>
<p>וְעָזַב כַּכְּפִיר סֻכּוֹ. / לְמִי, יְיָ, לְמִי עוֹלַלְתָּ כֹּה?</p>

<br />

<p>לְמִי, יְיָ? וְאֶת מִי מִיצוּרָיו לְהָכִין לוֹ בֵּית מְנוּחָה,</p>
</blockquote>

<blockquote>
<p>שֻׁלְחָן וְאָרוֹן וְקֹדֶשׁ וּמִזְבֵּחָה? –</p>
</blockquote>

<blockquote>
<p>וַיְהִי הַכֹּל לְבִזָּה בְּיוֹם צָרָה וְתוֹכֵחָה,</p>
</blockquote>

<blockquote>
<p>וְנָאַץ שֻׁלְחָן עֶרְכּוֹ. / לְמִי, יְיָ, לְמִי עוֹלַלְתָּ כֹּה?</p>

<br />

<p>לְמִי, יְיָ, מִבְּנֵי אִישׁ וּמִיקוּמָם? –</p>
</blockquote>

<blockquote>
<p>אֲשֶׁר לָקַח צוּר סְגֻלָּה וְנַחְלַת חֶבֶל שָׂמָם,</p>
</blockquote>

<blockquote>
<p>וּבֵן בְּכוֹר קְרָאָם, וַיַּנְחֵם בֶּעָנָן יוֹמָם –</p>
</blockquote>

<blockquote>
<p>וּלְעֵת אַפּוֹ מְסָרָם לְחֹרִי וְהֵימָם,</p>
</blockquote>

<blockquote>
<p>וְאַשּׁוּר הוּא מַלְכּוֹ. / לְמִי, יְיָ, לְמִי עוֹלַלְתָּ כֹּה?</p>

<br />

<p>לְמִי, יְיָ, בְּכָל גּוֹלִים וְנִשְׁכָּחִים? –</p>
</blockquote>

<blockquote>
<p>אִם תֹּאכַלְנָה נָשִׁים פִּרְיָן, עֹלֲלֵי טִפֻּחִים,</p>
</blockquote>

<blockquote>
<p>וּבַחוּרִי חֶמֶד מֵתֵי חֶרֶב, נְפוּחִים,</p>
</blockquote>

<blockquote>
<p>וְדָבַק לְשׁוֹן יוֹנֵק אֶל חִכּוֹ. / לְמִי, יְיָ, לְמִי עוֹלַלְתָּ כֹּה?</p>

<br />

<p>לְמִי, יְיָ? אָהֳלִי שֻׁדָּד וְשָׁפֵל בַּחַן וָעֹפֶל,</p>
</blockquote>

<blockquote>
<p>וְנִגְדַּע לָאָרֶץ כְּפֶרֶץ נוֹפֵל,</p>
</blockquote>

<blockquote>
<p>וְנִשְׁבַּת מִטָּהֳרוֹ וְנֶחְשַׁב כְּטָמוּן וְנֵפֶל,</p>
</blockquote>

<blockquote>
<p>[……….] / לְמִי, יְיָ, לְמִי עוֹלַלְתָּ כֹּה?</p>

<br />

<p>לְמִי, יְיָ? סַכּוֹתָה בֶעָנָן לָךְ מֵעֲבֹר תְּפִלַּת לְאֻמֶּךָ,</p>
</blockquote>

<blockquote>
<p>וַתִּשְׁמֹר כָּל חֲטָאתָם [……] מֶיךָ,</p>
</blockquote>

<blockquote>
<p>וַתִּכְלָא רַחֲמֶיךָ, וַתְּשַׂגֵּב קָמֶיךָ –</p>
</blockquote>

<blockquote>
<p>וְתִשְׁפֹּךְ עֲלֵיהֶם זַעֲמֶךָ –</p>
</blockquote>

<blockquote>
<p>וְלָאָרֶץ חִלְּלוּ מִשְׁכַּן שְׁמֶךָ,</p>
</blockquote>

<blockquote>
<p>לְרָחְבּוֹ וּלְאָרְכּוֹ. / לְמִי, יְיָ, לְמִי עוֹלַלְתָּ כֹּה?</p>
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/18916">https://benyehuda.org/read/18916</a></div></body></html>