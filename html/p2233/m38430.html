<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[אֲרַיָּוֶךְ דִּמְעָתִי יוֹמָם וָלַיְלָה וְלֹא אֶחֱשֶׁה] (סליחה)</title>
	<meta name="author" content="משה בן אברהם מהענווים"/>
</head>
<body>

<p>[מרוֹמָא, חי באמצע המאה הי&quot;ג]</p>

<blockquote>
<br />
</blockquote>

<blockquote>
<p><strong>סְלִיחָה (כְּנִרְאֶה עַל-הַגְּזֵרָה שֶׁבִּשְׁנַת 1239)</strong></p>

<br />
</blockquote>

<blockquote>
<p>אֲרַיָּוֶךְ דִּמְעָתִי יוֹמָם וָלַיְלָה וְלֹא אֶחֱשֶׁה</p>

<p>מִפְּנֵי עָקַת רָשָׁע וּמִפְּנֵי חֲמַת הַנּוֹשֶׁה</p>

<p>בְּזִמַּת אִוַּלְתּוֹ יָעַץ לְהַכְחִיד נֹעַם מִדְרְשֵׁי</p>

<p>דִּבְרֵי הַבְּרִית אֲשֶׁר-צִוָּה יְיָ אֶת-משֶׁה.</p>

<br />
</blockquote>

<blockquote>
<p>גֶּבֶר יָהִיר וְסָכָל דּוֹרֵשׁ אָוֶן וְגִלּוּלִים</p>

<p>שָׁת בְּלִבּוֹ לַהֲפֹךְ שָׁרְשֵׁי דָת הַמְעֻלִּים</p>

<p>דְּרִישַׁת מִשְׁנָה וְסוֹד תַּלְמוּד בַּחשֶׁךְ לְהַעְלִים</p>

<p>שְׁנֵי הַמְּאֹרֹת הַגְּדֹלִים.</p>

<br />
</blockquote>

<blockquote>
<p>הֵכִין רֶשֶׁת לְיַד מַעְגַּל יְפַת פַּעֲמָיִם</p>

<p>הֶגְיוֹן יְסוֹדֵי תוּשִׁיָּה לְחַבֵּא בִּמְצוּל תְּהוֹמָיִם</p>

<p>וְלָכֵן כְּנַחֲלֵי-מַיִם עַל-מְשׁוּלַת מָיִם</p>

<p>עֵינִי עֵינִי יֹרְדָה מָּיִם.</p>

<br />
</blockquote>

<blockquote>
<p>זִכְרוּ זֹאת וְהִתְאוֹשֲׁשׁוּ עַם דְּבוּקֵי כְהֶמְיָן</p>

<p>בְּצוֹם וּבְכִי וּמִסְפֵּד לָשֵׂאת לְמָרוֹם עָיִן</p>

<p>חֹסֶן מְשׁוּלָה כְיֵין הַטּוֹב מִלָּתֵת לְאָיִן</p>

<p>וּשְׁכֻרַת וְלֹא מִיָּיִן.</p>

<br />
</blockquote>

<blockquote>
<p>טֹבוּ אָהֳלֵי תוּשִׁיָּה לְתָמִיד בָּהּ מְשַׁנְּנִים</p>

<p>רִפְאוּת לְחִכָּם כְּנֹפֶת דְּבַשׁ וְחָלָב מְכֻנִּים</p>

<p>יָזָם נָבָל לָשׂוּם כְּאַיִן וּלְהַכְחִיד הֶגְיוֹנִים</p>

<p>צַחוּ מֵחָלָב אָדְמוּ עֶצֶם מִפְּנִינִים.</p>

<br />
</blockquote>

<blockquote>
<p>כְּפַטִּישׁ יְפוֹצֵץ סֶלַע נִמְשָׁלָה וְאֵשׁ לַהֲבוֹנָי</p>

<p>אַיֶּלֶת אֲהָבִים וְיַעֲלַת חֵן לְהוֹגֶיהָ בְּשִׁנּוּנָי</p>

<p>לוֹחֵץ נוֹאַל בְּמַחֲשַׁבְתּוֹ לְשַׁכַּח סֵפֶר זִכְרוֹנָי</p>

<p>דִּבְרֵי מִצְוֹת-יְיָ.</p>

<br />
</blockquote>

<blockquote>
<p>מְצוּקֵי אֶרֶץ וְגִבְעוֹת עוֹלָם רְדוּמֵי מַכְפֵּלָה</p>

<p>בְּתַחֲנוּן וּבִתְפִלָּה קַדְּמוּ פְנֵי שׁוֹכֵן מָעְלָה</p>

<p>נַאְקַת קוֹרְאָיו לְהַקְשִׁיב וְלִפְתֹּחַ אָזְנָיו בְּחֶמְלָה</p>

<p>לִשְׁמֹעַ אֶל-הָרִנָּה וְאֶל-הַתְּפִלָּה.</p>

<br />
</blockquote>

<blockquote>
<p>סוֹד יְיָ לִירֵאָיו מִימֵי קֶדֶם לְהִשְׁתַּעֲשָׁע</p>

<p>רָשָׁע דִּמָּה עָרוֹת עַד הַיְסוֹד בְּפָשַׁע</p>

<p>עֵינָיו הָשַׁע וְאָזְנָיו הַכְבֵּד בְּלִי לְהִוָּשַׁע</p>

<p>אַל-תִּתֵּן יְיָ מַאֲוַיֵּי רָשָׁע.</p>

<br />
</blockquote>

<blockquote>
<p>פַּחַת וָפַחַת וָפַח פְּקֹד עָלָיו לְהַעֲנִישׁוֹ</p>

<p>הָשֵׁב גְּמוּל חַטָּאתוֹ כְּצֹאן לַטֶּבַח לְהַקְדִּישׁוֹ</p>

<p>צַמֵּת יְקוּמוֹ וּמְחֵה זִכְרוֹ בְשׁוֹאָה לְהַרְעִישׁוֹ</p>

<p>יָשׁוּב עֲמָלוֹ בְרֹאשׁוֹ.</p>

<br />
</blockquote>

<blockquote>
<p>קוּמָה יְיָ קַדְּמָה פָנָיו הַכְרִיעֵהוּ לְהֵחָרֵד</p>

<p>מְחַץ מָתְנָיו בְּקֶצְפְּךָ וּבִשְׁאוֹל אוֹתוֹ הוֹרֵד</p>

<p>רִשְׁעוֹ פְקֹד עָלָיו בִּפְשָׁעָיו תָּמִיד לְהִתְגָּרֵד</p>

<p>וְעַל-קָדְקֳדוֹ חֲמָסוֹ יֵרֵד.</p>

<br />
</blockquote>

<blockquote>
<p>שְׁבֹר זְרוֹעַ רָשָׁע וְרָע בְּחֶטְאוֹ לְהוֹכִיחֶנּוּ</p>

<p>חַטַּאת אִמּוֹ מִלִּמַּח וַעֲוֹן אֲבוֹתָיו לְהַזְכִּירֶנּוּ</p>

<p>תָּמִיד יְקַו לָאוֹר וְהִנֵּה חשֶׁךְ יְשׁוּפֶנּוּ</p>

<p>לְעֵת עֶרֶב וְהִנֵּה בַלָּהָה בְּטֶרֶם בֹּקֶר אֵינֶנּוּ.</p>

<br />
</blockquote>

<blockquote>
<p>מִשְׁאַל קוֹרְאֵי לְשִׁמְךָ תְּמַלֵּא אֶשְׁכֹּל הַכֹּפֶר</p>

<p>זְרֵה אוֹיְבָם כְּמֹץ לִפְנֵי רוּחַ לְהֵחָפֵר</p>

<p>שְׁעֵה עֲתִירָתִי וְקַיֵּם חָזוּת הֻגְּדָה בְּשֵׁפֶר</p>

<p>לַאֲבֵלֵי צִיּוֹן לָתֵת לָהֶם פְּאֵר תַּחַת אֵפֶר.</p>

<br />
</blockquote>

<blockquote>
<p>הוֹגֵי בְשַׁעֲשׁוּעַ דָּתְךָ מְשִׁיבֵי מִלְחָמָה שָׁעְרָה</p>

<p>קְרָא לָהֶם שְׁנַת רָצוֹן וְעֵת בְּשׂוֹרָה</p>

<p>חֶזְיוֹן נְבִיאֶיךָ לְקַיֵּם כְּהִשְׁמַעְתָּ לָהֶם בַּהֲדָרָה</p>

<p>כִּי מִצִּיּוֹן תֵּצֵא תוֹרָה.</p>

<br />
</blockquote>

<blockquote>
<p>זָכְרֵנוּ יְיָ בִּרְצוֹן עַמֶּךָ וּפָקְדֵּנוּ מִמְּעוֹנִים</p>

<p>וְאַמֵּץ לִבֵּנוּ לְעָבְדְּךָ שְׁכֶם אֶחָד בְּרִצְיוֹנִים</p>

<p>קָרֵב קֵץ יְשׁוּעָה וְקַיֵּם מַאֲמַר חֶזְיוֹנִים</p>

<p>וּמָחָה יְיָ אֱלֹהִים דִּמְעָה מֵעַל כָּל-פָּנִים.</p>

<br />
</blockquote>

<blockquote>
<br />

<br />
</blockquote>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/38430">https://benyehuda.org/read/38430</a></div></body></html>