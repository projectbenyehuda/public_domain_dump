<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>הממך הזמן יפליא סתריו</title>
	<meta name="author" content="יצחק אבן עזרא"/>
</head>
<body>

<p>שיר של יצחק, בנו של אברהם אבן עזרא, ששר לכבוד הרופא נתנאל בבגדד</p>

<blockquote>
<br />
</blockquote>

<blockquote>
<p>הֲמִמְּךָ הַזְּמָן יַפְלִיא סְתָרָיו</p>

<p>וְהַשֶּׂכֶל הֱבִיאֲךָ תּוֹךְ חֲדָרָיו</p>

<p>וְהֶרְאָה הָאֱמֶת אֶת בֵּית נְכֹתֹה</p>

<p>וְגַנְזַכָּיו וְגַן זַכָּיו וּבָרָיו</p>

<p>וְחָפַשְׂתָּ גְנָזָיו גַּם רְמָזָיו</p>

<p>לְךָ נִגְלוּ, וּפָתַחְתָּ שְׁעָרָיו</p>

<p>וְתָקַעְתָּ לְךָ אֹהֶל תְּבוּנָה</p>

<p>וּמַעַרְכֵי לְבָבְךָ יְתֵרָיו</p>

<p>הֲתִתְעַלֵּם לְעוֹלָם בִּכְבוֹדְךָ</p>

<p>לְאוֹר עוֹלָם וְלִשְׁלֹשֶׁת מְאוֹרָיו</p>

<p>וְרֵיחַ בָּשְׂמְךָ הוּרַח רְחוֹקִים</p>

<p>מְקוֹם שִׁמְךָ, הֲכִי מוֹרָיו בְּמוֹרָיו</p>

<p>מְקוֹר חַיִּים בְּפִיךָ לֹא יְכַזֵּב</p>

<p>וּמַיִם גָּבְרוּ מֵימֵי יְאוֹרָיו</p>

<p>עֲנַן הַבִּין עֲלֵי מֵבִין תְּפָרְשׂוֹ</p>

<p>וְתַרְקִיעַ עֲלֵי רֹאשׁוֹ סְדָרָיו</p>

<p>וְיַעֲרוֹף לִקְחֲךָ עָלָיו כְּמָטָר</p>

<p>וְכִרְבִיבִים עֲלֵי עֵשֶׂב שְׂעִירָיו</p>

<p>הֲיִמָּנַע, וְאַתְּ עוֹשֶׂה חֲזִיזָיו</p>

<p>וְיִכָּלֵא, וְאַתְּ נוֹתֵן מְטָרָיו</p>

<p>וְיַעֲמֹד, וְעִמְּךָ אוֹצְרוֹתָיו</p>

<p>וְיִתְחַבֶּה, וּמֵאִתְּךָ מְקוֹרָיו</p>

<p>נְתָנְךָ אֵל יְחִיד הַדּוֹר נְתַנְאֵל</p>

<p>לְנֵס עַמִּים, נְגִיד עַמּוֹ וְשָׂרָיו</p>

<p>בְּחָכְמָתְךָ תְּחַכֵּם אֶת זְקֵנָיו</p>

<p>וּבִדְבָרְךָ תְּאַלֵּף אֶת צְעִירָיו</p>

<p>וְסִכַּלְתָּ חֲכָמִים קַדְמוֹנִים</p>

<p>וְעָצַמְתָּ כְּכַלְכֹּל וַחֲבֵרָיו</p>

<p>וְעָשִׂיתָ בְיוֹדְעֵי שֵׁם, לְךָ שֵׁם</p>

<p>בְּיִשְׂרָאֵל, אֲשֶׁר הֵמָּה בְּחִירָיו</p>

<p>הֱכִינָךְ צוּר לְקֹהֶלֶת לְמִשְׁנֶה</p>

<p>לְאֵל הוֹרְךָ לְהִדַּמּוֹת לְהוֹרָיו</p>

<p>וְתֵדַע מַחֲשָׁבָיו מִכְּתָבָיו</p>

<p>וְתִרְאֶה אֶת סְתָרָיו מִסְּפָרָיו</p>

<p>וְאֵל נָטַע נְטַע חָכְמָה בְּלִבְּךָ</p>

<p>וְאֶל יַם שִׂכְלְךָ שָׁלַח קְצִירָיו</p>

<p>וְהַחָכְמָה וְהַמַּדַּע נְתָנָם</p>

<p>לְךָ אַחֲרָיו, וְצָפִיתָ סְתָרָיו</p>

<p>וְצִמַּחְתָּ דְבָרָיו הָאֲפִילוֹת</p>

<p>וְשִׂגְשַׂגְתָּ נְטַע פַּרְדֵּס יְשָׁרָיו</p>

<p>וּפַגֵּי מִדְבְּרֵי פִיהוּ חֲנַטְתֶּם</p>

<p>וּבָצַרְתָּ בְּיַד רַעְיוֹן נְזִירָיו</p>

<p>וְאָרִיתָ פְרִי נִטְעֵי זְמָמָיו</p>

<p>וְאָחַזְתָּ בְּסַנְסַנֵּי תְמָרָיו</p>

<p>וְדָרַכְתָּ מְרוֹמֵי דִבְרוֹתָיו.</p>

<p>וְרוּם הוֹרָיו, וּמָנִיתָ עֲפָרָיו</p>

<p>וְנִשְׁקַפְתָּ בְּעַד שִׁמְשׁוֹת חֲרַכָּיו</p>

<p>וְצָעַדְתָּ בְּגַבְנוּנֵי הֲרָרָיו</p>

<p>עֲדֵי בָאתָ אֱלֵי תַכְלִית פְּלָאָיו</p>

<p>וְיִתְהַלֵּךְ לְבָבְךָ תּוֹךְ חֲקָרָיו</p>

<p>בְּמַטֵּה עֻזְּךָ תַּכֶּה סְלָעָיו</p>

<p>וְתַמְצִיא נַהֲרוֹת צוּפִים בְּצוּרָיו</p>

<p>וְתַקְדַּח אֵשׁ מְזִמָּה מֵאֲבָנָיו</p>

<p>וְכַפַּטִּישׁ תְּפוֹצֵץ אֶת שְׁמִירָיו</p>

<p>לְנֶגְדְּךָ נִתְּקוּ יִתְרֵי חֲבָלָיו</p>

<p>וְנָמַסּוּ לְפָנֶיךָ חֲבֵרָיו</p>

<p>וְהִרְאֵיתָ בְּבֵרוֹתְךָ כְּמוּסָיו</p>

<p>וְחָתַרְתָּ בְּבֵאוּרְךָ קְשָׁרָיו</p>

<p>זְכַרְתָּהוּ בְּזִכְרוֹן טוֹב וּמְאֹד</p>

<p>כְּמוֹתְךָ לֹא זְכָרוּהוּ בְּדוֹרָיו</p>

<p>עֲדֵי בָאָה חֲלִיפָתוֹ כְּהַיּוֹם</p>

<p>וְהֶעֱלִיתָ רְפָאָיו מִקְּבָרָיו</p>

<p>וְהֶחֱיֵיתָ בְּטַל אוֹרוֹת אֲמָרָיו</p>

<p>וְהֶחֱיָה רוּחֲךָ גּוּפֵי פְּגָרָיו</p>

<p>וְקֹהֶלֶת עֲלֵי שִׁמְךָ מְקֹרָא</p>

<p>בְּיַעַן כִּי בְךָ נוֹדְעוּ דְבָרָיו</p>

<p>הֱשִׁיבוֹתָ פְּרוּדָתָן לְחוּטָן</p>

<p>וְאָסַפְתָּ בְּדֹלָחָיו וְדָרָיו</p>

<p>וּבֵאַרְתּוֹ וּבֵרַרְתּוֹ וְשַׂמְתּוֹ</p>

<p>כְּמוֹ כֶסֶף אֲשֶׁר הֻתַּךְ בְּכוּרָיו</p>

<p>צְרַפְתָּהוּ בְּכוּר דַּעַת וּבִינָה</p>

<p>עֲדֵי הָיוּ צְרוּפוֹת בִּנְאֻמָּיו</p>

<p>אֲנִי יִצְחָק בְּנוֹ אַבְרָם כְּתַבְתִּיו</p>

<p>בְסֵפֶר, אֲשֶׁר סְפָרַד הוּא מְגוּרָיו</p>

<p>בְּנוֹ מֵאִיר בְּנוֹ עֶזְרָא יְקֹרָא</p>

<p>אֲשֶׁר מָדַד אֱלֵי בָבֶל אֲשׁוּרָיו</p>

<p>שְׁנַת אַתְּ גָד כְּתָבָהוּ בְּסִיוָן</p>

<p>בְּעִיר בַּגְדַּד וְסִיֵּם מַאֲמָרָיו</p>

<p>וּמִשְׁנֶה יִקְרָא רַבִּי נְתַנְאֵל</p>

<p>וְהוּא מֵבִין וְכוֹתֵב עַל סְפָרָיו</p>

<p>מְיַחֵל כָּלְתָה עֵינוֹ רְאוֹתוֹ</p>

<p>לְלַקֵּט שִׁבֳּלֵי בִין, בֵּין עֳמָרָיו</p>

<p>תְּמוֹל נִמְשַׁךְ בְּחַבְלֵי אַהֲבָתוֹ</p>

<p>לְמִשְׁכָּנָיו, וְטוֹב יוֹם בַּחֲצֵרָיו</p>

<p>הֲבִשְׁבָחָיו יְקַדֵּם אֶת חֲסָדָיו</p>

<p>וְיִתְרַצֶּה לְמַהֲלָלָיו בְּשִׁירָיו</p>

<p>אֲשֶׁר מִמַּעֲלוֹת שִׁירִי, דְּרָכָיו</p>

<p>מְאֹד גָּבְהוּ, לְךָ הַשִּׁיר וְשָׁרָיו</p>

<p>וֶאֱמֶת יֶהֱגֶה בָךְ בִּלְבַדּוֹ</p>

<p>אֲשֶׁר שַׂמְתָּ אֲמִתּוֹת כָּל שְׁקָרָיו</p>

<p>יְהַלֶּלְךָ לְהִתְפָּאֵר, אֲבָל לֹא</p>

<p>לְפָאֶרְךָ, וְאַתָּה תַּחְבּוֹשׁ פְּאֵרָיו</p>

<p>מְהֵרָה צוּר אֲרוּכָתְךָ יְצַמַּח</p>

<p>וְיִבָּקְעוּ בְלֵיל אֲפֵלָיו שְׁחָרָיו</p>

<p>יְשׁוֹבֵב אֵל לְקַדְמָתְךָ וְיַפְלִיא</p>

<p>עֲשׂוֹת עִמְּךָ, עֲשׂוֹת עִם עַם גְּבָרַָיו</p>

<p>וְיָרִים כִּסְאֲךָ מֵעַל אָחֶיךָ</p>

<p>וְתִנָּשֵׂא עֲלֵי כַנְפֵי נְשָׁרָיו</p>

<p>וְאִלּוּ אוֹתְךָ יָבִיא לְקָדְשׁוֹ</p>

<p>וְעָלֶיךָ יְסוֹכֵךְ בַּאֲבָרָיו</p>

<p>וְיַשְׁלִים הַזְּמָן עִמְּךָ, וּבֶטַח</p>

<p>תְּהִי שׁוֹכֵן, וְלֹא תִירָא מְגוּרָיו</p>

<p>וְיִמְשׁוֹךְ אֶת יְמוֹתֶיךָ עֲדֵי יוֹם</p>

<p>יְשַׁלַּח גּוֹאֲלֵי עַמָּיו וְצִירָיו</p>

<p>וְיַרְאֶךָ תְּשׁוּעָתוֹ בְּקָרוֹב</p>

<p>וְיוֹם גִּבּוֹר יְשַׁלַּח אֶת אֲסִירָיו</p>

<p>וְהַמַּלְכוּת בְּיָמֶיךָ תְּחַדֵּשׁ</p>

<p>בּיוֹם יָשׁוּב כְּבוֹדוֹ אֶל דְּבִירָיו</p>

<p>וְיִתְחַדֵּשׁ לְךָ הֶדֶר וְכָבוֹד</p>

<p>יְשׁוֹבֶבְךָ אֱלֵי קַדְמַת נְעוּרָיו.</p>

<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/30440">https://benyehuda.org/read/30440</a></div></body></html>