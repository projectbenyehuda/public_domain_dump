<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אָרְכוּ הַיָּמִים</title>
	<meta name="author" content="שמעון בן יצחק"/>
</head>
<body>

<blockquote>
<br />
</blockquote>

<blockquote>
<p>&amp;&amp;&amp; אָרְכוּ הַיָּמִים</p>
</blockquote>

<blockquote>
<p>סליחה. סימן: א״ב כפול וחתימה: שמעון בר יצחק חזק.</p>

<br />
</blockquote>

<blockquote>
<p>אָרְכוּ הַיָּמִים וּדְבַר כָּל חָזוֹן,</p>

<p>אַרְמוֹן נֻטַּשׁ וְחָדַל פְּרָזוֹן,</p>

<p>בְּקַוּוּי מַרְפֵּא בְּעָתָה וְרָזוֹן,</p>

<p>בִּטְחָה וְהַשְׁקֵט לִמְנוּסָה וְחִפָּזוֹן;</p>

<br />
</blockquote>

<blockquote>
<p>גְּאֻלָּה נֶאֱחֶרֶת וְתוֹחֶלֶת מְמֻשָּׁכָה,</p>

<p>גּוֹלָה וְסוּרָה קְדוֹרַנִּית, חֲשׁוּכָה.</p>

<p>דִּמְעָתָהּ מְצוּיָה בְּלֶחֱיָהּ לְמָשְׁכָה,</p>

<p>דְּרוּסָה, בְּעוּטָה, נְגוּחָה, נְשׁוּכָה;</p>

<br />
</blockquote>

<blockquote>
<p>הוּבְאָה בַחֹשֶׁךְ וְיוֹשֶׁבֶת דּוּמָם,</p>

<p>הוֹמֶה לִבָּהּ וּבְקִרְבָּהּ יִשְׁתּוֹמָם,</p>

<p>וְעֵינֶיהָ מְיַחֲלוֹת לַיְלָה וְיוֹמָם,</p>

<p>וְעָצוּר בְּעַצְמוֹתֶיהָ כְּגַחֶלֶת לַחְמָם;</p>

<br />
</blockquote>

<blockquote>
<p>זְמַנֵּי קִצֶּיהָ מְאֹד נֶחְתָּמוּ,</p>

<p>זָהֳרוֹת נַהֲרוֹתֶיהָ בְּעֶבְרָה נֶעְתָּמוּ,</p>

<p>חֻבְּאוּ נִדָּחֶיהָ וּבְמַסְגֵּר נִסְתָּמוּ,</p>

<p>חֲטָאֶיהָ הִשִּׂיגוּהָ כִּי נִכְתָּמוּ!</p>

<br />
</blockquote>

<blockquote>
<p>טוֹפְלֵי שֶׁקֶר יִשְׁלָיוּ בְשֶׁקֶט,</p>

<p>טִירוֹתָם בְּטוּחוֹת כְּעַל שִׁמְרֵי פֶקֶט;</p>

<p>יַעֲצִיבוּ רַעְיָתְךָ בְּרֹגֶז לְמַקֵּט,</p>

<p>יְגוֹזְזוּהָ כְרָחֵל, גִּזּוֹתֶיהָ לְלַקֵּט;</p>

<br />
</blockquote>

<blockquote>
<p>כָּשַׁל כֹּחָהּ מִכֹּבֶד סֵבֶל,</p>

<p>כִּנּוֹרָהּ לִבְכִי וְעוּגָבָהּ לְאֵבֶל;</p>

<p>לְנֶגְדָּהּ כְּלִמָּתָהּ מִצָּרֶיהָ לְהִתְנַבֵּל,</p>

<p>לֵאמֹר: ״נוֹאַשְׁתֶּם לָצֵאת מִסֵּבֶל;</p>

<br />
</blockquote>

<blockquote>
<p>מִיּוֹם נִמְאַסְתֶּם בַּגּוֹיִם לְנִדָּח</p>

<p>מְנוּסְכֶם אָבַד וְכִיקוֹד מֻקְדָּח,</p>

<p>נוֹתַרְתֶּם כַּנֵּס וְכִצְבִי מֻדָּח.</p>

<p>נִהְיָה יְקָרְכֶם כְּאֹפֶל מְנֻדָּח!״</p>

<br />
</blockquote>

<blockquote>
<p>סַלְעֵנוּ וּמְצוּדָתֵנוּ בְּשִׁמְךָ נָרוּץ,</p>

<p>סָבוֹל עָלֶיךָ כִּלָּיוֹן חָרוּץ,</p>

<p>עֲנוּשִׁים וּמֻכִּים, כְּפֶרֶץ פָּרוּץ,</p>

<p>עֱזוּזְךָ מֵהָמִיר בְּחֹמֶר קָרוּץ!</p>

<br />
</blockquote>

<blockquote>
<p>פְּנֵה לְהָחִישׁ, אֱיָלוּתִי, לְעֶזְרָתִי,</p>

<p>פֶּן יֹאמַר הָאוֹיֵב: יָכֹלְתִּי!</p>

<p>צָרַי יָגִילוּ כִּי שָׁכַלְתִּי –</p>

<p>צְדָקָה עֲשֵׂה כִּי כִמְעַט כָּלִיתִי;</p>

<br />
</blockquote>

<blockquote>
<p>קוּמָה וְהִנָּשֵׂא בְּעַבְרוֹת צוֹרֲרִים,</p>

<p>קָרֵב יוֹם קָרְאוּ נוֹצְרִים,</p>

<p>רָעֵי גוֹיִם לִהְיוֹת מְצֵרִים,</p>

<p>רְאוֹתָם דְּרִיכַת פּוּרַת בּוֹצְרִים!</p>

<br />
</blockquote>

<blockquote>
<p>שׁוּר בְּעַמְּךָ לְהוֹסִיף אָמְצוֹ</p>

<p>שְׁקֹד לְטַהֲרוֹ וּלְנַקּוֹתוֹ מִשִּׁמְצוֹ,</p>

<p>תִּשְׁמֹר עֶדְרְךָ כְּרוֹעֶה לְרִבְצוֹ,</p>

<p>תַּשְׁמִיעַ: מְזָרֵה יִשְׂרָאֵל קִבְּצוֹ!</p>

<br />
</blockquote>

<blockquote>
<p>שַׁנֵּן בְּרַק חֶרֶב בְּזַעְמֶךָ,</p>

<p>שַׁכֵּר חִצֶּיךָ מִגּוֹי מַזְעִימֶךָ,</p>

<p>מֵרֹאשׁ פַּרְעוֹת אוֹיֵב בְּהִנָּקְמֶךָ,</p>

<p>מִמַּה שֶּׁעָשׂוּ בְּחַלְלֵי עַמֶּךָ!</p>

<br />
</blockquote>

<blockquote>
<p>עֲבוּר נִקְמַתְךָ גּוֹיִם הִרְנִינוּ,</p>

<p>עִלִּיּוֹת וְתַחְתִּיּוֹת הֵרִיעוּ וְרָנּוּ,</p>

<p>וְהַר וָגֶבַע וְאִילָנוֹת יְרַנֵּנוּ,</p>

<p>וְגַם יוֹשְׁבֵי סֶלַע יָרֹנּוּ!</p>

<br />
</blockquote>

<blockquote>
<p>נְקֹם הַדָּם וּנְקֹם הֶחָמָס,</p>

<p>נִמְסַךְ לְצָרִים לְהַגִּירָם נִכְמָס,</p>

<p>בְּכוֹס עָמֹק וְרָחָב לְהַעְמַס,</p>

<p>בִּשְׂחוֹק וָלַעַג כֹּחָם יִמָּס;</p>

<br />
</blockquote>

<blockquote>
<p>רִאשׁוֹנָה תְשַׁלֵּם מִשְׁנֵה עֲווֹנוֹתֵיהֶם,</p>

<p>רְאֵה חַלְּלָם אַרְצְךָ בִּשְׁחִיתוֹתֵיהֶם,</p>

<p>יֵבוֹשׁוּ זֵדִים בְּשֶׁקֶר עַוְּתוֹתֵיהֶם,</p>

<p>יִפָּקְדוּ מֵרֹב יָמִים בְּחַטֹּאתֵיהֶם!</p>

<br />
</blockquote>

<blockquote>
<p>צֹרַפְנוּ כְּכֶסֶף בְּמוּעָקָה לְגוֹלֲלָה,</p>

<p>צֻמַּתְנוּ וְנוֹאַשְׁנוּ מִן הַגְּאֻלָּה,</p>

<p>חוֹלֲלָה לְנַפֵּץ יַד עַם סְגֻלָּה,</p>

<p>חֵפֶץ פְּרוּטָה מִכִּיס אָזְלָה;</p>

<br />
</blockquote>

<blockquote>
<p>קַנֵּא לְשִׁמְךָ וְלִקְדֻשָּׁתְךָ חָס,</p>

<p>קָרְבֵנוּ אֵלֶיךָ וּבְצִלְּךָ נָחַס,</p>

<p>חֲזֵה אֵין מַפְגִּיעַ עָלֵינוּ לְהָחָס,</p>

<p>חַלּוֹתְךָ כְּמֹשֶׁה וְאַהֲרֹן וּפִנְחָס;</p>

<br />
</blockquote>

<blockquote>
<p>זְכֹר חֶסֶד וּשְׁבוּעַת קְדוּמִים,</p>

<p>זַעֲקָתֵנוּ קְשֹׁב מִשְּׁמֵי מְרוֹמִים,</p>

<p>קַיֵּם לְעַמְּךָ בְּרִית שְׁלוֹמִים,</p>

<p>אֵל מֶלֶךְ יוֹשֵׁב עַל כִּסֵּא רַחֲמִים!</p>

<br />
</blockquote>

<blockquote>
<p>&amp;&amp;&amp; אָתִיתִי לְחַנֶּנְךָ</p>

<p>קרובה לראש השנה. סימן: א״ב וחתימה: שמעון</p>

<br />
</blockquote>

<blockquote>
<p>אָתִיתִי לְחַנֶּנְךָ בְּלֵב קָרוּעַ וּמֻרְתָּח / בַּקֵּשׁ רַחֲמִים כְּעָנִי בַפֶּתַח</p>

<p>גַּלְגַּל רַחֲמֶיךָ וְדִין אַל תִּמְתַּח / אֲדֹנָי שְׂפָתַי תִּפְתָּח.</p>

<br />
</blockquote>

<blockquote>
<p>דָּבָר אֵין בְּפִי וּבִלְשׁוֹנִי מִלָּה / הֵן יְיָ יָדַעְתָּ כֻלָּהּ</p>

<p>וּמִמַּעֲמַקֵּי הַלֵּב לְפָנֶיךָ אוֹחִילָה / אֶחֱסֶה בְסֵתֶר כְּנָפֶיךָ סֶּלָה.</p>

<br />
</blockquote>

<blockquote>
<p>זַלְעָפָה וּפַלָּצוּת אֲחָזוּנִי בְּמוֹרָא / חַלּוֹת פְּנֵי נוֹרָא בְּנֶפֶשׁ יְקָרָה</p>

<p>טוּב טַעַם וָדַעַת קָטֹנְתִּי לְחַסְּרָה / עַל כֵּן זָחַלְתִּי וָאִירָא.</p>

<br />
</blockquote>

<blockquote>
<p>יָגַעְתִּי בְאַנְחָתִי אֵיךְ לַעֲמֹד לְפָנֶיךָ / כִּי אֵין מַעֲשִׂים לִזְכּוֹת בְּעֵינֶיךָ</p>

<p>לְחַלּוֹתְךָ שְׁלָחוּנִי מַקְהֵלוֹת הֲמוֹנֶיךָ / תָּכִין לִבָּם תַּקְשִׁיב אָזְנֶךָ.</p>

<br />
</blockquote>

<blockquote>
<p>מָה אֲנִי וּמֶה חַיַּי תּוֹלֵעָה וְרִמָּה / נִבְעָר מִדַּעַת בְּאֶפֶס מְזִמָּה</p>

<p>סָמַכְתִּי יְתֵדוֹתַי בְּסֵפֶר הַחָכְמָה / מַעֲנֶה רַךְ יָשִׁיב חֵמָה.</p>

<br />
</blockquote>

<blockquote>
<p>עֻזִּי אֵלֶיךָ אֶשְׁמְרָה לְסַעֲדִי / פֵּתַח דְּבָרֶיךָ הָאֵר לְהַגִּידִי</p>

<p>צַדְּקֵנִי וְאַמְּצֵנִי וְתֵן לְאֵל יָדִי / כִּי אֱלֹהִים מִשְׂגַּבִּי אֱלֹהַי חַסְדִּי.</p>

<br />
</blockquote>

<blockquote>
<p>קְהָלֶיךָ עוֹמְדִים לְבַקֵּשׁ מְחִילָתֶךָ / רַחֲמֶיךָ יִכָּמְרוּ לְרַחֲמָם בְּחֶמְלָתֶךָ</p>

<p>שׁוֹפְכִים לֵב כַּמַּיִם לְעֻמָּתֶךָ / וְאַתָּה תִּשְׁמַע הַשָּׁמַיִם מְכוֹן שִׁבְתֶּךָ.</p>

<br />
</blockquote>

<blockquote>
<p>תְּחַזֵּק לְעַמְּךָ יָדָם הָרָפָה / שְׁלַח מֵאִתְּךָ עֵזֶר וּתְרוּפָה</p>

<p>נָעָמְךָ יַשִּׂיגוּ לְחַזֵּק וּלְתָקְפָה / כָּל אִמְרַת אֱלוֹהַּ צְרוּפָה.</p>

<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/38318">https://benyehuda.org/read/38318</a></div></body></html>