<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>נַחַל שֶׁלִּי</title>
	<meta name="author" content="חיים לֶנסקי"/>
</head>
<body>

<blockquote>
<br />

<p>נַחְלָה, נַחַל שֶׁלִּי,</p>
</blockquote>

<blockquote>
<p>בֶּן־בְּלִי־שֵׁם, צַר עָרוּץ!</p>
</blockquote>

<blockquote>
<p>אָן תָּחוּשׁ, נַחֲלִי,</p>
</blockquote>

<blockquote>
<p>אָן פָּרוּעַ תָּרוּץ?</p>

<br />

<p>מַה בְּלִי שִׂיחַ וָשִׂיג</p>
</blockquote>

<blockquote>
<p>בֵּין בְּכָאִים תִּתְפַּתֵּל?</p>
</blockquote>

<blockquote>
<p>כְּבָר בָּגַרְתָּ, מַזִּיק,</p>
</blockquote>

<blockquote>
<p>דַּיֶּךָ לָלֶכֶת בָּטֵל.</p>

<br />

<p>מַה תַּכְלִית סְתָם לִשְׁפּוֹךְ</p>
</blockquote>

<blockquote>
<p>גַּל מִגֶּבַע לַגַיְּא?</p>
</blockquote>

<blockquote>
<p>פֹּה עֲמוֹד וַהֲפוֹךְ</p>
</blockquote>

<blockquote>
<p>אֶבֶן־רֶכֶב רֵחַי.</p>

<br />

<p>יִטָּחֵן הַשִּׁפּוֹן,</p>
</blockquote>

<blockquote>
<p>תִּטָּחֵן הַחִטָּה,</p>
</blockquote>

<blockquote>
<p>וּבִרְכַּת יָהּ רִבּוֹן</p>
</blockquote>

<blockquote>
<p>בּוֹא תָּבוֹא בְּעִתָּהּ. –</p>

<br />

<p>אָז אֶסְגּוֹר אֶת רֵחַי,</p>
</blockquote>

<blockquote>
<p>אָז אֶפְתַּח אֶת סִכְרִי –</p>
</blockquote>

<blockquote>
<p>אוּץ וְדוּץ, כֹּה לֶחָי,</p>
</blockquote>

<blockquote>
<p>נַחְלָה, נַחַל שֶׁלִּי!</p>
</blockquote>

<p>ה' באייר תרצ&quot;ז</p>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/20657">https://benyehuda.org/read/20657</a></div></body></html>