<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>בפתח הספר</title>
	<meta name="author" content="יעקב יערי־פולסקין"/>
</head>
<body>

<p>מי הם חולמים ומגשימים אלה, שעמם תתראה בספר זה?</p>

<p>כל איש מהם הוא הרפתקה נאדרה, שיר הלל חי לכוחו ולאמונתו של האדם הנאבק להגשמת חזונו־חלומו.</p>

<p>מה היה חזונם?</p>

<p>כולם כאחד, חלום אחד היה להם – החלום־החזון של תקומת
ישראל בארצו, החלום־החזון בן הדורות לחדש ימינו כאן כקדם, להצית עוד פעם
את האבוקה הישראלית האדירה, שתהיה לאור לעולם כולו.
הם באו אל הארץ מכל קצווי תבל – להגשים את חזונם בפועל. הם לא אמרו די בהזיות ובמשאלות – הם קמו ועשו.</p>

<p>כל איש מהם הניח עוד נדבך וירה עוד יסוד למדינת היהודים, לישראל בת זמננו.</p>

<p>בקראנו את קורות חייהם ומאבקיהם, עוברים לנגד עינינו
פרקים מופלאים, שובי־לב ומשלהבי־רוח, מתולדות האומה הישראלית המתרקמת
במכורתה הקדומה. אלה הן פרשיות של חלום ומעש, גבורה וסבל, עמידה גאה בפני
שונאים מחוץ ומבית, נכונות לכל קרבן, למען שמור על הגחלת, ולמען לבותה
לאש הגאולה.</p>

<p>הם קמו מכל שדרות העם, מכל תפוצותיו. אחדים חזרו אל חיקו
מחיק עמים זרים, מפועמי החזון־החלום החדש־ישן. הם סחפו עמם בלהט אמונתם
ובכוה נחשוניותם רבים מאחיהם, שלא חשו בתוכם אותו דחף עז, תנכ&quot;י, להביא
לציון גאולה.</p>

<p>והם, בעצם תולדות חייהם האגדיים, ישובו ויסחפו, יחזרו ויעוררו, את הרבים –</p>

<p>לקום ולהמשיך במפעלם, לא להרפות מהגשמת החזון.</p>

<p><strong>ש. גפני</strong></p>

<p> הספר עודכן מבחינה עובדתית ונוספו בו פרטים על האישים
הכלולים בו, שנתפרסמו לאחר פטירת המחבר. לעזר רב היו ה&#8217;אנציקלופדיה
לחלוצי הישוב ובוניו', מאת דוד תדהר והספר &#8216;נילי – תולדותיה של העזה
מדינית&#8217; מאת ד&#8220;ר יוסף נדבה. התודה נתונה לעורך הספר שרגא גפני, לכותב
המבוא ד&#8221;ר יוסף נדבה ולארכיונים שסיפקו תמונות מקוריות: מכון
ז&#8217;אבוטינסקי, ארכיון ההגנה, המוזיאון ההיסטורי לתולדות תל־אביב, ארכיון
הציונות הרוסית מיסודו של אריה רפאלי (צנציפר).</p>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/26205">https://benyehuda.org/read/26205</a></div></body></html>