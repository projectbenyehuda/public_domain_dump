<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>זְכֹר לֵיל נִשְׁכְּחוּ</title>
	<meta name="author" content="טודרוס בן יהודה אבולעפיה"/>
</head>
<body>

<p>מתוך קובץ שירים בעל עשרה שערים שהמשורר הקדיש בימי נעוריו לרב טדרוס הלוי. הסערה.</p>

<blockquote>
<br />
</blockquote>

<blockquote>
<p>זְכֹר לֵיל נִשְׁכְּחוּ תוּגוֹת וְצָרוֹת / וְקוֹלָם נָתְנוּ שָׁרִים וְשָׁרוֹת,</p>

<p>וְכִנּוֹרוֹת בְּיַד מָסָךְ יְשִׁירוּן / וְהַסִּיסִים בְּעַד צִצִּים וּפֹארוֹת,</p>

<p>וְאֵלִים רָקְדוּ נֶגְדָּם כְּאֵילִים / וְלָהֶם מָחֲאוּ כַף הַנְּהָרוֹת.</p>

<p>וְהַלַּיְלָה – כְּלֵב חוֹשֵׁק בְּיוֹם נוֹד / וְכֶחָשׁוּק קְוֻצּוֹתָיו שְׁחֹרוֹת,</p>

<p>וְכוֹכְבֵי אוֹר סְבִיבוֹת הַלְּבָנָה / דְּמוּת מַלְכָּה, סְבִיבָהּ הַנְּעָרוֹת –</p>

<p>עֲדֵי כִי קָם מְאוֹר שַׁחַר, וְגִלַּח / שְׂעַר הַלַּיְלָה מֵאֵין תְּעָרוֹת,</p>

<p>וְחֵילָיו נִצְבְּאוּ עַל הַלְּבָנָה / וְחֵילֶיהָ, וְסָרָה מִגְּבִירוֹת.</p>

<p>וְחָרָה אַף שְׁחָקִים בּוֹ, וְרָעְשׁוּ / כְאָדָם שֶׁאֲחָזוּהוּ שְׂעָרוֹת,</p>

<p>וּפִתְאוֹם שָׁחֲטוּ חִצֵּי בְרָקִים / לְשַׁלֵּחַ לְאוֹר שַׁחַר וְלִירוֹת.</p>

<p>וְרָאִינוּ פְלָאוֹת בַּבְּרָקִים, / מְחַוּוֹת נִפְלְאוֹת הָאֵל וּמוֹרוֹת!</p>

<p>מְדוּרוֹת הֵם, וְעֵצִים פָּרְחוּ בָם – / וּמֵאָז שָׂרְפוּ עֵצִים מְדוּרוֹת!</p>

<p>וְעָבִים עָרְפוּ מֵאֵין הֲפוּגוֹת / כְּעֵינַי, אוֹ כְיַד הָרַב, מְטָרוֹת,</p>

<p>וּבָכוּ הָעֲנָנִים – עַד אֲשֶׁר חַי / וְקָם דֶּשֶׁא וְעָלָה מִקְּבָרוֹת.</p>

<p>וְשָׂשׂוּ הָעֲרוּגוֹת בַּדְּמָעוֹת / מְשׂוֹשׂ סוֹבֵא בְּדִמְעַת הַזְּמוֹרוֹת,</p>

<p>וְעָבִים אָרְגוּ לָהֶם תְּכֵלֶת / וְשֵׁשׁ, וַיַּעֲשׂוּ לָהֶם חֲגוֹרוֹת,</p>

<p>וְקָמוּ הַפְּרָחִים כַּמְּלָכִים / וְהַצִּצִּים בְּרֹאשָׁם כָּעֲטָרוֹת.</p>

<br />
</blockquote>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/33656">https://benyehuda.org/read/33656</a></div></body></html>