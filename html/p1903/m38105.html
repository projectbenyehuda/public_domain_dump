<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>משל מד: נֵץ וְיוֹנִים</title>
	<meta name="author" content="ברכיה הנקדן"/>
</head>
<body>

<blockquote>
<p>נוֹתֵן כָּבוֹד לְאִישׁ חֶרְמוֹ / קוֹנֶה אָדוֹן לְעַצְמוֹ</p>

<p>הַנֵּץ בֵּין הַיּוֹנִים שֹׁכֵן וְחוֹפֵף / וְאִם
יִתְבּוֹדֵד הָאֶחָד עִמּוֹ יִתְעוֹפֵף / וּכְפֶתַע יֶהְדֳפֶנּוּ
וְיִטְרְפֶנּוּ / הֲתָעִיף עֵינֶיךָ בוֹ וְאֵינֶנּוּ / וַיַּבְחִינוּ
הַיּוֹנִים בֵּינֵיהֶם / כִּי מִתְאַנֶּה הוּא לָהֶם / וְיָעֲצוּ לִדְרֹשׁ
אֶת שְׁלוֹמוֹ / וַאֲשֶׁר יִכְרְתוּ בְּרִית עִמּוֹ / לְהַמְלִיכוֹ
עֲלֵיהֶם מֶלֶךְ / אִם בְּתֹם וְיֹשֶׁר עִמָּהֶם יֵלֵךְ / וַיֹּאמְרוּ לוֹ:
קָצִין תִּהְיֶה לָנוּ / בֹּא אַתָּה וּמָלְכָה עָלֵינוּ / וְתֶחֱזַקְנָה
יָדֵינוּ הָרָפוֹת / בַּאֲשֶׁר יִירְאוּ מִפֶָּנֶיךָ הָעוֹפוֹת /
וַיִּתְנוּ לוֹ הוֹד הַמַּלְכוּת וְהַמִּשְׂרָה / וְאָרַח עִמָּהֶם
לְחֶבְרָה / וּבְכָל יוֹם בְּחֵמָה שְׁפוּכָה / הָיְתָה עֲלֵיהֶם
הַמְּלוּכָה / כִּי בָז לָהֶם וְלַחֲבוּרָתָם / וַיִּקְרַח וַיִּמְרֹט
נֹצָתָם / וַיֹּאמֶר לָהֶם: אֵיךְ תַּעַמְדוּ בִמְקוֹם בּוֹאִי / אִם
אֲדוֹנִים אָנִי אַיֵּה מוֹרָאִי / וַיִּטְרֹף בָּהֶם וַיֹּאכְלֵם בְּכָל
קָצֶה / וְאֵין נֹדֵד כָּנָף וּמְצַפְצֵף וּפֶה פֹּצֶה / וְהַנִּשְׁאָרִים
הֶרָה נָסוּ / בְּחַיֵּיהֶם קָצוּ וּמָאָסוּ / וְנָפְלוּ בְּמִשְׁפְּחוֹתָם
מְהוּמוֹת / יוֹנֵי הַגֵּאָיוֹת כֻּלָּם הֹמוֹת / וַיֹּאמְרוּ: מַה זֹּאת
עָשִׂינוּ / לָשׂוּם מֶלֶךְ עַז פָּנִים עָלֵינוּ / כִּי מַה שֶּׁעָשָׂה
מִקֶּדֶם בַּסֵּתֶר / עֹשֶׂה בַגָּלוּי וּמִי יוֹתֵר / וְטוֹב לִחְיוֹתֵנוּ
בִלְתּוֹ / כַאֲשֶׁר הִמְתַּקְנוּ סוֹד אִתּוֹ.</p>

<p>וְהַמָּשָׁל לְנֹתֵן כָּבוֹד לְאִישׁ חֶרְמוֹ / הוּא קֹנֶה
אָדוֹן לְעַצְמוֹ / טוֹב אֲשֶׁר עֵינָיו מִמֶּנּוּ יִגְרָע / מִדַּבֵּר
עִמּוֹ מִטּוֹב וְעַד רָע / כִּי זֶה צֹפֵן זְדוֹן לִבּוֹ / וְתָמִיד
אָרְבּוֹ בְּקִרְבּוֹ / וְהָאִישׁ אֲשֶׁר עוֹבְדוֹ וּמְכַבְּדוֹ / זֶה
יָגֵל וְיִשְׂמַח לְאֵידוֹ / וְאָמַר הֶחָכָם: כַּבֵּד אֶת אֲשֶׁר
אָהַבְתָּ וְהוּא יֶאֱהָבֶךָ / וְהִשָּׁמֵר מִמִּי אֲשֶׁר יִשְׂנָא
לְבָבֶךָ.</p>

<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/38105">https://benyehuda.org/read/38105</a></div></body></html>