<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>משל לד: צְפַרְדֵּעַ וּשְׁוָרִים</title>
	<meta name="author" content="ברכיה הנקדן"/>
</head>
<body>

<blockquote>
<p>הַמִּתְפָּאֵר בִּפְעֻלָּתוֹ / יִזָּהֵר פֶּן תִּגָּלֶה עָלָיו עֶרְוָתוֹ</p>

<br />

<p>צְפַרְדֵּעַ רָאֲתָה שְׁוָרִים חֹרְשִׁים / אֵצֶל קָנֶה
וְגֹמֶא אָהֳלָהּ נִגָּשִׁים / וַתְּמַהֵר לָלֶכֶת לִקְרָאתָם /
וַתִּשְׁאַל שְׁמָם וְשֵׁם אֲבוֹתָם / כִּי הִיא לְהַכִּירָם רוֹצָה /
וַתֹּאמַר: לִי הַחָכְמָה וְהָעֵצָה / לִמְצֹא לְכָל פֶּצַע וּמַחֲלָה /
מָזוֹר וּרְפֻאוֹת תְּעָלָה / בְּמַרְאוֹת הַשֶּׁתֶן וּבְדֹפֶק הַזְּרֹעַ /
אַכִּיר אִם לַטּוֹב אִם לָרֹעַ / חוֹלִים לָרֹב הוֹצֵאתִי לָרְוָיָה /
כַּאֲשֶׁר פָּתַרְתִּי כֵן הָיָה / וְשׁוֹר זָקֵן הִבִּיט אֶל אוֹתָהּ /
הַמִּתְהַלֶּלֶת בְּרֹב חָכְמָתָהּ / וַיֹּאמֶר לָהּ: אִם דְּבָרֵךְ אֱמֶת
/ לָמָּה מַרְאֵךְ דּוֹמֶה לְמֵת / מִכָּל רֶמֶשׂ תָּאֳרֵךְ מָשְׁחָת /
כַּאֲשֶׁר מָחָר תֵּרְדִי שָׁחַת / וְחָכְמָה נִכֶּרֶת בְּמַעֲלָלֶיהָ /
הַחָכְמָה תְּחַיֶּה בְעָלֶיהָ / אֵין בָּךְ אֹדֶם רַק כֹּל יָרֹק /
מִפָּנַיִךְ לֹא אֶחְשֹׂךְ רֹק / וְחָפְרָה הַצְּפַרְדֵּעַ וּבוֹשָׁה /
וַתָּשֶׂם בֵּין שְׁתֵּי יַרְכוֹתֶיהָ רֹאשָׁהּ / וַתֵּלֶךְ לְהֵחָבֵא
בִּמְרוּצָה / בְּסֵתֶר קָנֶה וּבִצָּה.</p>

<p>וְהַמָּשָׁל בְּמִתְפָּאֵר בְּחָכְמָתוֹ וּבִפְעֻלָּתוֹ /
יִזָּהֵר פֶּן יוֹכִיחוּ עָלָיו חֶרְפָּתוֹ / כִּי טוֹב לְהַחֲרִישׁ עַד
יַגִּידוּ אֲחֵרִים הוֹדוֹ / מִלְּהָמִיר בְּקָלוֹן אֶת כְּבוֹדוֹ / וְיֵשׁ
אֲשֶׁר אַחֵר יְהַלֲלֶנּוּ / וְלִפְנֵי גְדוֹלִים יַנְחֶנּוּ / וְאָמַר
הֶחָכָם: יְהַלֶּלְךָ בְּבֹאֲךָ וּבְצֵאתֶךָ / זָר וְלֹא פִיךָ נָכְרִי
וְאַל שְׂפָתֶיךָ.</p>

<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/38095">https://benyehuda.org/read/38095</a></div></body></html>