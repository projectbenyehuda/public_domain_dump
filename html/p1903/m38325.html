<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>משל עו: שֶׁמֶשׁ וְיָרֵחַ</title>
	<meta name="author" content="ברכיה הנקדן"/>
</head>
<body>

<blockquote>
<p>הִכָּבֵד בְּכָבוֹד וּמִקְנֶה / לֹא יִתְרַצֶּה בְּכָהֵנָה וְכָהֵנָה</p>

<br />

<p>הַשֶּׁמֶשׁ אֲשֶׁר בַּיּוֹם לְמֶמְשֶׁלֶת / פְּנֵי כָּל
הַיְקוּם מְחַלָּה וְשֹׁאֶלֶת / לָתֵת לָהּ הַלְּבָנָה לַחֲבוּרָה /
וַיַּעֲנוּ לוֹ: יָדְךָ לִמְאֹד עָצְמָה וְגָבְרָה / לֹא נַעֲשֶׂה לְךָ
עֵזֶר כְּנֶגְדְּךָ / הִנֵּה בִּהְיוֹתְךָ לְבַדְּךָ / אֶל הַשֶּׁלֶג
עָשִׂיתָ חָמָס / וְחַם הַשֶּׁמֶשׁ וְנָמַס / וּבְצֵאתְךָ בִּגְבוּרָתְךָ
תַּבְהִיל הַמֶּלֶךְ וְחֵילוֹ / אִם זָרְחָה הַשֶּׁמֶשׁ עָלָיו דָּמִים לוֹ
/ וְתֵצֵא מֵחֻפָּתְךָ כְּחָתָן / הֵן הוֹבַשְׁתָּ נַהֲרוֹת אֵיתָן /
וְאֵיךְ נַצְמִיד אֵלֶיךָ הַלְּבָנָה / לֹא תֵלֵךְ אִתְּךָ אָנֶה
וְאָנָה.</p>

<br />

<p>וְהַמָּשָׁל בְּאִישׁ אֲשֶׁר לוֹ עֹשֶׁר וָהוֹן וְכָבוֹד
וּמִקְנֶה / וְחָפֵץ לְהוֹסִיף כָּהֵנָּה וְכָהֵנָּה / לְהַעְדִּיף עַל
תְּכוּנָתוֹ לְהַגְבִּיר / בַּאֲשֶׁר לֹא מָצְאָה יָדוֹ כַבִּיר / לֹא
תֹאבֶה וְלֹא תִשְׁמַע בְּקוֹלוֹ / לְהוֹסִיף חַיִל עַל חֵילוֹ /
וּשְׁלֹמֹה הֶחָכָם יִסְּרָנוּ יָסוֹר / נֹתֵן לְעָשִׁיר אַךְ
לְמַחְסוֹר.</p>
</blockquote>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/38325">https://benyehuda.org/read/38325</a></div></body></html>