<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אֶבֶן־פִּנָּה לִמְכוֹן וַיצְמַן – מֶרְכָּז לְמַדָּע וּלְמֶחְקָר</title>
	<meta name="author" content="דוד רמז"/>
</head>
<body>

<blockquote>
<br />
</blockquote>

<p>בְּשֵׁם הַוַּעַד הַלְּאֻמִּי לִיהוּדֵי אֶרֶץ־יִשְׂרָאֵל</p>

<blockquote>
<br />
</blockquote>

<p>יִגְדַּל הַמָּכוֹן וְיַגִּיעַ לְמַדְרֵגָתוֹ הַגְּבוֹהָה,
לִהְיוֹת לְעַד, כִּי גַם בְּהִשָּׁמֵד אוֹצַר הַנְּשָׁמוֹת הַמְּקוֹרִי
הַכַּבִּיר בְּיוֹתֵר שֶׁל עַמֵּנוּ, נַחֲלִיף כֹּחַ בַּמּוֹלֶדֶת וְעוֹד
נְגַדֵּל נִשְׁרֵי־מַדָּע עִבְרִים, אֲשֶׁר גְּאֻלַּת עַמָּם תִּהְיֶה
נְשׂוּאָה עַל כַּנְפֵיהֶם כְּחֵלֶק בִּלְתִּי־נִפְרָד מִגְּאֻלַּת
הָעוֹלָם.</p>

<p>יֵשׁ לַפְּרוֹפֶסוֹר וַיצְמַן עִקָּרוֹן גָּדוֹל אֶחָד,
אֲשֶׁר הוּא מַאֲמִין בּוֹ אֱמוּנָה בְּלִי מְצָרִים – עֲבוֹדָה, יְצִירָה!
בַּיָּמִים הָרִאשׁוֹנִים לְשֶׁבֶת פְּרוֹפֶסוֹר וַיצְמַן בִּרְחוֹבוֹת,
הָיוּ פּוֹעֲלֵי הַמָּכוֹן מְסַפְּרִים בְּשִׁבְחוֹ, כִּי הוּא מַשְׁכִּים
בַּבֹּקֶר לַמַּעְבָּדָה וְעוֹשֶׂה בָּהּ אֶת יוֹמוֹ כְּפוֹעֵל, חָגוּר
אֵפוֹד בַּד, עַד עֶרֶב. כִּנְשִׂיא הַהִסְתַּדְּרוּת הַצִּיּוֹנִית
קָסְמָה לוֹ בְּקֶסֶם מְיֻחָד הַיְצִירָה הַקַּרְקָעִית הָרַעֲנַנָּה שֶׁל
הַהִתְיַשְּׁבוּת הָעוֹבֶדֶת וְהוּא קָרָא עָלֶיהָ: &#8220;מַה טֹּבוּ אֹהָלֶיךָ
יַעֲקֹב!&#8221; וַעֲדַיִן בְּרָכָה זוֹ מְהַדְהֶדֶת בְּלִבֵּנוּ.</p>

<p>אֹרֶךְ יָמִים, פְּרוֹפֶסוֹר וַיצְמַן, וְחַיָל מְדִינִי
וּמַדָּעִי רַב! וְתֶחֱזֶינָה עֵינֶיךָ בִּמְדִינַת הַיְּהוּדִים
הַבְּנוּיָה וּבְמַעְיְנוֹת תּוֹרָה מְפַכִּים מִצִּיּוֹן וְנוֹשְׂאִים
שָׁלוֹם לָעוֹלָם!</p>

<p>סיון תש&quot;ו</p>

<blockquote>
<br />
</blockquote>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/44143">https://benyehuda.org/read/44143</a></div></body></html>