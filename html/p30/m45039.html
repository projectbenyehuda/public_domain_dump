<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אדם וחוה</title>
	<meta name="author" content="אהרן ליבושיצקי"/>
</head>
<body>

<blockquote>
<p>וַיִיצֶר ה' אֱלֹהִים אֶת הָאָדָם עָפָר מִן הָאֲדָמָה
וַיִפַּח בְּאַפָּיו נִשְׁמַת חַיִים, וַיְהִי הָאָדָם לְנֶפֶשׁ
חַי־מְדַבֵּר. וַיֹאמֶר ה&#8216;: לֹא טוֹב הֱיוֹת הָאָדָם לְבַדוֹ, אֶעֱשֶׂה לוֹ
עֵזֶר כְּנֶגְדוֹ. וַיַפֵּל ה&#8217; תַּרְדֵמָה עַל הָאָדָם וַיִישָׁן, וַיִקַח
צֵלַע אַחַת מִצַלְעוֹתָיו וַיִבֶן אוֹתָהּ לְאִשָׁה. וַיִיקֶץ הָאָדָם
מִשְׁנָתוֹ וְהִנֵה אִשָׁה עוֹמֶדֶת לְנֶגְדוֹ וַיֹאמַר: זֹאת הַפַּעַם
עֶצֶם מֵעֲצָמַי, וְלָכֵן תִּקָרֵא אִשָה, כִּי מֵאִישׁ לֻקָחָה זֹאת.
וַיִקְרָא אָדָם אֶת שֵׁם אִשְׁתּוֹ חַוָה, כִּי הִיא הָיְתָה אֵם כָּל
חָי.</p>

<p>וַיִקַח ה' אֱלֹהִים אֶת הָאָדָם וְאִשְׁתּוֹ וַיַנִיחֵם
בְּגַן־הָעֵדֶן לְעָבְדוֹ וּלְשָׁמְרוֹ. וַיֹאמֶר לָהֶם אֱלֹהִים: מִכָּל
עֲצֵי הַגָן אָכֹל תֹּאכֵלוּ, וּמֵעֵץ הַדַעַת טוֹב וָרָע לֹא תֹאכְלוּ,
כִּי בְּיוֹם אֲכָלְכֶם מִמֶנוּ – מוֹת תָּמוּתוּ. וַיֵשְׁבוּ אָדָם
וְאִשְׁתּוֹ בְּתוֹך הַגָן כַּאֲשֶר צִוָה אוֹתָם ה&#8216;. וַיָבֹא אֲלֵיהֶם
הַנָחָשׁ לַהֲדִיחֵם מִמִצְוֹת ה&#8217; אֲשֶׁר צִוָם וַיָסֶת אֶת הָאִשָׁה לֶאֱכֹל מֵעֵץ הַדָעַת. וַתִּשְׁמַע בְּקוֹלוֹ
וַתַּעֲבֹר אֶת פִּי ה' וַתִּקַח מֵעֵץ הַדַעַת
וַתֹּאכַל וַתִּתֵּן גַם לְאִישָׁהּ וַיֹאכַל. וַיִחַר אַף ה' בָּהֶם
וַיְקַלְלֵם וַיְגָרְשֵׁם מִגַן הָעֵדֶן.</p>

<p>וַתֵּלֶד חַוָה שְׁנֵי בָנִים וְשָׁלֹשׁ בָּנוֹת, וַתִּקְרָא אֶת שֵׁם הַבְּכוֹר <strong>קַיִן</strong>, לֵאמֹר:
קָנִיתִי אִישׁ אֶת ה', וְאֶת שֵׁם הַשֵׁנִי קָרְאָה <strong>הֶבֶל,</strong> כִּי
אָמְרָה: בְּהֶבֶל בָּאנוּ עַל הָאָרֶץ וּבְהֶבֶל נִלָקַח מִמֶנָה.</p>

<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/45039">https://benyehuda.org/read/45039</a></div></body></html>