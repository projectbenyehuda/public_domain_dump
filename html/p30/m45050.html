<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>ספר הישר – הערות מאת המחבר אהרן ליבושיצקי</title>
	<meta name="author" content="אהרן ליבושיצקי"/>
</head>
<body>

<h2 id="א.לספוריםעדאוגיאשאזדרובלוהניבל">א. לספורים ע&quot;ד אוגיאש, אזדרובל והניבל</h2>

<p>כמו בעצם הספור המיתולוגי על אוגיאש ויוניה והרצאת פרטי המלחמות אוגיאש, אזדרובל (אדרבעל) והניבל (הניבעל) ­– וכן במנין השנים ובמראה המקומות של
המאורעות לא נקה המחבר של &#8220;ספר הישר&#8221; מסרוסי מקראות וערבוב עובדות
היסטוריות, וקשה היה לי לזרות את כל המוץ ולהבר <strong>לגמרי</strong> את הבר מן התבן
ולברר את <strong>כל</strong> השמות הפרטיים. רק זה הוברר לי בעיקר הדבר, כי בספורי
המלחמות בין אוגיאש מלך אפריקה (&#8220;ספר הישר&#8221; וכן
&#8220;סדר הדורות&#8221; מוסיפים: היא <strong>דנהבה</strong>, שנמצאה, כידוע, בגבולות ארץ אדום)
ובין תירגום (טירנוס?) מלך בבינטו (ונטיה?) ויאנוש ולטינוס מלכי <strong>כתים</strong>
מתכוון &#8220;ספר הישר&#8221; (וכן &#8220;סדר הדורות&#8221;) ­– למלחמת קרתגה העתיקה עם יושבי אי
סיציליה (במאה הרביעית <strong>קודם</strong> מנין המצרים) ולמלחמות קרתגה <strong>ורומא</strong>
(המלחמות הפוניקיות) במאה השלישית השניה קודם המנין הנוצרי. והנה קורות
קרתגה (קרתא חדתא) העתיקות נפלגות לשלשה עדנים: א) ימי הכבושים והקרבות עם
שבטי אפריקה הצפונית (משנת 880 עד 480 קודם מנין הנוצרים) ולתקופה <strong>זו</strong>
שייך, כנראה, הספור ע&#8220;ד אוגיאש (ספר הישר, &#8220;סדר הדורות&#8221; ו&#8220;יוסיפון&#8221; גורסים:
אַנְגִיאַס) ויוניה (לפי הנ&quot;ל: יאניה); ב) תקופת המלחמה בשל כבוש אי
סיציליא (480 264 לפני מה&quot;נ) ולזה ­– אפשר ­– מתכוונים &#8220;ספר הישר&#8221; ו&#8221;סדר
הדורות&quot; ו&#8220;יוסיפון&#8221; בספוריהם ע&quot;ד המלחמות בין &#8220;אוגיאש מלך אפריקה הצפונית
וטירגוס מלך בינביטו&#8221;; ג) לתקופת המלחמות הפוניקיות (364 ­– 241 למה&quot;נ) ­–
שבהן השתתפו המצביאים: אזדרובעל והניבעל. מובן הדבר
כי לענינים ההיסטוריים האלה אין שום סמיכות הפרשיות אל ימי שעבוד מצרים, כי
תקופה אריכתא של <strong>ת&quot;ק שנה</strong>, בקירובו מבדילה ביניהם. ובכל זאת לא הרשיתי
לעצמי להשמיט את הספורים הללו מפני האופיות שבהם והרצאתם המקורית.</p>

<h2 id="ב.עדימישעבודמצרים">ב. ע&quot;ד ימי שעבוד מצרים</h2>

<p>ב&#8220;ספר הישר&#8221;, ספר הדורות, ויוחסין, צמח דוד ועוד ­– נקבעה
תקופת השעבוד למאתים ועשר שנים, ומושב בני ישראל במצרים, נחשב לפי המסורה
הנ&quot;ל, <strong>מיום הולדת יצחק</strong> לארבע מאות ושלשים שנה.
א. ל.</p>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/45050">https://benyehuda.org/read/45050</a></div></body></html>