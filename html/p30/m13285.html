<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>שמעון ולוי</title>
	<meta name="author" content="וילהלם בוש / אהרן ליבושיצקי"/>
</head>
<body>

<blockquote>
<p>מעשיה: למען אחי הקטנים</p>
</blockquote>

<blockquote>
<br />
</blockquote>

<blockquote>
<p>וַיִּשְׁתֹּבְבוּ כָל הַיּוֹם.</p>

<p>לַמַּהֲתַלּוֹת שְׂחוֹקִים שׁוֹנִים,</p>

<p>הָיוּ תָמִיד הֵם נְכוֹנִים;</p>

<p>לְהִתְגָּר<a href="#fn:1" id="fnref:1" title="see footnote" class="footnote"><sup>1</sup></a> בָּאֲנָשִׁים, לְעַנּוֹת</p>

<p>חַיּוֹת, לִגְנֹב פְּרִי בַגַּנּוֹת,</p>

<p>לַחְמֹד לָצוֹן – נָעַם לָמוֹ</p>

<p>מִלָּשֶׁבֶת בְּבֵית סִפְרָמוֹ.</p>

<p>אוּלָם – אוֹיָה! אוֹיָה! אוֹיָה!</p>

<p>אִם אַחֲרִיתָם עֵינִי רוֹאָה:</p>

<p>לְא עַלֵיכֶם, בָּנִים טוֹבִים,</p>

<p>אִם תַּחְפֹּצוּ לִהְיוֹת שְׁלֵוִים –</p>

<p>אַל נָא תֵלְכוּ בְדַרְכֵי נְלוֹזִים,</p>

<p>כְּשִׁמְעוֹן וְלֵוִי הָיוּ עוֹשִׂים:</p>

<br />

<p><strong>מַעֲשֶׂה רִאשׁוֹן.</strong></p>

<p>יֶשְׁנָם רַבִּים הָעֲמֵלִים</p>

<p>בְּגִדּוּל עֹפוֹת קְטַנִּים, גְּדוֹלִים;</p>

<p>רֵאשִׁית – לְקַבֵּל אֶת בֵּיצֵיהֶם</p>

<p>וְאַחַר גַּם אֶת אֶפְרֹחֵיהֶם;</p>

<p>שֵׁנִית – יִצְלוּם עַל הָאֵשׁ</p>

<p>וּלְמַלֵּא הַקֵּבָה יֵשׁ;</p>

<p>שְׁלִישִׁית – נְחוּצוֹת מְאֹד נוֹצוֹתָם:</p>

<p>בִּלְתִּי כָרִים עַל מִטּוֹתָם</p>

<p>קָשֶׁה לִישׁוֹן לְכָל אֲנָשִׁים,</p>

<p>גַּם לַגְּבִירִים גַּם לָרָשִׁים. –</p>

<p>וַתְּהִי אִשָּׁה אַחַת זְקֵנָה</p>

<p>וְלִשְׁכַּב בִּלְתִּי כַר מֵאֵנָה,</p>

<p>וְתַרְנְגֹל גֵּאֶה גַּם תַּרְנְגֹלוֹת</p>

<p>שָׁלשׁ קָנְתָה, שְׁמֵנוֹת, גְּדֹלוֹת.</p>

<p>אֲבָל שִׁמְעוֹן וְלֵוִי חשְׁבִים;</p>

<p>&#8220;לָמָּה כֵן אֲנַחְנוּ ישְׁבִים?&#8221; –</p>

<p>וַיָּחִישׁוּ וַיְמַהֵרוּ</p>

<p>קַחַת לֶחֶם וַיִּגְזֹרוּ</p>

<p>אֶת הַפַּת לְאַרְבַּע מָנוֹת</p>

<p>עָבוֹת, יָפוֹת, כְּעֵין מִגְדָּנוֹת,</p>

<p>וּבִפְתִילִים קָשְׁרוּ אוֹתָן</p>

<p>כּמַרְאַת-צֶלֶב<a href="#fn:2" id="fnref:2" title="see footnote" class="footnote"><sup>2</sup></a> אֶל אַחְיוֹתָן.</p>

<p>שְׁתַּיִם, שְׁתַּיִם, וַיַּעֲרִיכוּן</p>

<p>הֵיטֵב יַחַד, וַיַּנִּיחוּ</p>

<p>הָאֲרוּחָה זֹאת הַשְּׁמֵנָה</p>

<p>שֶׁלִּי בַּחֲצַר הַזְּקֵנָה. –</p>

<p>כִּרְאוֹת תַּרְנְגֹל הָעַד<a href="#fn:3" id="fnref:3" title="see footnote" class="footnote"><sup>3</sup></a></p>

<p>פָּצָה חִישׁ אֶת פִּיו הַחַד</p>

<p>וַיָּרִיעַ: &#8220;קוּקִירִיקוּ!&#8221; –</p>

<p>וְהַתַּרְנְגֹלוֹת רָב לֹא חִכּוּ</p>

<p>וַתָּעֹטְנָה אֶל הַטֶּרֶף</p>

<p>וַתֹּאחַזְנָה מִבְּלִי-הָרֶף.</p>

<p>אֶפֶס כְּהָחֵל אִישׁ אֶת מָנָתוֹ</p>

<p>חִישׁ לִבְלֹעַ בְּכָל תַּאֲוָתוֹ.</p>

<p>וְהִנֵּה שֵׁנִי אֵלָיו מֹשֵךְ –</p>

<p>אֶת הַחוּט וּבְחֵמָה נֹשֵׁךְ –</p>

<p>וְהָאֲרוּחָה לֹא לִבְלֹעַ</p>

<p>וְלֹא לְהָקִיא&#8230; בַּגָּבֹהַּ</p>

<p>חִישׁ הִתְנַשְּׂאוּ אַרְבַּעֲתַּיִם</p>

<p>וַיִּסַּקּוּ לַשָּׁמָיִם&#8230;</p>

<p>אֲבָל, הוֹי, בִּזְמוֹרַת-עֵץ</p>

<p>נִתְלוּ כֻלָּם&#8230; בָּא הַקֵּץ</p>

<p>לְאַרְבַּעְתָּמוֹ! – וְבִמְעוֹנָהּ</p>

<p>תִּשְׁכַּב, תָּנוּם אַט הַזְּקֵנָה –</p>

<p>וְהִנֵּה צַעֲקוֹת עֹפוֹתֶיהָ</p>

<p>חֹדְרוֹת, חֹדְרוֹת אֶל אָזְנֶיהָ;</p>

<p>וְמִבֵּיתָהּ חִישׁ יָצָאָה</p>

<p>וְהִנֵּה מֹל עֵינֶיהָ – זְוָעָה&#8230;</p>

<p>- &quot;בְּכֶינָה, שְׁפֹכְנָה, עֵינַי, דְּמָעוֹת!</p>

<p>תַּרְנְגֹל טוֹב, תַּרְנְגֹלוֹת נָאוֹת,</p>

<p>אֵיךְ נִתְלֵיתֶם עַל הָעֵץ?!</p>

<p>הוֹי, לְתִקְוֹתַי בָּא הַקֵּץ!&quot; –</p>

<p>מְלֵאָה יָגוֹן גַּם נֶעְכָּרָה</p>

<p>לָקְחָה סַכִּין בְּנֶפֶשׁ מָרָה</p>

<p>וַתּוֹרִידֵם מִן הַתְּלִיָּה,</p>

<p>וַתַאֲסְפֵם. מַר בּוֹכִיָּה,</p>

<p>כֻּלָּם יַחַד, וֶאֱלֵי מְעוֹנָהּ</p>

<p>שָׁבָה בְלַחַץ מְרִי-עִצְבוֹנָהּ, –</p>

<p>מַעֲשֶׂה רִאשׁוֹן הָיְתָה זֹאת,</p>

<p>אַךְ הַשֵּׁנִי מָלֵא רְתֵת<a href="#fn:4" id="fnref:4" title="see footnote" class="footnote"><sup>4</sup></a>:</p>

<br />

<p><strong>מַעֲשֶׂה שֵׁנִי.</strong></p>

<p>כַּאֲשֶׁר שָׁבָה לִמְנוּחָתָהּ</p>

<p>מְעַט הַזְּקֵנָה מִתּוּגָתָהּ,</p>

<p>בָּאָה פִתְאֹם הַמַּחֲשָׁבָה</p>

<p>הַנֶּחְמָדָה אֶל לְבָבָהּ:</p>

<p>הֵן לֹא תִפַּח חַיִּים בָּמוֹ</p>

<p>גַּם אִם תִּבְכֶּה נֶצַח לָמוֹ, –</p>

<p>טוֹב לִצְלוֹתָם וּבִמְנוּחָה</p>

<p>תְּהִי, לַמִּצְעָר, לָהּ אֲרוּחָה!</p>

<p>אָמְנָם, לָהּ מְאֹד הָיָה צַר</p>

<p>רְאוֹת בַּיּוֹם הַזֶּה הַמַּר</p>

<p>אֶת אַרְבַּעַת עֹפוֹתֶיהָ,</p>

<p>נֶחָמָתָהּ בִּזְקֻנֶיהָ,</p>

<p>עַל הַתַּנּוּר שֶׁהֻנָּחוּ</p>

<p>וּלְאֵבָרִים שֶׁנֻּתָּחוּ –</p>

<p>אֲזַי זָכְרָה אֶת הָרְגָעִים</p>

<p>שֶׁהָעֹפוֹת אֵל הָנָּאִים</p>

<p>טִיְלוּ,<a href="#fn:5" id="fnref:5" title="see footnote" class="footnote"><sup>5</sup></a> הָלְכוּ מַעֲדָנּוֹת<a href="#fn:6" id="fnref:6" title="see footnote" class="footnote"><sup>6</sup></a>,</p>

<p>עַל הֶחָצֵר וּבַגַּנּוֹת</p>

<p>וַיִּתְעַנְּגוּ עַל הַפֹּל,</p>

<p>שֶׁהוֹצִיאוּ מִן הַחוֹל –</p>

<p>זָכְרָה וּמֵעַפְעַפֶּיהָ</p>

<p>נָזְלוּ דְמָעוֹת עַל לְחָיֶיהָ&#8230;</p>

<p>וּבֵין כֹּה – וְעַל הַגָּג</p>

<p>חוֹגְגִים שִׁמְעוֹן וְלֵוִי חָג:</p>

<p>בְּעַד אֲרֻבָּה הֵמָּה רוֹאִים</p>

<p>בַּכִּירַיִם סִירוֹת מְלֵאִים</p>

<p>אֶת הָעֹפוֹת הָעֲשׂוּיִם</p>

<p>וְעַל הָאֵשׁ הֵם הֵיטֵב צְלוּיִם;</p>

<p>בְּמָרָק שָׁמֵן הָרַגְלַיִם,</p>

<p>הַכְּנָפַיִם, הַכְּרָעַיִם</p>

<p>שֹחוֹת אַט וְמֵרֹב עֹנֶג</p>

<p>כְּמוֹ תִמַּסְנָה שָׁם כַּדֹּנַג&#8230;</p>

<p>וּבָעֵת הַהִיא הַזְּקֵנָה</p>

<p>יָרְדָה (שָׁכְחָה כְּבָר עִצְבוֹנָהּ)</p>

<p>הַמַּרְתֵּפָה עִם קַעֲרָתָהּ</p>

<p>לְהָבִיא תַבְלִין<a href="#fn:7" id="fnref:7" title="see footnote" class="footnote"><sup>7</sup></a> לַאֲרֻחָתָהּ:</p>

<p>מְעַט כְּרוּב חָמוּץ וְבַקַלַּחַת</p>

<p>אַחֲרֵי בֻשְּׁלוּ – יַרְוֶה נַחַת&#8230;</p>

<p>וְעַל הַגָּג בֵּין כֹּה וָכֹה</p>

<p>לָקַח שִׁמְעוֹן חֶבֶל לוֹ</p>

<p>וְבְקָצֵהוֹ קָשַׁר וָו,</p>

<p>וּבְלִי טֹרַח וְעָמָל רָב</p>

<p>בָּאֲרֻבָּה הוֹרִידָהוּ</p>

<p>וּבִין רֶגַע הֶעֱלָהוּ</p>

<p>וְאִתּוֹ יַחַד – שְׁתֵי כְנָפָיִם&#8230;</p>

<p>עוֹד הַפַּעַם – וּכְרָעָיִם</p>

<p>עָל הוֹפִיעוֹ&#8230; אַחֲרֵי רֶגַע –</p>

<p>שְׁתֵּי רַגְלַיִם&#8230; וּבְלִי פֶגַע</p>

<p>הֶעֱלוּ שְׁנֵי אֵל הַשּׁוֹבָבִים</p>

<p>לְאוֹר הַלְּבָנָה, הַכּוֹכָבִים,</p>

<p>כָּל הָעֹפוֹת&#8230; דְּבַר הַסֶּלֶף<a href="#fn:8" id="fnref:8" title="see footnote" class="footnote"><sup>8</sup></a></p>

<p>רָאָה אָמְנָם אָז הַכֶּלֶב</p>

<p>וַיַּשְׁמִיעַ אֶת נְבִיחָתוֹ;</p>

<p>אוּלָם לַמְרוֹת אַזְהָרָתוֹ</p>

<p>יָרְדוּ שִׁמְעוֹן וְלֵוִי לְאִטָּם</p>

<p>וְאֶת הָעֹפוֹת לָקְחוּ אִתָּם&#8230;</p>

<p>מֵהַמַּרְתֵּף חִישׁ עָלָתָה</p>

<p>אָז הַזְּקֵנָה עִם קַעֲרָתָהּ</p>

<p>וְאֶל הַתַּנּוּר קָרְבָה – – &quot;הוֹי,</p>

<p>שׁוֹד וָשֶׁבֶר! אוֹי וַאֲבוֹי!</p>

<p>רַק הַכְּלַבְלַב עָשָׂה זֹאת!</p>

<p>הוֹי, בּלִיַּעַל!&quot; – דִּבְּרָה רְתֵת<a href="#fn:9" id="fnref:9" title="see footnote" class="footnote"><sup>9</sup></a></p>

<p>אֶל הַכֶּלֶב: &quot;אֲרוּחָתִי</p>

<p>גָּנֹב תִּגְנֹב?! אֶת תְּנוּאֲתִי</p>

<p>לָכֵן תֵּדָע&quot;&#8230; – וּבַכָּף</p>

<p>הִכְּתָה אֹתוֹ בָּחֳרִי-אָף</p>

<p>עַל הָרֹאשׁ, עַל כָּל הַגֵּו&#8230;</p>

<p>הוֹי, מַה צָעַק הוּא מִכְּאֵב! –</p>

<p>וּבְמַחֲבֹאָם יֹשְׁבִים אַט</p>

<p>שִׁמְעוֹן וְלֵוִי עִם הָעַד</p>

<p>וּמִתְעַנְּגִים בָּעֲדָנִים</p>

<p>עֲלֵי זוּ אֲרוּחַת-שְׁמָנִים. –</p>

<p>מֵעֲשֶׂה שֵׁנִי הָיְתָה זֹאת.</p>

<p>אַךְ הַשְׁלִישִׁי מָלֵא רְתֵת:</p>

<br />

<p><strong>מַעֲשֶׁה שְׁלִישִׁי.</strong></p>

<p>הַכֹּל יָדְעוּ בִּכְפָרֵנוּ</p>

<p>מַר גַּמְלִיאֵל חַיָּטֵנוּ;</p>

<p>בִּגְדֵי-שָׁבָּת, בִּגְדֵי-חוֹל</p>

<p>הֵכִין הוּא בַכְּפָר לַכֹּל;</p>

<p>אַף גַּם תִּקֵּן בְּגָדִים יְשָׁנִים</p>

<p>גַּם לַבָּנוֹת גַּם לַבָּנִים,</p>

<p>אוֹ אִם חָסֵר כַּפְתֹּר אַחַד</p>

<p>אוֹ הַדְּבָקִים חַבֵּר יַחַד</p>

<p>גַּם מִתַּחַת גַּם מִמָּעַל –</p>

<p>הַכֹּל בְּיַד-אֱמוּנִים פָּעַל.</p>

<p>וּבִרְוָחָה פִּרְנְסָה אֹתוֹ</p>

<p>הַחַיָּטוּת וּבְנֵי בֵיתוֹ;</p>

<p>וּבִהְיֹתוֹ יָשָׁר, תָּמִים</p>

<p>הָיָה אָהוּב כָּל הַיָּמִים. –</p>

<p>אֲבָל שִׁמְעוֹן וְלֵוִי גָּמְרוּ</p>

<p>לְהַרְעִימֵהוּ, וְכַאֲשֶׁר אָמְרוּ</p>

<p>כֵּן גַּם עָשׂוּ: לִפְנֵי מְעוֹן</p>

<p>מַר גַּמְלִיאֵל שָׁטַף בְּאוֹן</p>

<p>נַחַל מַיִם, וְעַל מַעְבָּרָה</p>

<p>שֶּׁהֻנָּחָה שָׁם, מְאֹד קְצָרָה,</p>

<p>עָבְרוּ כָּל אַנְשֵׁי-הַכְּפָר,</p>

<p>גַּם הַצֹּאן, גַּם שׁוֹר וָפָר. –</p>

<p>שִׁמְעוֹן וְלֵוִי לָקְחוּ מְגֵרָה</p>

<p>וַיָּחֵלּוּ לִגְזֹר מְהֵרָה</p>

<p>אֶת הַגֶּשֶׁר, וּבְכַלּוֹתָם</p>

<p>אֶת מְלַאכְתָּמוֹ – קוֹל קְרִיאוֹתָם</p>

<p>חִישׁ הִשְׁמִיעוּ: &quot;חַיָּט, הוֹי!</p>

<p><strong>גַּמְלִי, גַּמְלִי,</strong> צֵא-נָא, צֵא!&quot; –</p>

<p>מַר גַּמְלִיאֵל סָבַל כֹּל,</p>

<p>אָפָס דִּבְרֵי-בוּז כָּאֵל</p>

<p>מְאֹד הִכְאִיבוּ אֶת לִבָּתוֹ;</p>

<p>קָם מִכִּסְאוֹ – וּבְעֶבְרָתוֹ</p>

<p>יָצָא מִן הַבַּיִת חִישׁ</p>

<p>לִרְאוֹת מִי הוּא זֶה הָאִישׁ,</p>

<p>הֵעֵז פָּנָיו כֵּן לְחָרְפֵהוּ,</p>

<p>לְנַבֵּל שֵׁם כְּבוֹד מִשְׁפַּחְתֵּהוּ –</p>

<p>וְעוֹד הַפַּעַם: &quot;חַיָּט, צֵא!</p>

<p><strong>גַּמְלִי</strong>! <strong>גַּמְלִי</strong>! בֹּא-נָא, בֹּא!&quot; –</p>

<p>הִנֵּה הוּא עַל הַמַּעְבָּרָה&#8230;</p>

<p>פִּתְאֹם – קְרַח&#8230; &#8220;הוֹי צָרָה, צָרָה!&#8221;</p>

<p>עוֹד אַרְגִּיעָה – הוּא בַמָּיִם,</p>

<p>כִּמְעָט – נֶעְלַם מֵעֵינָיִם.</p>

<p>אוּלָם פִּתְאֹם, לְרָב-שְׂשׂוֹנוֹ,</p>

<p>שְׁנֵי אַוָּזִים רָאֲתָה עֵינוֹ</p>

<p>שֶׁאָז שָׂחוּ עַל הַמַּיִם –</p>

<p>מַהֵר הֵרִים הַיָּדַיִם</p>

<p>וּבְרַגְלֵימוֹ, אָחַז אוֹתָם&#8230;</p>

<p>וְהָאַוָּזִים בְּכָל כֹּחוֹתָם</p>

<p>שָׂחוּ, שָׂחוּ עַד הַחוֹף –</p>

<p>וּלְצָרָתוֹ בָּא הַסּוֹף.</p>

<p>אֲבָל תֹּצְאוֹת זֶה הַשְּׂחוֹק</p>

<p>הָיָה שָׁבָץ<a href="#fn:10" id="fnref:10" title="see footnote" class="footnote"><sup>10</sup></a> גַּם בַּשּׁוֹק</p>

<p>גַּם בַּבֶּטֶן גַּם בַּלֵּב,</p>

<p>עַד כִּי צָעַק מֵרֹב כְּאֵב.</p>

<p>אוּלָם אִשְׁתּוֹ הַנֶּאֱמָנָה</p>

<p>(אִתָּהּ חַי כְּבָר שְׁלשִׁים שָׁנָה.)</p>

<p>לָקְחָה מַהֵר מִכְבָּשׁ<a href="#fn:11" id="fnref:11" title="see footnote" class="footnote"><sup>11</sup></a> חָם</p>

<p>וַתְּחַמְמֵהוּ, וְחִישׁ-קַל קָם</p>

<p>מַר גַּמְלִיאֵל בָּרִיא אוּלָם</p>

<p>וַיְבָרְכֻהוּ כֻלָּם, כֻּלָּם. –</p>

<p>מַעֲשֶׂה שְׁלִישִׁי הָיְתָה זֹאת,</p>

<p>אַךְ הָרְבִיעִי מָלֵא רְתֵת:</p>

<br />

<p><strong>מַעֲשֶׂה רְבִיעִי.</strong></p>

<p>הַכֹּל יֹדְעִים, כִּי הַתּוֹרָה</p>

<p>תָבִיא בְכָל הָאָרֶץ אוֹרָה;</p>

<p>וְכִי יְדִיעַת אַלֶּף-בֵּית</p>

<p>עוֹד לֹא תָרִים אִישׁ עַל נֵס;</p>

<p>וְכִי מִקְּרִיאַת רָב סִפּוּרִים</p>

<p>לֹא יֶחְכָּמוּ בְּנֵי הַנְּעוּרִים:</p>

<p>נָחוּץ <strong>לִלְמוֹד,</strong> לְהוֹסִיף <strong>דַּעַת.</strong></p>

<p>לְהַטּוֹת אֹזֶן לָהּ שׁוֹמַעַת. –</p>

<p>וְזֶה הַחֶסְרוֹן מִנָּה כְבָר</p>

<p>מַר תַּרְנִיאֵל, רַב הַכְּפָר.</p>

<p>שִׁמְעוֹן וְלֵוִי מְאֹד שְׂנֵאֻהוּ</p>

<p>וְתָמִיד שָׂחֲקוּ וַיִּבְזֵהוּ;</p>

<p>כִּי הָעוֹשֶׂה רָע לְרֵעֵהוּ –</p>

<p>זֶה לֹא יָחֹן גַּם מוֹרֵהוּ! –</p>

<p>וַיָּבֹאוּ שְׁנֵי הַנְּעָרִים</p>

<p>אֱלֵי אַחַד הַחֲדָרִים</p>

<p>בְּבֵית הַמּוֹרֶה; שָׁם עָמָדָה</p>

<p>מִקְטַרְתֵּהוּ הַנֶּחְמָדָה.</p>

<p>שִׁמְעוֹן לָקַח אוֹתָהּ בְּיָדוֹ</p>

<p>וְלֵוִי עָזַר גַּם עִמָּדוֹ:</p>

<p>לָקַח אֲבַק-שְׂרֵפָה<a href="#fn:12" id="fnref:12" title="see footnote" class="footnote"><sup>12</sup></a> רָב</p>

<p>מִקְּנֵה-רֹבֶה<a href="#fn:13" id="fnref:13" title="see footnote" class="footnote"><sup>13</sup></a> מְלֵא-הַכָּף</p>

<p>וּקְנֵה הַמִּקְטׂרֶת כֹּל</p>

<p>סָכַר, מִלֵּא בְּזֶה הַחוֹל&#8230;</p>

<p>וּבְכַלּוֹתָם אֶת מַעֲשָׂמוֹ</p>

<p>בָּרְחוּ מַהֵר אֶל בֵּיתָמוֹ.</p>

<p>וּבָעֵת הַהִיא גַּם שָׁב,</p>

<p>אַחֲרֵי עָמָל וְטֹרַח רַב</p>

<p>מַר תַּרְנִיאֵל אֶל בֵּיתֵהוּ;</p>

<p>מַהֵר לָקַח מִקְטַרְתֵּהוּ</p>

<p>וַיַּקְטִירָהּ&#8230; וְהִנֵּה – &quot;הוֹי!</p>

<p>מַה-זֶּה הָיָה? אוֹי! אוֹי! אוֹי! –</p>

<p>הַמִּקְטֹרֶת חִישׁ נֻפָּצָה</p>

<p>וּלְכָל-עֵבֶר הִתְפּוֹצָצָה;</p>

<p>וְאִתָּה יַחַד כָּל הָרְהִיטִים<a href="#fn:14" id="fnref:14" title="see footnote" class="footnote"><sup>14</sup></a></p>

<p>הָעֲשׁוּיִם עֲצֵי-שִׁטִּים,</p>

<p>כָּל הַסִּירוֹת, הָאֲגָנוֹת,</p>

<p>כָּל הַכֹּסוֹת, הַצִּנְצָנוֹת –</p>

<p>וַעֲלֵי קֻפַּת אֵל הָרְסִיסִים</p>

<p>( זֶהוּ וַדַּי מַעֲשֵׂה-נִסִּים!)</p>

<p>שָׁכַב מַר תַּרְנִיאֵל חַי;</p>

<p>אֲבָל פְּצָעָיו הָיוּ דַי:</p>

<p>חָטְמוֹ, יָדָיו וּפָנֵיהוּ,</p>

<p>גַּם כָּל קְוֻצּוֹת תַּלְתַּלֵּיהוּ</p>

<p>נִכְווּ בְּאֵשׁ אֲבַק-הַשְּׂרֵפָה,</p>

<p>כְּמוֹ שִׁבֳּלִים מֵהַשְּׂדֵפָה.</p>

<p>וְיָמִים רַבִּים עַל מִטָּתוֹ</p>

<p>שָׁכַב, סָבַל אֶת מַחֲלָתוֹ;</p>

<p>יָמִים רַבִּים לֹא הֶאֱזִינוּ</p>

<p>תּוֹרַת פִּיהוּ, לֹא הֵבִינוּ</p>

<p>הַתַּלְמִידִים הֶחָרוּצִים</p>

<p>בִּגְלַל אֵלֶּה שְׁנֵי הַפְּרוּצִים!</p>

<p>וְאַחֲרֵי יַרְחֵי-מִסְפָּר שָׁלַח</p>

<p>אֵל אֲרוּכָה לוֹ וְעַד כָּלַח<a href="#fn:15" id="fnref:15" title="see footnote" class="footnote"><sup>15</sup></a></p>

<p>הָיָה בָרִיא; אַךְ מִקְטַרְתּוֹ</p>

<p>עוֹד לֹא עָמְדָה עַל מִשְׁמַרְתָּהּ. –</p>

<p>מַעֲשֶׂה רְבִיעִי הָיְתָה זֹאת.</p>

<p>וְהַחֲמִשִּׁי מָלֵא רְתֵת:</p>

<br />

<p><strong>מַעֲשֶׂה חֲמִשִּׁי.</strong></p>

<p>מִי שֶׁיֵּשׁ לוֹ דּוֹד בַּכְּפָר,</p>

<p>אוֹ בָעִיר אִם הִנּוֹ גָר,</p>

<p>צָרִיךְ לִהְיוֹת מְנֻמָּס<a href="#fn:16" id="fnref:16" title="see footnote" class="footnote"><sup>16</sup></a>, תָּמִים</p>

<p>וְאָז יֵאָהֵב כָּל הַיָּמִים.</p>

<p>מִדֵּי בֹקֶר יִדְרשׁ שְׁלוֹם</p>

<p>דּוֹדוֹ, וְאַף גַּם כָּל הַיּוֹם</p>

<p>יִיגַע לְהַקְשִׁיב אֶל אִמְרוֹתָיו,</p>

<p>גַּם יְמַלֵּא אֶת פְּקֻדּוֹתָיו:</p>

<p>יָבִיא מַהֵר לוֹ מִקְטַרְתּוֹ,</p>

<p>אוֹ מִצְנַפְתּוֹ עַל גַּבַּחְתּוֹ,</p>

<p>אוֹ גִּלְיוֹנֵי הָעֵתּוֹנִים<a href="#fn:17" id="fnref:17" title="see footnote" class="footnote"><sup>17</sup></a></p>

<p>וְעוֹד הֲמוֹנֵי דְּבָרִים שׁוֹנִים;</p>

<p>אוֹ אִם יָרַח לוֹ הַדּוֹד</p>

<p>הַטַּבַּק הֶעָתָק מְאֹד</p>

<p>וּמַשְׁמִיעַ עֲטִישׁוֹתָיו:</p>

<p>&#8220;פְּשִׁיק – פְּשִׁיק – פְּשִׁיק!&#8221; עַל כָּל סְבִיבוֹתָיו, –</p>

<p>צָרִיךְ לְבָרְכוֹ: &quot;יִנְעַם לָךְ</p>

<p>הַטַּבַּק שִׁנִּכְנַס בָּךְ!&quot; –</p>

<p>אוֹ אִם יְאחַר שׁוּב אֶל בֵּיתוֹ –</p>

<p>לִפְשֹׁט מְעִילוֹ; מִדֵּי צֵאתוֹ –</p>

<p>לַגִּישׁ תָּמִיד לוֹ מַטֵּהוּ;</p>

<p>בְּקִצּוּר, יִיגַע רַק לְשַׂמְּחֵהוּ. –</p>

<p>אוּלָם שִׁמְעוֹן וְלֵוִי כֵּן</p>

<p>אֵינָם עוֹשִׂים: בְּעֵינָם חֵן</p>

<p>מָצָא לְהַרְגִּיז אֶת דּוֹדָמוֹ,</p>

<p>לְהָתֵל בּוֹ מְאֹד נָעַם לָמוֹ:</p>

<p>הַכֹּל יֹדְעִים מָה הוּא זְבוּב –</p>

<p>קַיִץ<a href="#fn:18" id="fnref:18" title="see footnote" class="footnote"><sup>18</sup></a> בֵּינוֹת בַּעֲלֵי-עוּף:</p>

<p>הִנּוֹ יֹשֵׁב עַל הָעֵצִים,</p>

<p>גַּם בַּשָּׂדֶה אֹתוֹ מֹצְאִים.</p>

<p>שִׁמְעוֹן וְלֵוִי עֵץ מָצָאוּ,</p>

<p>שֶׁשָּׁם זְבוּבֵי-קַיִץ רָאוּ,</p>

<p>וַיּוֹרִידוּם מִשָּׁם רֹב</p>

<p>אֶל גִּלָּיוֹן גָּדוֹל, טוֹב</p>

<p>וּמִתַּחַת כַּר הַדּוֹד</p>

<p>צָפְנוּ זְבוּבִים רַבִּים מְאֹד.</p>

<p>וְהַדּוֹד שָׁכַב עַל מִטָּתוֹ</p>

<p>בַּחֲצִי לַיִל לִישׁוֹן שְׁנָתוֹ,</p>

<p>וְעַד מְהֵרָה נִרְדַּם נוּם,</p>

<p>כִּי בַבֹּקֶר הִשְׁכִּים קוּם –</p>

<p>אַךְ הַזְּבוּבִים, שֶׁהִנִּיחוּ</p>

<p>שִׁמְעוֹן וְלֵוִי, חִישׁ הִגִּיחוּ</p>

<p>מִמַּחֲבֹאָם וַיִזְחָלוּ</p>

<p>עַל הַכֶּסֶת<a href="#fn:19" id="fnref:19" title="see footnote" class="footnote"><sup>19</sup></a> וַיִּתְעָלוּ</p>

<p>וַיִּשְׁתָּרְעוּ עַל הַמִּטָּה&#8230;</p>

<p>הַדּוֹד יָנוּם וְהִנֵּה – מְחִתָּה!</p>

<p>חָשׁ שָׂרֶטֶת רַבָּה בְּאַפּוֹ&#8230;</p>

<p>וַיִּתְעוֹרֵר חִישׁ וּבְזַעֲפּוֹ</p>

<p>אָחַז, הָטַף אֶחָד זְבוּב –</p>

<p>אוּלָם סְבִיבוֹת כָּל הַגּוּף</p>

<p>הִרְגִּישׁ פִּתְאֹם אֵיזוֹ נְשִׁיכָה&#8230;</p>

<p>מַהֵר הֵסִיר אֶת הַשְּׂמִיכָה</p>

<p>מֵעַל גֵּווֹ וּבְעֶבְרָתוֹ</p>

<p>עָזַב כָּלִיל אֶת מִטָּתוֹ&#8230;</p>

<p>אֲבָל גַּם אַחֲרֵיהוּ עָטוּ</p>

<p>הֲמוֹן זְבוּבִים וַיִּשְׂרָטוּ&#8230;</p>

<p>הַחֲמִשִּׁי הָיְתָה זֹאת,</p>

<p>אַךְ הַשִּׁשִּׁי מָלֵא רְתֵת:</p>

<br />

<p><strong>מַעֲשֶׂה שִׁשִּׁי.</strong></p>

<p>לִפְנֵי חַג הַפֶּסַח, עֵת</p>

<p>כָּל הָאוֹפִים אוֹפִים אֵת</p>

<p>הַמַּמְתַּקִּים, הַמִּגְדָּנוֹת,</p>

<p>הַגְּלוּסקָאוֹת הַנַּעֲמָנוֹת –</p>

<p>חָפְצוּ שִׁמְעוֹן וְלֵוִי גַּם</p>

<p>לֶהֱנוֹת מִמַּאֲכָלֵי טַעַם;</p>

<p>אַךְ הָאוֹפֶה סָגַר בֵּיתוֹ</p>

<p>מִמִּשְׁכָּנוֹ מִדֵּי צֵאתוֹ.</p>

<p>וּבְעַד הָאֲרֻבָּה מְהֵרָה,</p>

<p>יָצְאָה מִלִּפְנֵיהֶם גְּזֵרָה,</p>

<p>לְבֵית הָאוֹפֶה אַט לְהִכָּנֵס</p>

<p>וְלִגְנֹב רָב מֵהַמִּגְדָּנוֹת.</p>

<p>וְכֵן גַּם עָשׂוּ כְּשֶׁאָמְרוּ,</p>

<p>אַף כִּי פְנֵיהֶם מְאֹד שָׁחָרוּ.</p>

<p>פִּתְאֹם נָפְלוּ אֶל הָעִיסָה,<a href="#fn:20" id="fnref:20" title="see footnote" class="footnote"><sup>20</sup></a></p>

<p>שֶׁהֵחֵלָּה בָהּ הַתְּסִיסָה,<a href="#fn:21" id="fnref:21" title="see footnote" class="footnote"><sup>21</sup></a></p>

<p>וַיִּתְכַּסּוּ כִּבְאַדֶּרֶת</p>

<p>מֵעֲבָרִים בַּמִּשְׁאֶרֶת.</p>

<p>וּמֵרָחוֹק עַל הַקֶּרֶשׁ</p>

<p>יֵרָאוּ לְבִיבוֹת בִּכְלִי חֶרֶשׂ;</p>

<p>עַל הַכּסֵּא עָלוּ שְׁנֵיהֶם</p>

<p>וְאֶל הַשָּׁלָל שָׁלְחוּ יְדֵיהֶם –</p>

<p>אַך הַכֵּס<a href="#fn:22" id="fnref:22" title="see footnote" class="footnote"><sup>22</sup></a> נִשְׁבָּר מִתַּחַת</p>

<p>וְהֵמָּה נָפְלוּ אֶל קַלַּחַת</p>

<p>מְלֵאָה כֻלָּהּ נָזִיד חָם&#8230;</p>

<p>פִּתְאׂם בָּא הָאׂפֶה שָׁם</p>

<p>וַיּוֹצִיאֵם מִן קַלַּחַת</p>

<p>וּבֵין רֶגַע, בְּפַעַם אַחַת,</p>

<p>לָשׁ אֶת שְׁנֵי הַלַּקְקָנִים<a href="#fn:23" id="fnref:23" title="see footnote" class="footnote"><sup>23</sup></a></p>

<p>וְעָשָׂה מֵהֶם שְׁנֵי לַחְמָנִים</p>

<p>וַיַּכְנִיסֵם אֶל תַּנּוּרוֹ,</p>

<p>שֶׁעוֹד הֵכִיל אָז אֶת אוּרוֹ.</p>

<p>וְאַחֲרֵי שָׁעָה אַחַת, שְׁתָּיִם</p>

<p>הוֹצִיא אוֹתָם לַכִּירָיִם –</p>

<p>הַכֹּל אָמְרוּ, כִּי אָבָדוּ.</p>

<p>אוּלָם חַיִּים עוֹד עָמָדוּ</p>

<p>וַיִּמָּלְטוּ עַל נַפְשׁוֹתָם</p>

<p>חַיִּים בְּרִיאִים אֶל אֲבוֹתָם. –</p>

<p>מַעֲשֶׂה שִׁשִּׁי הָיתָה זֹאת,</p>

<p>אַךְ הָאַחֲרוֹן מָלֵא רְתֵת:</p>

<br />

<p><strong>מַעֲשֶׂה אַחֲרוֹן.</strong></p>

<p>שִׁמְעוֹן וְלֵוִי, אוֹי לָכֶם!</p>

<p>בָּא הַקֵּץ לִמְשׁוּבַתְכֶם! –</p>

<p>לָמָּה נֹקְבִים אֶל הַמּוֹרִים</p>

<p>שָׁם בַּשַּׂקִּים חוֹרִים, חוֹרִים? –</p>

<p>הִנֵּה אִכָּר מֵהַכְּפָר</p>

<p>נֹשֵׂא שַׂקּוֹ מָלֵא בָר;</p>

<p>וֵיְהִי כַאֲשֶׁר צָעַד צְעָדִים</p>

<p>עַל דַּרְכֵּהוּ רַק אֲחָדִים. –</p>

<p>וְשַׂקּוֹ הוּקַל עַל שִׁכְמֵהוּ&#8230;</p>

<p>מַהֵר הָפַךְ אֶת רֹאשֵׁהוּ –</p>

<p>וּלְכָל עִבֶר הַזֵּרְעוֹנִים</p>

<p>הִתְפּזָרוּ שָׁם הֲמוֹנִים&#8230;</p>

<p>הִבִּיט נִדְהָם – וּמִנֶּגֶד</p>

<p>בֹּגְדִים שִׁמְעוֹן וְלֵוִי בֶּגֶד<a href="#fn:24" id="fnref:24" title="see footnote" class="footnote"><sup>24</sup></a> – –</p>

<p>וַיִּתְנַפֵּל בְּאַף עֲלֵיהֶם</p>

<p>וּבְעֶבְרָתוֹ הִשְׁלִיךְ שְׁנֵיהֶם</p>

<p>אֶל שַׂק אֶחָד וַיִּקְשְׁרֵהוּ</p>

<p>בְּחֶבֶל חָזָק וַיְבִיאֵהוּ</p>

<p>אֶל הַטּוֹחֵן מַר יִשָּׂכָר,</p>

<p>בְּאָמְרוֹ לוֹ: &quot;הַיּוֹם, לֹא מָחָר,</p>

<p>טְחֹן לִי, רֵעַ יָקָר, זֹאת</p>

<p>וְאַל תִּתְמַהְמַהּ לַעֲשׂוֹת!&quot; –</p>

<p>- תְּנָה-נָא הֵנָּה! – הֵא לָךְ, קַח-נָא! –</p>

<p>וְעַד מְהֵרָה אֶל הַטַּחְנָה<a href="#fn:25" id="fnref:25" title="see footnote" class="footnote"><sup>25</sup></a></p>

<p>הוּבְאוּ שִׁמְעוֹן וְלֵוִי שְׁנֵיהֶם – – –</p>

<p>וּבָרֶכֶב<a href="#fn:26" id="fnref:26" title="see footnote" class="footnote"><sup>26</sup></a> עַצְמוֹתֵיהֶם</p>

<br />

<p>פֻּזְרוּ, הוּדְקוּ לְאָבָק דַּק –</p>

<p>וַיֵּאָסְפוּ אֶל הַשַּׂק.</p>

<p>אַחֲרֵי לָקַח מַר יִשָּׂכָר</p>

<p>אֶת הַטָּחוּן, בְּיוֹם הַמָּחָר</p>

<p>וַיֹּאפֵהוּ לֶחֶם עָב</p>

<p>וַיְהִי לְעֹפוֹת מַאֲכָל רָב&#8230;</p>

<br />

<p><strong>סוף.</strong></p>

<p>כַּאֲשֶׁר נוֹדְעָה זֹאת בַּכְּפָר –</p>

<p>לְאִישׁ לֹא הָיָה עַל זֹאת צָר:</p>

<p>- כֵּן, הַזְּקֵנָה אָמְרָה, עוֹד</p>

<p>אָז חָשַׁבְתִּי כִּי הַשּׁוֹד</p>

<p>עָשׂוּ הֵמָּה&#8230; לְעוֹשֵׂי רָעָה</p>

<p>עַד אַרְגִּיעָה אַחֲרִית בָּאָה! –</p>

<p>אָמַר חֶרֶשׁ מַר גַּמְלִיאֵל.</p>

<p>גַּם הַמּוֹרֶה מַר תַּרְנִיאֵל:</p>

<p>&quot; תְּהִי נָא זֹאת לַמּוֹפֵת&quot; – נְאֻמּוֹ</p>

<p>נָאַם בְּאָזְנֵי כֹּל לְתֻמּוֹ.</p>

<p>- זֶהוּ מוּסָר טוֹב לַנְּעָרִים!</p>

<p>חִוָּה גַּם הָאוֹפֶה דְבָרִים.</p>

<p>גַּם הַדּוֹד כְּלַל לֹא הִתְאַבֵּל</p>

<p>עַל שְׁנֵי קְרוֹבָיו, שֶׁאַךְ חַבֵּל</p>

<p>הַשְׁחִית יָדְעוּ&#8230; – &quot;כַּאֲשֶׁר עָשׂוּ,</p>

<p>סָח הָאִכָּר, כֵּן נֶעְנָסוּ&quot;&#8230;<a href="#fn:27" id="fnref:27" title="see footnote" class="footnote"><sup>27</sup></a></p>

<p>בְּקִצּוּר, הַכֹּל שָׂמְחוּ מְאֹד,</p>

<p>כִּי בָא קֵץ לְאַנְשֵׁי-שׁוֹד!</p>
</blockquote>

<div class="footnotes">
<hr />
<ol>

<li id="fn:1">
<p>נעקקען. <a href="#fnref:1" title="return to body" class="reversefootnote">&#160;&#8617;</a></p>
</li>

<li id="fn:2">
<p>איבער'ס&#8211;קרייץ. <a href="#fnref:2" title="return to body" class="reversefootnote">&#160;&#8617;</a></p>
</li>

<li id="fn:3">
<p>הַטֶּרֶף. <a href="#fnref:3" title="return to body" class="reversefootnote">&#160;&#8617;</a></p>
</li>

<li id="fn:4">
<p>לְשִׁמְעוֹ תִּרְעַדְנָה הָעֲצָמוֹת. <a href="#fnref:4" title="return to body" class="reversefootnote">&#160;&#8617;</a></p>
</li>

<li id="fn:5">
<p>שפאֶצִירטען. <a href="#fnref:5" title="return to body" class="reversefootnote">&#160;&#8617;</a></p>
</li>

<li id="fn:6">
<p>בּגָאוֹן. <a href="#fnref:6" title="return to body" class="reversefootnote">&#160;&#8617;</a></p>
</li>

<li id="fn:7">
<p>געווירץ. <a href="#fnref:7" title="return to body" class="reversefootnote">&#160;&#8617;</a></p>
</li>

<li id="fn:8">
<p>הָעַוְלָה. <a href="#fnref:8" title="return to body" class="reversefootnote">&#160;&#8617;</a></p>
</li>

<li id="fn:9">
<p>בְּקוֹל רוֹעֵד. <a href="#fnref:9" title="return to body" class="reversefootnote">&#160;&#8617;</a></p>
</li>

<li id="fn:10">
<p>קראַמפּף, судорога. <a href="#fnref:10" title="return to body" class="reversefootnote">&#160;&#8617;</a></p>
</li>

<li id="fn:11">
<p>בִּיגעלאייזען. <a href="#fnref:11" title="return to body" class="reversefootnote">&#160;&#8617;</a></p>
</li>

<li id="fn:12">
<p>פּולפער. <a href="#fnref:12" title="return to body" class="reversefootnote">&#160;&#8617;</a></p>
</li>

<li id="fn:13">
<p>פלינטע. <a href="#fnref:13" title="return to body" class="reversefootnote">&#160;&#8617;</a></p>
</li>

<li id="fn:14">
<p>מאבּעל. <a href="#fnref:14" title="return to body" class="reversefootnote">&#160;&#8617;</a></p>
</li>

<li id="fn:15">
<p>זִקְנָה. <a href="#fnref:15" title="return to body" class="reversefootnote">&#160;&#8617;</a></p>
</li>

<li id="fn:16">
<p>האֶפליך. <a href="#fnref:16" title="return to body" class="reversefootnote">&#160;&#8617;</a></p>
</li>

<li id="fn:17">
<p>צייטונגען. <a href="#fnref:17" title="return to body" class="reversefootnote">&#160;&#8617;</a></p>
</li>

<li id="fn:18">
<p>מאי&#8211;קאֶפער <a href="#fnref:18" title="return to body" class="reversefootnote">&#160;&#8617;</a></p>
</li>

<li id="fn:19">
<p>פּפיהלע. <a href="#fnref:19" title="return to body" class="reversefootnote">&#160;&#8617;</a></p>
</li>

<li id="fn:20">
<p>בָצֵק. <a href="#fnref:20" title="return to body" class="reversefootnote">&#160;&#8617;</a></p>
</li>

<li id="fn:21">
<p>דאס גאֶהערן. <a href="#fnref:21" title="return to body" class="reversefootnote">&#160;&#8617;</a></p>
</li>

<li id="fn:22">
<p>הַכִּסֵּא. <a href="#fnref:22" title="return to body" class="reversefootnote">&#160;&#8617;</a></p>
</li>

<li id="fn:23">
<p>צוקערלעקער. <a href="#fnref:23" title="return to body" class="reversefootnote">&#160;&#8617;</a></p>
</li>

<li id="fn:24">
<p>עוֹשִׂים בִּבְגִידָה עָוֶל. <a href="#fnref:24" title="return to body" class="reversefootnote">&#160;&#8617;</a></p>
</li>

<li id="fn:25">
<p>מיחלע. <a href="#fnref:25" title="return to body" class="reversefootnote">&#160;&#8617;</a></p>
</li>

<li id="fn:26">
<p>מיחלשטיין. <a href="#fnref:26" title="return to body" class="reversefootnote">&#160;&#8617;</a></p>
</li>

<li id="fn:27">
<p>נֶענְשׁוּ. <a href="#fnref:27" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט לעיל הפיקו מתנדבי <a href="http://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/13285">https://benyehuda.org/read/13285</a></div></body></html>