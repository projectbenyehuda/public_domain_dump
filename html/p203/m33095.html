<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>רהיט [כֻּלָּם יְצוּרֵי חֹמֶר יַעֲנוּ]</title>
	<meta name="author" content="יצחק אבן גיאת"/>
</head>
<body>

<p><strong>סימן: יצחק בן יהודה גיאת חזק</strong></p>

<p><strong>כא</strong></p>

<blockquote>
<p>         כֻּלָּם יְצוּרֵי חֹמֶר יַעֲנוּ / כִּי רוּחַ נִסְכֵּיהֶם</p>

<p>         הֵן כֻּלָּם אַיִן אֶפְסֵיהֶם.</p>

<p>         כֻּלָּם צִדְקָתוֹ יַגִּידוּ וַאֲמִתּוֹ לְעוֹלָם</p>

<p>         כִּי מַעֲשֵׂה יָדָיו כֻּלָּם.</p>

<p>5          כֻּלָּם חָפִים וְסָפִים וּמַעֲשֵׂיהֶם יְסוּפֵם</p>

<p>         כֻּלָּם כַּבֶּגֶד יִבְלוּ כַּלְּבוּשׁ תַּחֲלִיפֵם</p>

<p>         כֻּלָּם קִרְבָתְךָ יֶחְפָּצוּן וְנוֹרָאוֹתֶיךָ יְדַבֵּרוּן</p>

<p>         כֻּלָּם אֵלֶיךָ יְשַׂבֵּרוּן.</p>

<p>         כֻּלָּם בְּךָ יִצְדְּקוּ וְדֶרֶךְ מִצְוֹתֶיךָ יְחִישׁוּן לְחַפֵּשׂ כְּלָלָם</p>

<p>10        כִּי יְרֵא אֱלֹהִים יֵצֵא אֶת כֻּלָּם</p>

<p>         כֻּלָּם נִיבְךָ מַקְשִׁיבִים וְאוֹתְךָ מַקְדִּישִׁים</p>

<p>         כִּי כָל הָעֵדָה כֻּלָּם קְדוֹשִׁים</p>

<p>         כֻּלָּם יוֹדוּ כִּי כְּבוֹדְךָ וּדְבָרְךָ נִצָּב לְעוֹלָם</p>

<p>         וִיצוּרַי כַּצֵּל כֻּלָּם.</p>

<p>15        כֻּלָּם הוֹדְךָ מַטִּיפִים כְּהוֹצִיא גְדוּדֵי רוּם בְּסִפְרָא</p>

<p>         לְכֻלָּם בְּשֵׁם יִקְרָא</p>

<p>         כֻּלָּם וְגֹוֵיי הָאֲרָצוֹת יְהַלְלוּ שִׁמְךָ בְּמַהֲלָלָם</p>

<p>         יוֹדוּךָ עַמִּים כֻּלָּם.</p>

<p>         כֻּלָּם דְּבָרְךָ הַנֶּאֱמָן יְחַכּוּ שׁוֹכְנֵי עֶרֶץ</p>

<p>20       וְעַמֵּךְ כֻּלָּם צַדִּיקִים לְעוֹלָם יִירְשׁוּ אָרֶץ</p>

<p>         כֻּלָּם הִנָּם מְצַפִּים לְהָבִיא בְחֹצֶן טַפָּם וְחֵילָם</p>

<p>         כָּל מַלְכֵי עוֹלָם כֻּלָּם.</p>

<p>         כֻּלָּם גָּדְלְךָ יֶחֱזוּ עַיִן בְּעַיִן שׁוֹכְנֵי תֵבֵל</p>

<p>         כֻּלָּם יִשָּׂא רוּחַ יִקַּח הָבֶל</p>

<p>25       כֻּלָּם יְקַוּוּ יוֹם קוֹרְאֶיךָ לְקִרְיָה נֶאֱמָנָה</p>

<p>         כֻּלָּם תָּשׁוּבוּ וּבוֹאוּ נָא</p>

<p>         כֻּלָּם אֶת מְנָתָם תֵּטִיב וּבַכְּתוּבִים לְחַיִּים יֵחָשֵׁבוּ</p>

<p>         וְעַל סִפְרְךָ כֻּלָּם יִכָּתֵבוּ</p>

<p>         כֻּלָּם תְּפָאֵר וּבִשְׁמָם כְּמֵאָז תִּקְרָא לְעוֹלָם</p>

<p>30      וְאַתָּה מְחַיֶּה אֶת כֻּלָּם</p>

<p>         כֻּלָּם חֲשׁוּבִים כְּאַיִן וְאַתָּה קַיָּם לְעוֹלָם</p>

<p>         כִּי עֵת וָפֶגַע יִקְרֶה אֶת כֻּלָּם</p>

<p>         כֻּלָּם זְמִירוֹת יַעֲנוּ יוֹם בּוֹ תְּכַנֵּס קְהָלָם</p>

<p>         וְרוֹעֶה אֶחָד יִהְיֶה לְכֻלָּם.</p>
</blockquote>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/33095">https://benyehuda.org/read/33095</a></div></body></html>