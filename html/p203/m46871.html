<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>רהיט: סימן: אלף־בית; יצחק בבית האחרון</title>
	<meta name="author" content="יצחק אבן גיאת"/>
</head>
<body>

<p><strong>נד</strong></p>

<blockquote>
<br />
</blockquote>

<blockquote>
<p>נִפְלֵאתִי    אֵל רִאשׁוֹן נִשְׁמַע וְלֹא נֶחֱזֶה לְכָל יָקוּם</p>

<p>         מְתָאֵר וְרוֹקֵם כָּל מְתֹאָר וְרָקוּם</p>

<p>310       וְאַחֲרוֹן עַל עָפָר יָקוּם.</p>

<p>נִפְלֵאתִי    בַהֲתִימְךָ יְחִידִים בַּיְתָה לְלַוּוֹת וְלִסְכֹּן</p>

<p>         טֶרֶם נִמְצֵאתִי וְאֵין לִי מָקוֹם וּמָכוֹן</p>

<p>         אֲנִי לְצֶלַע נָכוֹן.</p>

<p>נִפְלֵאתִי    גָזַר לַכֹּל מָלֵא גְוִיּוֹת</p>

<p>315    לְהַעֲמִיד צֶלֶם וְזֶרַע לְהַחֲיוֹת</p>

<p>      כְּמָעַר אִישׁ וְלוֹיוֹת.</p>

<p>נִפְלֵאתִי    דוֹבֵר וְצַר חֵדֶר מִבִּפְנִים וּפְרוֹזְדוֹר מִבַּחוּץ</p>

<p>         וְנִבְנְתָה עַל גַּב שְׁנֵיהֶם עֲלִיָּה בְצִוּוּי וְלָחוּץ</p>

<p>         כִּי הָיָה דְבַר הַמֶּלֶךְ נָחוּץ.</p>

<p>320 נִפְלֵאתִי    הַמּוֹשִׁיב נְקֵבָה אֶבֶן תַּחְתִּית וְגֶבֶר הוּקַם עַל</p>

<p>            הַמַּקְבִּיעַ מְקוֹר מַעְיָן בְּלִי גוֹעַל</p>

<p>            הַמַּיִם הַיּוֹרְדִים מִמַּעַל.</p>

<p>נִפְלֵאתִי    וְנִשְׂגַּבְתָּ גֶּבֶר בְּהַזְרִיעוֹ תְחִלָּה עֵת הִתְעַבֵּר</p>

<p>         נְקֵבָה תְסוֹבֵב גָּבֶר. וְאִם מֵי מַעְיְנֵי הָאִשָּׁה מִתְגַּבֵּר</p>

<br />
</blockquote>

<blockquote>
<br />
</blockquote>

<blockquote>
<p>325       אָמַר הוֹרָה גָבֶר.</p>

<p>נִפְלֵאתִי    זִרְמַת לֹבֶן וְאֹדֶם בְּהִתְעָרְבָה בְאֵין חֶלְאָה</p>

<p>         וּכְהַמִּיץ חָלָב בְּחֶמֶת מְלֵאָה</p>

<p>         כִּי מִיץ חָלָב יוֹצִיא חֶמְאָה.</p>

<p>נִפְלֵאתִי    חֶמְאָתָם בַּעֲלוֹתָם תַּקְפִּיא וְתֵחַד</p>

<p>330       וּמִשְּׁלשָׁה וְעַד אַרְבָּעָה נוֹסְדוּ יַחַד</p>

<p>         וַיְכוֹנֶנּוּ בְּרֶחֶם אֶחָד.</p>

<p>נִפְלֵאתִי    טֶבַע שַׁפִּיר בְּהַתְחִילְךָ לְתָאֵר וּלְרַקֵּם</p>

<p>         בְּצֶבַע רִקְמָתַיִם בְּפַרְצוּף אֶחָד לְהָקֵם</p>

<p>          כְּשֵׁשׁ מָשְׁזָר מַעֲשֵׂה רוֹקֵם.</p>

<p>335       נִפְלֵאתִי יוֹצֵר כְּרָשׁוֹן וּשְׁנֵי חָטְמָיו</p>

<p>         מְקוֹרָבִים כִּשְׁנֵי טִפֵּי זְבוּב נִבְזֶה</p>

<p>         וּשְׁנֵי עֵינָיו מְקוֹרָבִים בְּמַחֲזֶה</p>

<p>         וְלֹא קָרֵב זֶה אֶל זֶה.</p>

<p>נִפְלֵאתִי    כְּחוּט הַשַּׂעְרָה מָתוּחַ בַּתָּוֶךְ פִּי מִלּוּלָיו</p>

<p>340       וּגְוִיָּתוֹ כַעֲדָשָׁה מֵאֵין חִתּוּךְ כְּנֶאֱסָר בִּכְבָלָיו</p>

<p>         שְׁתֵּי כַפּוֹת יָדָיו וְרַגְלָיו.</p>

<p>נִפְלֵאתִי    לְחֻומּוֹ וְאֵבָרָיו בְּלִי מֵפִיק וּמֵנִיעַ</p>

<p>         שְׁחוֹרִים וַאֲדֻומִּים מֵאֹדֶם אֵם תַּזְרִיעַ</p>

<p>         אָב לְבָנִים יוֹדִיעַ.</p>

<p>345 נִפְלֵאתִי    מְשֹׁל שִׁבְעָה כוֹכְבֵי לֶכֶת בּוֹ בְשִׁבְעָה חֲדָשָׁיו תָּשִׂים</p>

<p>          וְחוֹזְרִים מֵהֶם שְׁנַיִם חָלִילָה לְהַאֲדִיר הַמַּעֲשִׂים</p>

<p>         אִישׁ אִישׁ מִמְּלַאכְתּוֹ אֲשֶׁר הֵמָּה עוֹשִׂים.</p>

<p>נִפְלֵאתִי    נְתָחָיו בְּהַדְבִּיקְךָ מִתַּחַת גִּלְדוֹ תְחִלָּה</p>

<p>         וְאַחַר נֶאֱחַז בַּסְּבַךְ עֲצָמָיו כְּהִסְתַּבֵּךְ עַנְפֵי אֵלָה</p>

<p>350       וְהִנֵּה עֲלֵיהֶם גִּידִים וּבָשָׂר עָלָה.</p>

<p>נִפְלֵאתִי    שָׂם לִשְׁלשָׁה חֳדָשִׁים אֵבָרִים שְׁלֵמִים נְקִּיִּים</p>

<p>         וּבָרְבִיעִי נוֹפֵחַ בּוֹ לְתַשְׁלוּם יָמִים מְנוּיִים</p>

<p>         בְּאַפָּיו נִשְׁמַת חַיִּים.</p>

<p>נִפְלֵאתִי    עוֹדֶנּוּ מְקֻפָּל וְקָמוּט כְּפִנְקֵס דִּמִּיתוֹ</p>

<p>355    יָדָיו עַל צְדָעָיו וְאַצִּילָיו עַל אַרְכּוּבָתוֹ</p>

<p>      וְרֹאשׁוֹ עַל בִּרְכָּיו וַעֲקֵבָיו עַל עַגְבוֹתָיו בְּתוֹךְ שִׁלְיָה שִׁוִּיתוֹ</p>

<p>      כַּלְּבוּשׁ כִּסּיתוֹ</p>

<p>נִפְלֵאתִי    פִּיו סָתוּם בְּשׂוּמְךָ עַד מְלֹאת יְמֵי לִדְתּוֹ</p>

<p>         וְשַׁעַר טַבּוּרוֹ פָתוּחַ וְקָשׁוּר בְּטַבּוּר אִמּוֹ בִישִׁיבָתוֹ</p>

<p>360       וְיָצָא וְסָגַר אֶת הַשַּׁעַר אַחֲרֵי צֵאתוֹ.</p>

<p>נִפְלֵאתִי    צַר אֲחוֹרֵי זָכָר מִלְּעֻומַּת הַבֶּטֶן וּפָנָיו בַּיְתָה חוֹנִים</p>

<p>         וּפְנֵי נְקֵבָה כְּלַפֵּי בֶּטֶן פּוֹנִים</p>

<p>         כַּמַּיִם הַפָּנִים לַפָּנִים.</p>

<p>נִפְלֵאתִי    קֶשֶׁר אֲגֻודָּתוֹ בְהַתִּירְךָ יִתְרֵי חֲבָלֶיהָ</p>

<p>365       בִּמְלֹאת יְרָחָיו חָשׁ לִפְתֹּחַ דֶּלֶת אֵם לַעֲבֹר בְּמַסְלוּלֶיהָ</p>

<p>         וְנֶהֶפְכוּ צִירִים עָלֶיהָ.</p>

<p>נִפְלֵאתִי    רֹאשׁוֹ בְהַקְדִּימְךָ לְאֵבָרָיו וַתּוֹצֵא</p>

<p>         פְּנֵי נְקֵבָה לְמַעְלָה וּפְנֵי זָכָר לְמַטָּה יִמָּצֵא</p>

<p>         בְּגִיחוֹ מֵרֶחֶם יֵצֵא.</p>

<p>370       נִפְלֵאתִי שַׁדָּי בְצֵאתִי לָאוֹר הֶעֱנַקְתָּנִי חִנְּךָ לַעֲנָק</p>

<p>      נְתַתָּנִי בִימֵי עֶדְנָה מְפֻנָּק</p>

<p>         שָׁדַיִם כִּי אִינָק</p>

<p>נִפְלֵאתִי    תָמִים מוֹרֶה פְתָיִים דֶּרֶךְ שְׁבִילוֹ</p>

<p>         וּמְצַוִּים לְהִסְתּוֹפֵף וְלָדוּר בְּאָהֳלוֹ</p>

<p>375       יוֹצְרִי מִבֶּטֶן לְעֶבֶד לוֹ.</p>

<p>נִפְלֵאתִי    יָשָׁר צוּר חַיַּי לִכְבוֹדוֹ נִבְרֵאתִי,</p>

<p>         קָדוֹשׁ לְסַפֵּר נוֹרְאוֹתָיו נִקְרֵאתִי</p>

<p>         אוֹדְךָ עַל כִּי נוֹרָאוֹת נִפְלֵאתִי.</p>

<br />
</blockquote>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/46871">https://benyehuda.org/read/46871</a></div></body></html>