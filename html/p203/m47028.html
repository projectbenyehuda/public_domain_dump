<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>רהוטה</title>
	<meta name="author" content="יצחק אבן גיאת"/>
</head>
<body>

<p><strong>סימן: אלף בית (כפול); יצחק</strong></p>

<p><strong>צד</strong></p>

<blockquote>
<p>   אֵלְכָה וְאָשוּבָה אֶל אִישִׁי הָרִאשׁוֹן</p>

<p>   אֲשֶׁר מֵאָז נְצָרַנִּי כְאִישׁוֹן</p>

<p>   בָּחוּר כָּאֲרָזִים תְּהִלָּתוֹ בְּכָל לָשׁוֹן</p>

<p>   בְּזָכְרִי בוֹ אֵינֶנּוּ מַנִיחַ לִי לִישׁוֹן.</p>

<p>5    גְּאָלַנִּי בִּזְדוֹנַי מִבֵּין קְדֵשִׁים</p>

<p>   גַּם כְּלָלַנִּי יֹפִי וְכֵלִים חֲדָשִׁים</p>

<p>   דִּבֵּר פִּי אֶל פִּי קְדֹשִׁים.</p>

<p>   דְּבָקַנִּי אֶצְלוֹ בִכְתֻובָּה וְקִדּוּשִׁין</p>

<p>   הִרְבָּה מֹהַר וּמִקְנֶה וְקִנְיָן</p>

<p>10    הִגְדִּיל הַשִּׂמְחָה בְּכָל עִנְיָן</p>

<p>   וְגִיֵּר וְצִיֵּר וְכִיֵּר בֵּית חֲתָנוֹת וּבִנְיָן</p>

<p>   וּמָסַר לְשָׁרְתֵנִי עֲלָמוֹת אֵין מִנְיָן.</p>

<p>   זֶבַח הֵכִין וְשִׁלֵּם נְדָרָיו</p>

<p>   זְבָדַנִּי זֶבֶד טוֹב בַּחֲסָדָיו</p>

<p>15    חֲצֵרוֹת קְטוּרוֹת תִּכֵּן בַּחֲצֵרָיו</p>

<p>   חֲתָנִי הַמֶּלֶךְ הֱבִיאַנִי חֲדָרָיו.</p>

<p>   טָבַלְתִּי וּבָאתִי אֶצְלוֹ בַּעֲדִי עֲדָיִים</p>

<p>   טַהֲרוֹתָיו נָתְנוּ רֵיחַ דּוּדָאִים</p>

<p>   יְצוּעִי עָלָה וְלָן בֵּין שָׁדָיִם</p>

<p>20    יְמִינוֹ תְחַבְּקֵנִי חִבּוּק יָדָיִם.</p>

<p>   כִּמְעַט רֶגַע אֵדַע דָּבָר</p>

<p>   כְּבוֹדוֹ הֵמִיר וְחֹק שָׁבַר</p>

<p>   לַפְתִּי דֶרֶךְ וְרוּחַ לֹא לְדָבָר</p>

<p>   לַצְתִּי נִאַצְתִּי וְדוֹדִי חָמַק עָבַר.</p>

<p>25    מֵעַי הָמוּ לְדוֹדִי אֲשֶׁר קָנָנִי</p>

<p>   מַה לִּידִידִי בָּטֵל אֲשֶׁר הִתְנָנִי</p>

<p>   נָשָׂא רַגְלָיו וְלֹא חָנָנִי</p>

<p>   נָס וְלֹא מְצָאתִיו קְרָאתִיו וְלֹא עָנָנִי.</p>

<p>   סוּרָה אֲדֹנִי סוּרָה חִנַּנְתִּי כַּמֶּה</p>

<p>30    סוֹב ולֹא פָנָה הוֹחַלְתִּי זֶה כַמֶּה</p>

<p>   עָלָיו לִבִּי כַּכִּנּוֹר יֶהֱמֶה</p>

<p>   עֵינִי נִגְרָה וְלֹא תִדְמֶה.</p>

<p>   פִּקְפֵּק בְּכָבוֹד לְמוֹרֵד עֲנִיּוּת</p>

<p>   פִּתְחֵי נִדָּה שָׁם נְקִיוּת</p>

<p>35    צְנִיפָה צְנָפְתְנִי כַּדּוּּר בַּחִיּוּת</p>

<p>   צְעִירָה צְרוּרָה אַלְמְנוּת חַיּוּת.</p>

<p>   קַוֹּה קִוִּיתִי יוֹם נֶחָמָה</p>

<p>   קִרְבַת נְטוּשָׁה בְּאַף וּבְחֵימָה</p>

<p>   רִשְׁפֵי אֵשׁ הָיָה לָהּ לְחוֹמָה</p>

<p>40    רַחֵם תְּרַחֵם אֶת לֹא רוּחָמָה.</p>

<p>   שׁוּבִי שוּבִי הַשּׁוּלַמִּית מִבֵּין שׁוֹסָיִךְ</p>

<p>   שׁוּבִי שׁוּבִי וְנֶחֱסֶה בָךְ יֹאמַר אֲנִי חוֹסָיִךְ</p>

<p>   תָּבוֹאִי מִלְּבָנוֹן כַּלָּה רָצִיתִי מַעֲשָׂיִךְ</p>

<p>   תָּעִיר אַהֲבָה כִּי בוֹעֲלַיִךְ עוֹשָׂיִךְ.</p>

<p>   יָדֹעַ תֵּדַע פְּנֵי צֹאנֶךָ</p>

<p>   צִיּוֹן מִכְלַל יֹפִי הֵטִיבָה בִרְצוֹנֶךָ</p>

<p>   חַסְדְךְ יְרַנֵּנוּ צִדְקוֹת פִּרְזוֹנֵךָ</p>

<p>   קוֹלִי שָׁמַעְתָּ אַל תַּעְלֵם אָזְנֶךָ</p>

<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/47028">https://benyehuda.org/read/47028</a></div></body></html>