<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>פזמון [אֵדֶר יְקָרָיו]</title>
	<meta name="author" content="יצחק אבן גיאת"/>
</head>
<body>

<p><strong>סימן: אל&#8220;ף בי&#8221;ת</strong></p>

<p><strong>כג</strong></p>

<blockquote>
<p>         אֵדֶר יְקָרָיו. וּפְאֵר הֲדָּרָיו. נִצָּב לְעוֹלָם</p>

<p>         בְּחַדְרֵי חֲדָרָיו. חֶבְיוֹן סְתָרָיו. נִסְתָּר וְנֶעְלָם</p>

<p>         גּוֹזֵר גְּזֵרָיו. וְגֵזֶר אַמָרָיו. נִצָּב לְעוֹלָם</p>

<p>         דָּר בֵּין טְהוֹרָיו. וּמֵעֵין יְצוּרָיו. נִסְתָּר וְנֶעְלָם</p>

<p>5          הֵיכָל דְּבִירָיו. וְשֵׁשֶׁת עַבָרָיו. נִצָּב לְעוֹלָם</p>

<p>         וּמִדְּמוּת כְּפִירָיו. וְצוּרַת נְשָׁרָיו. נִסְתָּר וְנֶעְלָם</p>

<p>         זִכְרוֹ פְאֵרָיו. וּשְׁמוֹ כְתָרָיו. נִצָּב לְעוֹלָם</p>

<p>         חָכְָמָה אֵזוֹרָיו. וְצֶדֶק חֲגוּרָיו. נִסְתָּר וְנֶעְלָם</p>

<p>         טֶרֶם יְצִירָיו. וְעוֹלָם וְגָרָיו. נִצָּב לְעוֹלָם</p>

<p>10       יוֹרֶה לְזָרָיו. מֵהֶם שְׁעָרָיו. נִסְתָּר וְנֶעְלָם</p>

<p>         כּוֹכְבֵי סְתָרָיו. וְהֵילֵל שְׁחָרָיו. נִצָּב לְעוֹלָם</p>

<p>         לָרוֹן בְּשִׁירָיו. תָּמִיד שְׁחָרָיו. נִסְתָּר וְנֶעְלָם</p>

<p>         מוּסַד הֲרָרָיו. וְתוֹכֵן עֲפָרָיו. נִצָּב לְעוֹלָם</p>

<p>         נִבְכֵי נְהָרָיו. עוֹנִים זְמִירָיו. נִסְתָּר וְנֶעְלָם</p>

<p>15       סְתוּמֵי מִסְתּוֹרָיו. וְסוֹדֵי חֲקָרָיו. נִצָּב לְעוֹלָם</p>

<p>         עָמְדוּ סוֹפְרָיו. מִמְּצֹא סְפָרָיו. נִסְתָּר וְנֶעְלָם</p>

<p>         פֶּתַח חֲצֵרָיו. לִמְבוֹא נְבָרָיו. נִצָּב לְעוֹלָם</p>

<p>         צָרַר מְטָרָיו. וְעָבָיו צְרוּרָיו. נִסְתָּר וְנֶעְלָם</p>

<p>         קַרוֹב לְבָרָיו. וְרֵעַ כְּשֵׁרָיו. נִצָּב לְעוֹלָם</p>

<p>20       רָחוֹק לְצָרָיו. וְנִגַּשׁ לְצִירָיו. נִסְתָּר וְנֶעְלָם</p>

<p>         שְׁלוּחָיו וְצִירָיו. רוּחָיו וְאוּרָיו. נִצָּב לְעוֹלָם</p>

<p>         תַּכְלִית אֲמָרָיו. בְּרֵאשִׁית דְּבָרָיו. נִסְתָּר וְנֶעְלָם</p>
</blockquote>

<blockquote>
<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/33097">https://benyehuda.org/read/33097</a></div></body></html>