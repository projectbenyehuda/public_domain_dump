<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>מעמד לשחרית יום הכפורים: רשות</title>
	<meta name="author" content="יצחק אבן גיאת"/>
</head>
<body>

<p><strong>סימן: א&quot;ב משולש</strong></p>

<blockquote>
<br />
</blockquote>

<h2 id="א">א</h2>

<blockquote>
<br />
</blockquote>

<blockquote>
<p>               וְאֶרֶץ אִכַּף לֵאלֹהַי וְאֶתְחַנֵּן</p>

<p>               אָשִׁיר עֻזּוֹ רְגָעַי וַאֲרַנֵּן</p>

<p>               אֶעֱמֹד לִרְאוֹת בְּמַחְשָׁב מִשְׁתּוֹנֵן</p>

<p>               וְאֶתְבּוֹנֵן</p>

<p>5                נִפְלְאוֹת אֵל.</p>

<br />
</blockquote>

<blockquote>
<p>                 אֵל בְּמַרְאוֹת דַּעַת מוֹרָא</p>

<p>                  בָּמוֹ נִרְאֶה וְלֹא בְעַיִן יֵרָא</p>

<p>                  בְּטֶרֶם נִמְצָא מָקוֹם נוֹרָא</p>

<p>                  וַיִּקְרָא</p>

<p>10                לַמָּקוֹם אֵל.</p>
</blockquote>

<blockquote>
<br />
</blockquote>

<blockquote>
<p>                    אֵל גִּזְרֵי חָכְמוֹת גָּבְהוּ</p>

<p>                    גָּזַר וּמְקוֹרֵיהֶם גָּבְרוּ וְלֹא לָהוּ</p>

<p>                    גַּל עֵינוֹת שֵׂכֶל גָּבְרוּ מֶנְהוּ</p>

<p>                    וְהוּא</p>

<p>15                רֵאשִׁית דַּרְכֵי אֵל.</p>

<br />
</blockquote>

<blockquote>
<p>                    אֵל דִּבֵּק בְּלִי עָמָל וְיָדַיִם</p>

<p>                    דִּבְקֵי גַלְגַּלִּים מְסִבִּים כָּרֵחַיִם</p>

<p>                    דְּבָרוֹ מְעִידִים בְּלִי שְׂפָתַיִם</p>

<p>                    הַשָּׁמַיִם</p>

<p>20                מְסַפְּרִים כְּבוֹד אֵל.</p>

<br />
</blockquote>

<blockquote>
<p>                    אֵל הִצִּיב מוֹפְתָיו וְגִלָּם</p>

<p>                    הִפְלִיא בַּהֲכִינוֹ מְסִבּוֹת מַעְגָּלָם</p>

<p>                    הֵם יוֹדוּ כִּי מֵעוֹלָם</p>

<p>                    וְעַד עוֹלָם</p>

<p>25                אַתָּה אֵל.</p>

<br />
</blockquote>

<blockquote>
<p>                    אֵל וּכְצוּר פְּנִינִּים חֻוצְּבוּ</p>

<p>                    וּמִיּוֹם נִמְצְאוּ יִשְׁאֲפוּ וְיִתְאֲבוּ</p>

<p>                    וְהַשֵּׂג רְצוֹנוֹ מֵעֵת נִצָּבוּ</p>

<p>                    וְשָׁבוּ</p>

<p>30                וְשִׁחֲרוּ אֵל.</p>
</blockquote>

<blockquote>
<br />
</blockquote>

<blockquote>
<p>                    אֵל זְבוּל שַׁחַק מְכוֹנֵן אָהֳלֵי</p>

<p>                    זוֹרְחֵי נָגְהֵי נֵרוֹת בָּם מַעֲלֶה</p>

<p>                    זִקֵּף מְנוֹרוֹת לְבָעֵר וַיְגַלֶּה</p>

<p>                    הֵן כָּל אֵלֶּה</p>

<p>35                יִפְעַל אֵל.</p>

<br />
</blockquote>

<blockquote>
<p>                    אֵל חֹק חָג וְנָשָׂא מִשְּׂכוֹל</p>

<p>                    חֻקּוֹתָיו צִוָּה פֶה לְנוֹבֵב לֹא יָכוֹל</p>

<p>                    חִבֵּר רְגָבִים וְתָלָה כְאֶשְׁכּוֹל</p>

<p>                    אֶת כָּל</p>

<p>40                הָאֲרָצוֹת הָאֵל.</p>

<br />
</blockquote>

<blockquote>
<p>                    אֵל טִהַר וְזִקֵּק כַּבָּרָק</p>

<p>                    טֹהַר נֶפֶשׁ בְּמֵי שֵׂכֶל מוֹרַק</p>

<p>                    טֻובַּע בִּגְוִיָּה לְחָכָם וְהוּרַק</p>

<p>                    רַק</p>

<p>45                לָאֲנָשִׁים הָאֵל.</p>

<br />
</blockquote>

<blockquote>
<p>                    אֵל יְסוֹדֵי דִין מִפִּיו לֻוּקְּחוּ</p>

<p>                    יִדָּעֵם וְדַרְכֵי מִדּוֹת שֻׁובְּחוּ</p>

<p>                    יַעַן פִּימוֹ תְהִלּוֹתָיו יְשׂוֹחֲחוּ</p>

<p>                    וְלֹא יִשְׁכְּחוּ</p>

<p>50                מַעַלְלֵי אֵל.</p>
</blockquote>

<blockquote>
<br />
</blockquote>

<blockquote>
<p>                    אֵל כַּבִּיר יְצוּרָיו יִסְעֹד</p>

<p>                    כּוֹנֵן אֲשׁוּרֵימוֹ לְבַל יִמְעֲדוּ מָעֹד</p>

<p>                    כְּבוֹד שְׁמוֹ סַפֵּר וּמַעֲלָלָיו לִסְעֹד</p>

<p>                    יָשִׂים עוֹד</p>

<p>55                לַהֲלֹךְ אֶל אֵל.</p>

<br />
</blockquote>

<blockquote>
<p>                    אֵל לְהַרְאוֹת נְתִיבָיו בּוֹרֵא</p>

<p>                    לְבָבוֹת וְהוֹרוֹת וּמִי כָמוֹהוּ מוֹרֶה</p>

<p>                    לְאַנְשֵׁי לֵבָב אֲנִי הַיּוֹם קוֹרֵא</p>

<p>                    אוֹרֶה</p>

<p>60                אֶתְכֶם בְּיַד אֵל.</p>

<br />
</blockquote>

<blockquote>
<p>                    אֵל מִיָּמִים יוֹם זֶה מֻוצָּב</p>

<p>                    מוּעַד לַחְקֹר צְפוּנוֹת בּוֹ חָצַב</p>

<p>                    מְחִילָה לְהַמְצִיא לְבַר לֵבָב וְנֶעֱצָב</p>

<p>                    אֱלֹהִים נִצָּב</p>

<p>65                בַּעֲדַת אֵל.</p>

<br />
</blockquote>

<blockquote>
<p>                    אֵל נֶאֶסְפוּ קְדוֹשִׁים קִדַּשְׁתָּ</p>

<p>                    נְדִיבִים עֲדֵי עַד מֵאָז בָּחַרְתָּ</p>

<p>                    נָא בַּעֲדֵנוּ בָּרֵךְ יְיָ עַתָּה</p>

<p>                    עַתָּה</p>

<p>70                תְּשַׁחֵר אֶל אֵל.</p>

<br />
</blockquote>

<blockquote>
<p>                    אֵל סָמַר בְּשָׂרִי וְרָעַדְתִּי</p>

<p>                    סַעֲרַת מַעֲמָדֶיךָ זָכַרְתִּי וְנִבְהַלְתִּי</p>

<p>                    סַבּוֹתִי לֵב אִם לֹא צָדַקְתִּי</p>

<p>                    אָמַרְתִּי –</p>

<p>75                צִדְקִי מֵאֵל.</p>

<br />
</blockquote>

<blockquote>
<p>                    אֵל עֵזֶר לְאֵין אוֹנִים הֶרֶב</p>

<p>                    עֶזְרִי מִקֹּדֶשׁ שְׁלַח כַּיּוֹם וְקָרֵב</p>

<p>                    עוֹד מְעַט אִמְרֵי עַבְדְּךָ יְעָרֵב</p>

<p>                    וְיֶרֶב</p>

<p>80                אֲמָרָיו לָאֵל.</p>

<br />
</blockquote>

<blockquote>
<p>                    אֵל פִּתְחֵי פִּי פְתַח וְהַכְשֵׁר דְּבָרִי</p>

<p>                    פִּלּוּל לַעֲרֹךְ בְּנֹעַם מִזְמוֹרִי</p>

<p>                    פְּעָמַי יִשַּׁרְתִּי לְקַדְּמָךְ צוּרִי</p>

<p>                    לִבִּי וּבְשָׂרִי</p>

<p>85                יְרַנְּנוּ אֶל אֵל.</p>

<br />
</blockquote>

<blockquote>
<p>                    אֵל צְמֵא תְּעָלָה לְנֶגַע אַשְׁמָתוֹ</p>

<p>                    צְרִי כַפָּרָה תְּהִי תְעָלָתוֹ</p>

<p>                    צַו קַבְּלָהּ וְשִׂימָה תְשׁוּבָתוֹ</p>

<p>                    צַעֲקָתוֹ</p>

<p>90                יִשְׁמַע אֵל.</p>

<br />
</blockquote>

<blockquote>
<p>                    אֵל קוֹבֵעַ צוֹם וְתַעֲנוּג גֵּרַשׁ</p>

<p>                    קוֹרֵא עֲצָרָה וְהִתְעַנּוֹת יָרַשׁ</p>

<p>                    אֶל קָרְאוֹ תִשְׁעֶה הָעֵת דָּרַשׁ</p>

<p>                    אַל תֶחֱרַשׁ</p>

<p>95                וְאַל תִּשְׁקֹט אֵל.</p>

<br />
</blockquote>

<blockquote>
<p>                    אֵל רַךְ לֵבָב בְּמֹרֶךְ הַדַּק</p>

<p>                    רוֹעֵד מִמַּעֲמַד דִּין בְּיוֹם יְדֻקְדַּק</p>

<p>                    רָם אֵיךְ יַעֲלֶה עִם צוּר אָבָק דַּק</p>

<p>                    וּמַה יִצְדַּק</p>

<p>100                אֱנוֹשׁ עִם אֵל.</p>

<br />
</blockquote>

<blockquote>
<p>                    אֵל שׁוּב וּבְכַף רַחֲמִים קַבְּלֵנִי</p>

<p>                    שָׁלוֹם אֶמְצָא בְבֵית דִּין תַּעֲלֵנִי</p>

<p>                    שׂוּם חֵן בְּמֹאזְנֵי מִשְׁפָּט תִּשְׁקְלֵנִי</p>

<p>                    אֲנִי</p>

<p>105                אֶדְרוֹשׁ אֶל אֵל.</p>

<br />
</blockquote>

<blockquote>
<p>                    אֵל תְּהִלָּתִי כָעֵת שְׁמַעְתִּיךָ</p>

<p>                    תָּשִׁיב וּלְחַיֵּי עוֹלָם כְּתַבְתִּיךָ</p>

<p>                    תִּשָּׂא פָנַי בְעַם הִלַּלְתִּיךָ</p>

<p>                    אֲנִי קְרָאתִיךָ</p>

<p>110                כִּי תַעֲנֵנִי אֵל.</p>

<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/32452">https://benyehuda.org/read/32452</a></div></body></html>