<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' ><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>מגן</title>
	<meta name="author" content="יצחק אבן גיאת"/>
</head>
<body>

<p><strong>סימן: א&quot;ב יצחק בן יהודה גיאת</strong></p>

<h2 id="ב">ב</h2>

<blockquote>
<br />
</blockquote>

<blockquote>
<p>אֱמוּנָיו נוֹצֵר וּמוֹשֵׁךְ לְחֵיק בְּנֵי</p>

<p>בְּנֵיהֶם חַסְדָּם וְצִדְקָתָם בָּם יַעֲנֶה</p>

<p>בְּמִבְחָן יְבִיאֵם יִשְׁקְלֵם בְּמֹאזְנֵי</p>

<p>פֶלֶס וּמֹאזְנֵי</p>

<p>5 &ensp; &ensp; &ensp; &ensp; &ensp; &ensp; &ensp; &ensp;מִשְׁפָּט לַיְיָ.</p>

<br />
</blockquote>

<blockquote>
<p>גּוֹלֶה סוֹד בְּתוֹכְחוֹת עֲנוּשִׁים</p>

<p>דַּרְכֵי מִדּוֹתָיו גִּלָּה לַאֲנָשִׁים</p>

<p>דְּעוּ כִּי נַסּוֹתִי לְהַפְלוֹת קְדוֹשִׁים</p>

<p>אֲשֶׁר הֵם מַקְדִּישִׁים</p>

<p>10 &ensp; &ensp; &ensp; &ensp; &ensp; &ensp; &ensp; &ensp;לִי אֲנִי יְיָ.</p>

<br />
</blockquote>

<blockquote>
<p>הִפְלִיא סִבָּה וּבֵין אַחִים הִפְרִיא</p>

<p>וּפֶרַח הוֹצִיא וְהוֹלִיד דּוֹר עֲשִׂירִי</p>

<p>וְחֹל הָיו תִשְׁעָה וְלֹא עָשׂוּ פֶרִי</p>

<p>הָעֲשִׂירִי</p>

<p>15 &ensp; &ensp; &ensp; &ensp; &ensp; &ensp; &ensp; &ensp;יִהְיֶה קֹדֶשׁ לַיְיָ.</p>

<br />
</blockquote>

<blockquote>
<p>זְבַדְתּוֹ בְהַשְׂכֵּל לְעִתּוֹתָיו יִתְחַדֵּשׁ</p>

<p>חָקַר לְהַבְדִּיל בֵּין חֹל וּבֵין קֹדֶשׁ</p>

<p>חֲנֵפִים הוֹרָה שֵׁם מִתְקַדֵּשׁ</p>

<p>קֹדֶשׁ –</p>

<p>20 &ensp; &ensp; &ensp; &ensp; &ensp; &ensp; &ensp; &ensp;קָדָשִׁים הוּא לַיְיָ.</p>

<br />
</blockquote>

<blockquote>
<p>טֶנֶף הַעֲבִירוּ וְחוּשׁוּ לְעָבְדוֹ</p>

<p>יִחוּדוֹ הַכִּירוּ בְּפִלְאֵי מַעְבָּדוֹ</p>

<p>יְמַהֵר חָפֵץ לָבוֹא בְּסוֹדוֹ</p>

<p>יִכְתֹּב יָדוֹ</p>

<p>25 &ensp; &ensp; &ensp; &ensp; &ensp; &ensp; &ensp; &ensp;לַיְיָ.</p>

<br />
</blockquote>

<blockquote>
<p>כַּבִּיר בַּעֲשָׂרָה בְּחַנְתּוֹ לְהַרְאוֹת</p>

<p>לְבָאֵי עוֹלָם צֶדֶק נוֹרָאוֹת</p>

<p>לְתוֹךְ אֵשׁ הֻשְׁלַךְ וְנֻצַּל בִּפְלָאוֹת</p>

<p>וְהָיָה לְאוֹת</p>

<p>30 &ensp; &ensp; &ensp; &ensp; &ensp; &ensp; &ensp; &ensp;וּלְעֵד לַיְיָ.</p>

<br />
</blockquote>

<blockquote>
<p>מַאֲמָר נִחֵץ וַחֲיָלִים יְגַבֵּר</p>

<p>נְטשׁ מַחֲבַר שֵׂטִים וְצֵא מִבֵּית חָבֵר</p>

<p>נָוֵהוּ זָנַח בְּלִי לְהִתְעַבֵּר</p>

<p>כַּאֲשֶׁר דִּבֶּר</p>

<p>35 &ensp; &ensp; &ensp; &ensp; &ensp; &ensp; &ensp; &ensp;אֵלָיו יְיָ.</p>

<br />
</blockquote>

<blockquote>
<p>סְעַדְתּוֹ בְרִדְתּוֹ לְנוֹף לְהָקֵל רְעָבוֹ</p>

<p>עֶזְרוֹ חָשַׂכְתָּ וַתְּהִי מִשְׂגַּבּוֹ</p>

<p>עַמִים הוֹדַעְתָּ יָפְיוֹ וְטוּבוֹ</p>

<p>כִּי בוֹ</p>

<p>40 &ensp; &ensp; &ensp; &ensp; &ensp; &ensp; &ensp; &ensp;בָּחַר יְיָ.</p>

<br />
</blockquote>

<blockquote>
<p>פִּלַּגְתָּ זְרוֹעוֹת יְרִיבָיו וַתִּגְרַע</p>

<p>צְפִיעָיו הוֹדַעְתָּ כְּכוֹכְבֵי רוּם יִשְׂרַע</p>

<p>צַוֵּה אֲצַוֶּה וּבָם שִׁמְךָ יִזָּרַע</p>

<p>כִּי הֵם זֶרַע</p>

<p>45 &ensp; &ensp; &ensp; &ensp; &ensp; &ensp; &ensp; &ensp;בֵּרַךְ יְיָ.</p>

<br />
</blockquote>

<blockquote>
<p>קשְׁטְ בְּתָרִים עָלָיו הוּרַד</p>

<p>רְדוֹת אַרְבָּעָה רָאשִׁים וְסוֹף גְּוִיָּם נִפְרַד</p>

<p>רָאָה עָשָׁן עוֹבֵר וְחָרַד</p>

<p>מִפְּנֵי אֲשֶׁר יָרַד</p>

<p>50 &ensp; &ensp; &ensp; &ensp; &ensp; &ensp; &ensp; &ensp;עָלָיו יְיָ.</p>

<br />
</blockquote>

<blockquote>
<p>שַׁדַּי בְּרִיתְךָ בִּבְשָׂרוֹ טִבַּעְתָּ</p>

<p>תְּפִלָּתוֹ לְחַיּוֹת פִּרְחוֹ שָׁמַעְתָּ</p>

<p>תֹּקֶף גִּזְעוֹ אוֹתוֹ הוֹדַעְתָּ</p>

<p>כִּי אַתָּה</p>

<p>55 &ensp; &ensp; &ensp; &ensp; &ensp; &ensp; &ensp; &ensp;תְבָרֵךְ צַדִּיק יְיָ.</p>

<br />
</blockquote>

<blockquote>
<p>יָהּ בַּעֲשִׂירִית לְדֵעָה מַה יִּפְעַל</p>

<p>צִוִּיתוֹ חֲמוּדָךְ קַח לְךָ וְהַעַל</p>

<p>לְעוֹלָה כָלִיל הַנַּעַר יַעַל</p>

<p>עַל</p>

<p>60 &ensp; &ensp; &ensp; &ensp; &ensp; &ensp; &ensp; &ensp;מִזְבַּח יְיָ.</p>

<br />
</blockquote>

<blockquote>
<p>בְּלֵבָב נִשְׁלָם רָץ וַיַּעֲנֶה</p>

<p>יְחִידוֹ הֵרִים תְּרוּמָה וַיִּפְנֶה</p>

<p>דֶּרֶךְ הָלַךְ מִמַּחֲנֶה אֶל מַחֲנֶה</p>

<p>אֶל פְּנֵי</p>

<p>65 &ensp; &ensp; &ensp; &ensp; &ensp; &ensp; &ensp; &ensp;הָאָדוֹן יְיָ.</p>

<br />
</blockquote>

<blockquote>
<p>גִּזְעוֹ יַקְרִיב קָרְבַּן מִנְחָתוֹ</p>

<p>לְכַפֵּר בַּעֲדוֹ וּבְעַד בֵּיתוֹ</p>

<p>זְכוּתוֹ לְהָלִיץ כְּאִשֶּׁה עוֹלָתוֹ</p>

<p>יַקְרִיב אוֹתוֹ</p>

<p>70 &ensp; &ensp; &ensp; &ensp; &ensp; &ensp; &ensp; &ensp;לִרְצוֹנוֹ לִפְנֵי יְיָ.</p>

<br />
</blockquote>

<blockquote>
<p>אוֹתוֹ תְטַהֵר וְטֻמְאָתוֹ הַתֵּם</p>

<p>וְכַיּוֹם בְּסִפְרְךָ לְחַיִּים יֵחָתֵם</p>

<p>תְּבַשֵּׂר מֵחֵטְא וְעָוֹן חֲטָאתֶם</p>

<p>וִהְיִיתֶם נְקִיִּים</p>

<p>75 &ensp; &ensp; &ensp; &ensp; &ensp; &ensp; &ensp; &ensp;מֵיְיָ.</p>

<br />
</blockquote>

<blockquote>
<p>תְּחִנָּה שׁוֹפְכִים מוּל הָאָרוֹן</p>

<p>אֶל זְבוּל קָדְשְׁךָ תַּעֲלֶה לְזִכָּרוֹן</p>

<p>בְּקָרְאָם אַחֲרֵי מוֹת שְׁנֵי בְּנֵי אַהֲרֹן</p>

<p>בְקָרְבָתָם</p>

<p>80 &ensp; &ensp; &ensp; &ensp; &ensp; &ensp; &ensp; &ensp;לִפְנֵי יְיָ.</p>

<br />
</blockquote>

</body>
</html>



<hr />את הטקסט[ים] לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  <br />הכל זמין תמיד בכתובת הבאה:<br /><a href="https://benyehuda.org/read/32453">https://benyehuda.org/read/32453</a></div></body></html>