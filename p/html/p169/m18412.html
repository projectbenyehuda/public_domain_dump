<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>בְּצִפִּיָּה לַמָּוֶת</title>
	<meta name="author" content="יעקב לרנר"/>
</head>
<body>

<blockquote>
<p>שׁוּב אֶשְׁמַע אֲנָחוֹת, שׁוּב הֶרֶג וְאַבְדָן&#8230;</p>

<p>עַד אָנָה, צֹאן-טִבְחָה, עַד אָנָה</p>

<p>לֹא יִרְוֶה מִדִּמְכֶם הַשּׁוֹאֵף לְדָמִים,</p>

<p>לֹא יָשִׁיב הַחֶרֶב לִנְדָנָהּ?&#8230;</p>

<br />

<p>מִשְׁתּוֹמֵם וְהָלוּם מֶאֶנְקַת-יֵאוּשְׁכֶם</p>

<p>שׁוּב נִצָּב אָנֹכִי עַל קְבָרִים –</p>

<p>עַל קְבָרִים חֲדָשִׁים – וְלִבִּי, אוֹי לִבִּי</p>

<p>מִתְפּוֹרֵר לִשְׁבָרִים, לִשְׁבָרִים,</p>

<br />

<p>וּמֵעִיק וְנוֹקֵב עַד תְּהוֹמָהּ שֶׁל נַפְשִׁי</p>

<p>מִין רֶגֶשׁ מְדַכֵּא שֶׁל כְּלִמָּה:</p>

<p>כְּאִלּוּ מִתְבַּיֵּשׁ אָנֹכִי בְחַיָּי</p>

<p>לִפְנֵיכֶם, הַמֵּתִים עַל בְּלִימָה&#8230;</p>

<br />

<p>וּכְאִילוּ עֵינֵיכֶם-זְכוּכִית תִּשְׁאַלְנָה</p>

<p>בְּקַשְׁיוּת שְׁאֵלָה נִזְעָמָה:</p>

<p>שַׁלָּמָה לַטֶּבַח הוּבַלְנוּ רַק נַחְנוּ</p>

<p>וְאַתָּה חַי חָי עוֹד, שַׁלָּמָה?&#8230;</p>

<br />

<p>אָמְנָם חַי אָנִי&#8230; אַךְ אוֹי אוֹי לַחַיִּים,</p>

<p>הַמְּיַחֲלִים לְרַחֲמֵי אַכְזָרִים,</p>

<p>הַנְּתוּנִים לְמִשְׂחָק בִּידֵי כָל מִתְעַלֵּל</p>

<p>וּכְסוּחָה בַחוּצוֹת מֻפְקָרִים.</p>

<br />

<p>עֲדַיִן חַי אָנִי&#8230; וּבְקִשְׁקוּשׁ-שִׁנַּיִם</p>

<p>אֶתְכַּוֵּץ בְּחֶשְׁכַת הַזָּוִית;</p>

<p>מִתְכַּוֵּץ אָנֹכִי וְקוֹרֵא וִדּוּיִי,</p>

<p>קוֹרֵא וּמְצַפֶּה לַמָּוֶת,</p>

<br />

<p>שֶׁיָּבֹא וְיִגְזֹל עַל כָּרְחִי אֶת חַיָּי</p>

<p>וְיִרְמֹס לָאָרֶץ נִבְלָתִי;</p>

<p>וּמוּטָל סָרוּחַ בְּפִשּׁוּט-אֲבָרִים</p>

<p>אֲרַוֶּה בְּדָמִים אַדְמָתִי.</p>

<br />

<p>כְּבָר יָצָא, יָדַעְתִּי, גְּזַר-דִּינִי הַקָּשֶׁה,</p>

<p>כְּבָר מוּכָן וּמְזֻמָּן תַּלְיָנִי&#8230;</p>

<p>וְנַפְשִׁי תִּתְפַּלֵּץ מֵאֵימַת הַמָּחָר</p>

<p>בּוֹ אָסוּף בְּוַדַּאי גַּם אָנִי.</p>
</blockquote>

<blockquote>
<br />
</blockquote>

<p>קוסטופול</p>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/18412">https://benyehuda.org/read/18412</a></div></body></html>