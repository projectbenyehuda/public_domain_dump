<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>מֵאַחֲרֵי הַגּוֹלָה (מקינות ירמיהו)</title>
	<meta name="author" content="יעקב לרנר"/>
</head>
<body>

<blockquote>
<p>מִי-יִתֵּן לִי דְמָמָה וְלַיְלָה מֵחָזוֹן</p>

<p>וְאֶעֶזְבָה אֶת רָגְזִי וּבִכְיִי וּבָשְׁתִּי;</p>

<p>אַשְׁקִיעָה מַעְיָנַי בְּתֹהוּ-לֹא-שָׂשׂוֹן</p>

<p>וְאֶהְגֶּה אַךְ שְׂרִידַת קִינוֹתַי: &#8220;נוֹאָשְׁתִּי!&#8221;</p>

<br> 

<p>אָנֹכִי הַגֶּבֶר לוֹ מַשָּׂא אַכְזָרִי</p>

<p>וִירִיעַת כָּל חַיָּיו מֵאֹפֶל רֻקָּמָה.</p>

<p>מַה-תְּפִלָּה עוֹד אֶשָּׂא לְהָבִיא לִי צֳרִי,</p>

<p>מַה-קְּלָלָה חֲדָשָׁה – וְהָיְתָה נֶחָמָה?</p>

<br> 

<p>הוֹי יַמִּי, יַם-עֵינָי, טַבְּעֵנִי בִסְעָרָה!</p>

<p>שָׂרְפֵנִי, אֵשׁ-לִבִּי, עַל אֵפֶַר תִּקְוֹתָי!</p>

<p>מַדּוּעַ לֹא שׂרְפָה גַם רוּחִי הַמָּרָה</p>

<p>בִּשְׂרֹף יְהוֹיָקִים מְגִלַּת קִינוֹתָי?</p>

<br> 

<p>אֵי-דֶרֶךְ הַנֶּשֶׁר לְחוֹזֵי שְׁנוֹת-עוֹלָם,</p>

<p>וְשַׁלְוַת הַפַּטִּישׁ בּוֹ חָצְבוּ הָרָהַב?</p>

<p>כְּצִלְצַל הַכֶּסֶף בִּי נָגַע הוֹד-קוֹלָם,</p>

<p>אַךְ עֵינַי לֹא חָזוּ אֶת עִתָּם, עֵת-זָהָב&#8230;</p>

<br> 

<p>עִם כְּבוֹת שֶׁמֶשׁ אַרְצִי אוֹר שִׁמְשִׁי בִי נוֹסֵס</p>

<p>לְהוֹרוֹת לִי נָתִיב בֵּין שִׁמְשׁוֹת נְצָחִים.</p>

<p>זֶה חֶלְקִי: נֵר עָרוּךְ לִמְרַאֲשׁוֹת עַם גּוֹסֵס</p>

<p>וְחָקֹק מַצֵּבוֹת לִקְבָרִים נִדָּחִים.</p>

<br> 

<p>עַל אֵלֶּה, עַל אֵלֶּה לֹא אֶשְׁקֹט מִזַּעְמִי</p>

<p>וְכַפֵּר לֹא אוּכַל הַחַטָּאת הַגְּדוֹלָה:</p>

<p>כִּי חַסְדִּי וְרַחֲמַי לֹא נוֹדְעוּ לְעַמִּי</p>

<p>וּכְאֵבִי עֲלֵיהֶם אוֹרִידָה לִשְׁאוֹלָה.</p>

<br> 

<p>מִלּוֹט הָעֲרָפֶל לִי נִרְאָה עַם-גּוֹלִים</p>

<p>נֶחֱשָׁלִים, מִתְנַגְּפִים וּמְגַשְּׁשִׁים דַּרְכֵיהֶם,</p>

<p>וְעוֹרְבֵי-הַחשֶׁךְ מֵרָאשֵׁי נַהֲלוֹלִים</p>

<p>בְּלָצוֹן וּבְזָדוֹן יַצְרִיחוּ אַחֲרֵיהֶם –</p>

<br> 

<p>וָאֶזְעַק אֲלֵיהֶם: &quot;הָאֹבְדִים, סַפְּחוּנִי!</p>

<p>אֶת מַכְאוֹב כָּל רַחֲמַי לִפְנֵיכֶם אֲתַנֶּה!&quot;</p>

<p>אַךְ צְרִיחַת הָעוֹרְבִים הֶחֱרִישָׁה תַחֲנוּנַי</p>

<p>וְקָאָת בַּמִּדְבָּר הֵשִׁיבָה לִי מַעֲנֶה:</p>

<br> 

<p>&quot;פְּתַח שַׁעֲרֵי הַתֹּהוּ לְנַפְשְׁךָ הַשְּׁכוּלָה –</p>

<p>הִשְׁלַמְתָּ אֶת חֻקֶּךָ זֶה הוּשַׁת עָלֶיךָ:</p>

<p>בְּנָבִיא הֵם יָצְאוּ מִשִּׁעְבּוּד לִגְאֻלָּה,</p>

<p>וּבְנָבִיא יִתְנוֹדְדוּ לְבָבֶל הַחֲשֵׁכָה&#8230;&quot;</p>

<br> 

<p>הוֹי גּוֹלִים, עֲמֹדוּ! לֹא אוֹסִיף אַדְאִיבְכֶם:</p>

<p>הִשְׁלַמְתִּי אֶת חֻקִּי וְעַתָּה דַלּוֹתִי.</p>

<p>רְאוּ, אֲנִי גוֹלֶה בְנָתִיב לֹא נְתִיבְכֶם</p>

<p>וּכְשַׁכְּלִי אֶת חַיַּי אֲשַׁכֵּל אֶת מוֹתִי&#8230;</p>

<br> 

<p>מִי יִתֵּן לִי דְמָמָה וְלַיְלָה מֵחָזוֹן</p>

<p>וְאֶעֶזְבָה אֶת רָגְזִי וּבִכְיִי וּבָשְׁתִּי;</p>

<p>אַשְׁקִיעָה מַעְיָנַי בְּתֹהוּ-לֹא-שָׂשׂוֹן</p>

<p>וְאֶהְגֶּה אַךְ שְֹרִידַת קִינוֹתַי: &#8220;נוֹאָשְׁתִּי!&#8221;</p>

<br />
</blockquote>

<p>תרע&quot;ה</p>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/18401">https://benyehuda.org/read/18401</a></div></body></html>