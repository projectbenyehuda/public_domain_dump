<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>שַׁבָּת מְנוּחָה הִיא</title>
	<meta name="author" content="שלום שבזי"/>
</head>
<body>

<p>חתימה: שלם בן יוסף</p>

<blockquote>
<br />
</blockquote>

<blockquote>
<p>שַׁבָּת מְנוּחָה הִיא לִבְנֵי סְגֻלָּה</p>

<p>מַה טּוֹב וּמַה נָּעִים בּוֹאֵךְ בְּחֶמְלָה:</p>

<br />
</blockquote>

<blockquote>
<p>לִבִּי בְּיוֹם שַׁבָּת יָבִין בְּחִידוֹת</p>

<p>גַּם מִתְּמוֹל אָכִין שָׁלֹשׁ סְעוֹדוֹת</p>

<p>אַזְכִּיר שְׁבָח לָאֵל אַרְבֶּה לְהוֹדוֹת</p>

<p>וַאְזַמְּרָה בִּשְׁבַח וּדְבַר תְּהִלָּה:</p>

<br />
</blockquote>

<blockquote>
<p>מִיוֹם אֲשֶׁר בָּרָא שׁוֹכֵן שְׁחָקִים</p>

<p>אֶרֶץ וְשָׁמַיִם כּוֹנֵן וְהֵקִים</p>

<p>וּבְיוֹם שְׁבִיעִי נָח וַיְצַו חֲשוּקִים</p>

<p>שִׁמְרוּ לְיוֹם שַׁבָּת כָּל הַקְּהִלָּה:</p>

<br />
</blockquote>

<blockquote>
<p>בּוֹ כֻלְכֶם תִּהְיוּ יַחַד שְׂמֵחִים</p>

<p>יִהְיְֶה שְׂכַרְכֶם רָב לֵידַע נְכוֹחִים</p>

<p>בּוֹ תִדְרְשׁוּ כָל סוֹד תַּרְבּוּ שְׁבָחִים</p>

<p>תִּזְכּוּ וְתָבוֹאוּ צִיּוֹן בְּצַהְלָה:</p>

<br />
</blockquote>

<blockquote>
<p>נִסְל אלנַּבִי יַעְקוּבּ פִי אלסַּבְת מַערוּף</p>

<p>פִי גֻ׳מְלַת אלְעַאלַם מַשכּוּר וַמַוְצוּף</p>
</blockquote>

<blockquote>
<p>קַד דַ׳א דַלִיל וַאגִ׳ב פִי סִר מַכּשוּף</p>

<p>מַן יַכְ׳רֻקֹהּ אַוְגַ׳ב חַצְבֻּן וִקַתְלַא:</p>

<p>[זרע הנביא יעקב נודע ביום שבת</p>

<p>בכל העולם מהולל ומשובח</p>

<p>הרי זו הוכחה ניצחת בסוד גלוי</p>

<p>המחלל אותה חייב סקילה ומיתה:]</p>

<br />
</blockquote>

<blockquote>
<p>יָה מִמְּכוֹן שִׁבְתָּךְ תַּשְׁגִּיחַ וְתִרְאֶה</p>

<p>עַם דָּל אֲשֶׁר גָּלָה חָלוּשׁ וְנִכְאֶה</p>

<p>תַּשְׁמִיד לְאִישׁ שָׂעִיר בָּזוּי וְגֵאֶה</p>

<p>תִּזְכֹּר זְכוּת אָבוֹת תִּשְׁמַע תְּפִלָּה:</p>

<br />
</blockquote>

<blockquote>
<p>וַאעִידַנַא יַא רַבּ פִי חַיְת׳ כֻּנַּא</p>

<p>וִאדְ׳כֻר לַנַא עַהְדַךּ פִי מַא וֻעִדנַא</p>

<p>וִאזִיל כֻּלּ הַמֻּן גַמֻּן וּמִחנַא</p>

<p>יַא מַן לַנַא פִי אלטּוּר נוּרַךּ תִגַ׳לַּא:</p>
</blockquote>

<blockquote>
<p>[השיבנו ה׳ למקום שהיינו</p>

<p>וזכור לנו בריתך כפי שהובטח לנו</p>

<p>והסר כל צער, יגון ונגישה</p>

<p>אתה אשר בהר נגלה עלינו אורך]</p>

<br />
</blockquote>

<blockquote>
<p>סֻבְּחַאן רַבּ אלְג׳וּד אלְפַרְד אלַאוְחַד</p>

<p>דִ׳י כַ׳ץ בַּנִי אלְאַסְבַּאט שַרַף וִזַיַד</p>

<p>וַאעְטַא לַנַא אלתַּוְרַאת תַחְכֻּם וְתַשְהַד</p>

<p>פִי דַרְסְהַא יֻעְרַף נַהְיֻן וּפִעְלַא:</p>
</blockquote>

<blockquote>
<p>[ישתבח האל הטוב היחיד המיוחד</p>

<p>אשר בחר בבני השבטים, כיבדם ורוממם</p>

<p>ונתן לנו את התורה למשפט ולעדות</p>

<p>בלימודה ייוודעו מצוות עשה ולא תעשה:]</p>

<br />
</blockquote>

<blockquote>
<p>פִּתְאֹם שְׁלַח יִנּוֹן יִרְעֶה לְצֹאנָךְ</p>

<p>לִכְלַל עֲדַת קֹדֶשׁ תָּחִישׁ רְצוֹנָךְ</p>

<p>תִּמְשׁוֹךְ לְעַמֶּךָ חַסְדָּךְ וְחִנָּךְ</p>

<p>תִּמְחֶה פְשָעֵינוּ תַּרְבֶּה מְחִילָה:</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/45035">https://benyehuda.org/read/45035</a></div></body></html>