<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>שׁוּבוּ שׁוֹבָבִים</title>
	<meta name="author" content="שלום שבזי"/>
</head>
<body>

<p>חתימה: שלם בירב יוסף משתא</p>

<blockquote>
<br />
</blockquote>

<blockquote>
<p>שׁוּבוּ שׁוֹבָבִים / וְחַכּוּ לְצוּר יִשְׁעֲכֶם</p>

<p>לְשַׂמֵּחַ נֶעְצָבִים / וּלְהַחֲיוֹת רוּחֲכֶם</p>

<p>בְּנֶחָמַת נְדִיבִים / אֲשֶׁר נִבְּאוּ בְגִינְכֶם</p>

<p>וַיִּכְתְּבוּ כְּתָבִים / לְהַשְׁמִיעַ אָזְנְכֶם</p>

<p>אַתֶּם נִצָּבִים / הַיּוֹם כֻּלְּכֶם:</p>

<br />
</blockquote>

<blockquote>
<p>לְיוֹם הַדִּין הֲכָנָה / לְבַת גַּלִּים שָׁבָה</p>

<p>קְהַל עֲדַת מִי מָנָה / בַּמָּרוֹם נִצָּבָה</p>

<p>מֵרֹאשׁ הַשָּׁנָה / וְעַד עֶרֶב עֲרָבָה</p>

<p>וּבַת מְלָכִים חוֹנָה / וְהִנֵּה דוֹדִי בָא</p>

<p>וְשָׁם רִבּוֹא רְבָבָה / וּרְאִיתֶם וְשָׂשׂ לִבְּכֶם:</p>

<br />
</blockquote>

<blockquote>
<p>מְחִילָה וּסְלִיחָה / חֲבַצֶּלֶת תְּצַפֶּה</p>

<p>לְצוּרָהּ תָּשִׂיחָה / וְלוֹ יְשַׁבַּח כָּל פֶּה</p>

<p>עֲדַת אֵל תַּרְוִיחָה / בַּחֲצַר דּוֹד יָפֶה</p>

<p>וְקוֹדֵם בּוֹא צוֹפֶה / רִיבוּ בְּאִמְּכֶם:</p>

<br />
</blockquote>

<blockquote>
<p>בֶּהָלָה אַחֲזָה / בְּנֵי שֵׂעִיר וְאָמָה</p>

<p>וּמִדַּת דִּין נָתְזָה / לְמִגְדָּלָם דָּמָה</p>

<p>חֲיָלֵיהֶם בָּזְזָה / עֲדַת אֵל בְּיָד רָמָה</p>

<p>וּבְשׁוּבָהּ עָלְזָה / לְדוֹדָהּ הַשְׁלָמָה</p>

<p>וְעָלֶיהָ שָׂמָה / טָרְחֲכֶם וּמַשַּׂאֲכֶם:</p>

<br />
</blockquote>

<blockquote>
<p>יֶשַׁע מִתְבַּשְּׂרִים / בְּנֵי יַעֲקֹב כֻּלָּם</p>

<p>וְלִבּוֹתָם מְשַׂבְּרִים / לְצוּר קוֹנָם גּוֹאֲלָם</p>

<p>וְחֵן רַעְיָה מְעוֹרְרִים / בְּדִבְרֵי מַהֲלָלָם</p>

<p>מְשַׁבְּחִים וּמְזַמְּרִים / וּמַצְלִיחִים עֲמָלָם</p>

<p>וְאוֹמְרִים בְּהִתְפַּלְלָם / שִׁיתוּ לִבְּכֶם:</p>

<br />
</blockquote>

<blockquote>
<p>רַחֲמִים וִישׁוּעָה / לְעָם גּוֹלִים בְּעָנְיָם</p>

<p>גַּנָּה הַנְּטוּעָה / בִּנְהָרוֹת דָּכְיָם</p>

<p>בִּצְדָקָה זְרוּעָה / כְּבוֹד הָאֵל מְחַיָּם</p>

<p>וּמַעְתִּיקֵי שְׁמוּעָה / יְקָר שְׁכִינָה עֶדְיָם</p>

<p>וְעוֹנִים בְּנִיב צִבְיָם / יְהִי כֵן יְוֹיָ עִמָּכֶם:</p>

<br />
</blockquote>

<blockquote>
<p>בְּעֵת רָצוֹן פָּצָה / פִּי שְׁבָח לְצוּר קוֹנִי</p>

<p>וְחֵן וְשֵׂכֶל מָצָא / בְּנוֹעַם הֶגְיוֹנִי</p>

<p>וְנַפְשִׁי נוֹעֲצָה / תְּשׁוּבָה תְּלַמְּדֵנִי</p>

<p>בְּהֶבְלֵי שְׂמֹאל קָצָה / וּתְעוֹרֵר הֲמוֹנִי</p>

<p>וְכַלָּה וְנֶחֱרָצָה / הָשְׁלַח בְּשׂוֹטְמֵנִי</p>

<p>יָהּ יַשְׁמִיעֵנִי / וְהִתְהַלַּכְתִּי בְּתוֹכְכֶם:</p>

<br />
</blockquote>

<blockquote>
<p>יִכַָּתְבוּן יְדִידִים / בְּסֵפֶר זִכָּרוֹן</p>

<p>לְחַיִּים וְעוּדִים / יָשׁוּבוּ לְבִצָּרוֹן</p>

<p>כְּלַל בְּנֵי הַיְּהוּדִים / סְגֻלַּת הַיִּתְרוֹן</p>

<p>שְׁבָח וְהַלֵּל תַּקְדִּים / חֲבַצֶּלֶת שָׁרוֹן</p>

<p>עֲבוּר מֹשֶׁה וְאַהֲרֹן / חַיִּים כֻּלְּכֶם:</p>

<br />
</blockquote>

<blockquote>
<p>וַתִּשְׁמַע אָזְנִי / שֶׁמֶץ מִנְּבִיאִים</p>

<p>כִּי אָשׁוּב לְכַנִּי / בְּיוֹם קִבּוּץ טְלָאִים</p>

<p>לְאֶרֶץ מַעֲדַנִּי / מֵאֶרֶץ רְפָאִים</p>

<p>וְטַל אוֹרוֹת גַּנִּי / יְחַיֶּה נִדְכָּאִים</p>

<p>צְאוּ אֲסִירֵי כְּלָאִים / וּתְחִי נַפְשְׁכֶם:</p>

<br />
</blockquote>

<blockquote>
<p>סַבְלָה גְּוִיָּתִי / יִסּוּרֵי הַזְּמָן</p>

<p>כִּי בְּרוֹב אַשְׁמָתִי / חָשׁ לִבִּי וְנִטְמָן</p>

<p>וְגָרַם לְרַעְיָתִי / לַעֲזוֹב דּוֹד נֶאֱמָן</p>

<p>וְשָׁלַט בֶּן אֲמָתִי / עַל הֲמוֹנַי בְּתֵימָן</p>

<p>פְּזוּרִים תְּנוּ סִימָן / וִישַׁבְתֶּם לָבֶטַח בְּאַרְצְכֶם:</p>

<br />
</blockquote>

<blockquote>
<p>פְּדוּת לִבְנֵי גְּבֶרֶת / בִּימִינוֹ יָחִישׁ</p>

<p>וְיִזְכּוֹר בְּרִית כָּרֵת / רָם וְנִשָּׂא, לְהַלְבִּישׁ</p>

<p>עֲטְֶרֶת תִּפְאֶרֶת / לְיִנּוֹן, וּלְהַכְתִּישׁ</p>

<p>לְעֵשָׂו אֲשֶׁר חָרַת / מַשְׂטֵמָה וְהִבְאִישׁ</p>

<p>וּפֶרֶא יִשְׂבַּע רִישׁ / לְכוּ בְּאוּר אֶשְׁכֶם:</p>

<br />
</blockquote>

<blockquote>
<p>מֵאַרְבַּע פֵּאוֹת / יְקַבֵּץ לַעֲדָתוֹ</p>

<p>אֱלֹהֵי הַצְּבָאוֹת / מְשַׁלְּשִׁים קְדֻשָּׁתוֹ</p>

<p>וּלְרוּחוֹת נְכֵאוֹת / מְחַיֶּה בְּאַהֲבָתוֹ</p>

<p>וְכֻלָּן נִקְרָאוֹת / לְעֵת בּוֹא יְשׁוּעָתוֹ</p>

<p>וְנָם לִסְגֻלָּתוֹ / לְכוּ אֶל אַרְצְכֶם:</p>

<br />
</blockquote>

<blockquote>
<p>שַׁפְרִיר מָעֻזּוֹ / יַלְבִּישׁ גְּבֶרֶת עוֹז</p>

<p>וְלוֹ נִפְלְאוֹת רָזוֹ / בְּחוֹתָמוֹ גּוֹנֵז</p>

<p>וְעַל סְגֻלַּת מַחֲזֵי / נְבִיאִים הוֹד יְפַרְשֵׁז</p>

<p>וְשֶׁמֶץ בִּרְמָזוֹ / קוֹל דְמָמָה אוֹחֵז</p>

<p>אִם יִהְיֶה נְבִיאֲכֶם:</p>

<br />
</blockquote>

<blockquote>
<p>תַּחְתּוֹר לִי חֲתִירָה / אֱלֹהַי לְקַבְּלֵנִי</p>

<p>כִּי לְבָבִי יִירָא / בְּהִפָּקֵד עֲווֹנִי</p>

<p>בְּרַחֲמִים הָאִירָה / נְתִיבַי לְמָשְׁכֵנִי</p>

<p>וְעָלַי הָעִירָה / זְכוּת אַהֲרֹן אֲדוֹנִי</p>

<p>וֶאֱמוֹר לְסָמְכֵנִי / אָנֹכִי אָנֹכִי הוּא מְנַחֶמְכֶם:</p>

<br />
</blockquote>

<blockquote>
<p>אוֹרְחוֹתַי יְכוֹנֵן / צוּר, מַחְסֶה לְדַלִּים</p>

<p>וְאָשׁוּב וְאֶתְבּוֹנֵן / בְּמַעֲשַׂי הַנִּקְלִים</p>

<p>כְּשִׁכּוֹר מִתְרוֹנֵן / פְּשָׁעָיו מִתְגַּלִּים</p>

<p>אֱלוּלֵי יָהּ חוֹנֵן / כַּיָּם סוֹבֵל גַּלִּים</p>

<p>הָבוּ לַיוֹיָ בְּנֵי אֵלִים / לְהַשְׁמִיעַ בַּמָּרוֹם קוֹלְכֶם:</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/45369">https://benyehuda.org/read/45369</a></div></body></html>