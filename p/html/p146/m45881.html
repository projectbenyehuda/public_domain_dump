<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>חֲדַל לָךְ</title>
	<meta name="author" content="שלום שבזי"/>
</head>
<body>

<p>חתימה: אלשבזי</p>

<blockquote>
<br />
</blockquote>

<blockquote>
<p>חֲדַל לָךְ דָּל / אָסִיר נִבְדָּל / וְאַל תִּפּוֹל בְּתַרְדֵּמָה</p>

<p>וְהִתְחַנֵּן / וְהִתְלוֹנֵן / בְּמִגְדַּל עוֹז וְעִיר חוֹמָה</p>

<p>וְהַנְעִימָה / וְהַשְׁלִימָה / לֵב וְנֶפֶשׁ שׁוֹמֵמָה</p>

<p>בְּפִתְחוֹן פֶּה / לְדוֹד יָפֶה / דְּרוֹשׁ אוּלַי יְקוֹמֵמָה</p>

<p>חֲבַצֶּלֶת / אֲשֶׁר גָּלַת / בְּרוֹב חַסְדּוֹ יְרַחֵמָה</p>

<p>יְמִין יְוֹיָ עוֹשָׂה חַיִל יְמִין יְוֹיָ רוֹמֵמָה:</p>

<br />
</blockquote>

<blockquote>
<p>אֲיֻמָּתִי / לְעֶזְרָתִי / הִכּוֹנִי דְרָכַיִךְ</p>

<p>וְהָצִיצִי / וְהָלִיצִי / לְלַמֵּד זְכוּת לְבָנַיִךְ</p>

<p>לְמוּל דּוֹדֵךְ / צְבִי חֶמְדֵּךְ / הֲגִי קוֹל תַּחֲנוּנַיִךְ</p>

<p>וְאִסְפִי עָם / אֲשֶׁר הוּעָם / בְּאֵשׁ אַהֲבַת רְשָׁפַיִךְ</p>
</blockquote>

<blockquote>
<p>וְעֵת דּוֹדִים / בְּחֵן יַקְדִּים / לְנִדְכָּאִים יְנַחֵמָה:</p>

<br />
</blockquote>

<blockquote>
<p>לְבֵן נִכְאָב / יְרַחֵם אָב / הָרַחֲמָן לְהַצִּילוֹ</p>

<p>יְשַׂמַּח לֵב / מִתְעַלֵּב / מִתִּגְרַת מַבְהִילוֹ</p>

<p>בְּיוֹם גָּזַר / וְנִתְאַכְזַר / וְדָלַק בַּהֲמוֹן חֵילוֹ</p>

<p>אֲדוֹן הַכֹּל / בְּרָע סִכֵּל / עֲצַת רָשָׁע וְהִכְשִׁילוֹ</p>

<p>עֲדֵי יִמַּק / בְּתוֹךְ עֵמֶק / יְהוֹשָׁפָט בְּיוֹם נָפְלוֹ</p>
</blockquote>

<blockquote>
<p>וְאַכְלוּסָיו / וְכָל סוּסָיו / יִרְדְּפֵיהֶם אַף וְחֵמָה:</p>

<br />
</blockquote>

<blockquote>
<p>שַׁוְעַת דָּל / נִתְדַּלְדָּל / יַאֲזִין צוּר לְכָל נוֹצָר</p>

<p>אֲשֶׁר שָׁקַל / בְּרֶגַע קַל / בְּפֶלֶס הַרְרֵי מִבְצָר</p>

<p>וְיַצִּילָה / לְצוֹלֵלָה / קוֹרְאָה מִן הַמֵּצָר</p>

<p>וְיַצִּיבָה / וְיַשְׂגִּיבָה / וְיוֹשִׁיעַ לְרָשׁ נֶעְצָר</p>
</blockquote>

<blockquote>
<p>וְיוֹפִיעַ / לְהַרְגִּיעַ / לְבַת נָדִיב דּוֹמֵמָה:</p>

<br />
</blockquote>

<blockquote>
<p>בִּינוּ זֹאת / וּלְהַזּוֹת / לְבַבְכֶם אוֹהֲבַי שִׁיתוּ</p>

<p>וּבִתְשׁוּבָה / אֱנוֹשׁ יוּבָא / שְׂאוֹר וְחָמֵץ תַּשְׁבִּיתוּ</p>

<p>וְלִגְוִיָּה / תְּהֶא מִחְיָה / שְׂמֹאל מַבְאִישׁ הַצְמִיתוּ</p>

<p>וְיִדָּחֵף / בְּרָע יָחֵף / וְכָל חֵילוֹ יַרְתִּיתוּ</p>

<p>וְיַלְדֵי תָם / בְּאַהְבָתָם / בְּבֵית אֵל יָבִיתוּ</p>
</blockquote>

<blockquote>
<p>וְיִתְוַדֶּה / אֱוִיל מוֹדֶה / בְּלֵב נִשְׁבָּר כְּפוּף קוֹמָה:</p>

<br />
</blockquote>

<blockquote>
<p>זְכוּת תּוֹרָה / תְּבַשֵּׂרָה / שְׂרִידֵי עָם בְּמַקְהֵלוֹת</p>

<p>בִּסְלִיחָה / תַּצְלִיחָה / עֲדַת קֹדֶשׁ בְּחֵן לַעְלוֹת</p>

<p>לְהַר הַמּוֹר / בְּשִׁיר מִזְמוֹר / שִׁיר חָדָשׁ וּתְהִלּוֹת</p>

<p>וְאָז יַחְכִּים / צְעִיר מַשְׁכִּים / וְגַם מַעְרִיב בִּתְפִלּוֹת</p>

<p>וְיִמָּצֵא / כָּל חֶפְצוֹ / בְּנִסְתָּרוֹת וְהַנִּגְלוֹת</p>
</blockquote>

<blockquote>
<p>וְחֵיל יִבּוֹז / וְלֹא יָבוֹז / עֲנִיֵּי עָם בְּמַשְׂטֵמָה:</p>

<br />
</blockquote>

<blockquote>
<p>יְשׁוּעַת בֵּן / בְּסוֹד חֶשְׁבּוֹן / שְׁנֵי יוֹבֵל וְדָנִיאֵל</p>

<p>אֲבָל סָתוּם / בְּדָת חָתוּם / וְלֹא נִגְלָה לְכָל שׁוֹאֵל</p>

<p>וְכוֹכָב רַךְ / כְּבָר דָּרַךְ / כְּמוֹ מַקֵּל בְּחֶסֶד אֵל</p>

<p>וּבַאֲתַתְקַל / עֲלֵי עָב קַל / שְׁנַיִם כּוֹכְבֵי גוֹאֵל</p>

<p>בֶּן יוֹסֵף / וְיִנּוֹן סוֹף / שְׁנֵי מַלְכֵי יִשְׂרָאֵל</p>
</blockquote>

<blockquote>
<p>וּבִתְשׁוּבָה / דּוֹדִי בָּא / וְיִבְנֶה עִיר וְגַם חוֹמָה:</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/45881">https://benyehuda.org/read/45881</a></div></body></html>