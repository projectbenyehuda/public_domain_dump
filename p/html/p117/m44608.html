<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>הָאֶזְרָחִים וְהַנּוֹדְדִים</title>
	<meta name="author" content="יהודה שטיינברג"/>
</head>
<body>

<blockquote>
<p>רַבִּים מִבַּעֲלֵי הַכָּנָף הִתְאַסְּפוּ לְמִינֵיהֶם
מִקֵּץ יְמֵי הָאָסִיף, וַיַּמְתִּיקוּ עֵצָה מַה לַעֲשׂוֹת לִימֵי הַחֹרֶף
הַקְּרוֹבִים לָבֹא: הֵן מִיּוֹם לְיוֹם יֵלֵךְ הַשֶּׁמֶשׁ הָלֹךְ
וְהִסָּתֵר, הָלֹךְ וְתֵעֲלֵם. הֲתוּכַלְנָה הַצִּפֳּרִים לְהִשָּׁאֵר
לְלֹא אוֹר וּלְלֹא שָׁמֶשׁ?&quot;</p>

<p>&#8220;הָבָה נֵצֵא בְּעִקְבוֹתֶיהָ!&#8221; יָעֲצוּ רַבִּים
מִבַּעֲלֵי כָנָף: &#8220;הֵן כֹּחֵנוּ בִּכְנָפֵינוּ, וְנֹצוֹתֵינוּ קַלּוֹת
עֲלֵינוּ! נֵצֵא לִמְצֹא לָנוּ אֶרֶץ הַשֶּמֶש וְנִחְיֶה לְאוֹרָהּ&#8221;.</p>
</blockquote>

<blockquote>
<p>– &quot;וְאִם גַּם נֹצוֹתֵינוּ תִּכְבַדְנה עֲלֵינוּ אָז עַל
נְקַלָּה נַשְלִיכֵן מֵעֲלֵינוּ, וְנָעוּף עֵירֻמִּים, וְאַל נֹאבַד
בַּחֹשׁךְ.</p>

<p>– &quot;וְאִם גַּם תִּכְּשַׁלְנָה כְנָפֵינוּ, אָז יִשָּׂא הֶחָזָק אֶת הֶחָלַשׁ וְאִישׁ לְרֵעֵהוּ יֹאמַר:</p>

<p>חֲזָק!.</p>

<p>אַךְ רַבִּים מֵהַצִּפֳּרִים אָמְרוּ: &#8220;אֵיך נַעֲזֹב אֶת
אֶרֶץ מוֹלַדְתָּנוּ וְאֵת קֵן יַלְדוֹתֵנוּ אֲשֶׁר נָתְנוּ לָנוּ אוֹר
וְחֹם וְחַיֵי עֹנֶג? הֲלֹא אָז נֶחֱטָא בְּנַפְשׁוֹתֵינוּ, וְהָיִינוּ
לְשָׁלָל לְכָל חַרְטֹם<a href="#fn:1" id="fnref:1" title="see footnote" class="footnote"><sup>1</sup></a> וְצִפֹּרֶן אֲשֶׁר
יִמְצְאנוּ! וַאֲנַחְנוּ הַנָּכְרִים בְּאֶרֶץ נִכְרִיָה, לֹא נִמְצָא עֹז
בְּנַפְשֵׁנוּ לִטְרֹף תּוֹלָע אֶזְרַח בָאָרֶץ!&#8221;</p>

<p>&#8220;וגַם מֵאוֹר שֶׁמֶשׁ לֹא יִתְנוּנוּ לֶהֱנוֹת<a href="#fn:2" id="fnref:2" title="see footnote" class="footnote"><sup>2</sup></a>
כִּי שֶׁמֶשׁ אֶרֶץ זָרָה הִיא, לֹא לָנוּ הִיא זוֹרַחַת!&#8221;</p>

<p>– &#8220;וְרָעָב!.. וְקֹר!.. הַנְּקַלָה בְעֵינֵיכֶם?.. הֵן
טוֹב לְצִפּוֹר שְׂבֵעָה וְחָם לָה לְהִתְגַעגֵע עַל הָאוֹר, אֲבָל בְּאוֹר
שֶׁמֶשׁ תִשְׁבָּעוּ, בָּנִים, וְלֹא תִבְנוּ קֵן!&#8221;</p>

<br />

<p>מֵאוֹר בֹּקֶר וְעַד הַנֶּשֶף יָשְבוּ בַעֲלֵי הַכָּנָף וְהִתְוַכְּחוּ<a href="#fn:3" id="fnref:3" title="see footnote" class="footnote"><sup>3</sup></a> , וְלֹא בָאוּ לִכְלַל דֵעָה אֶחָת.
לְמָחֲרַת הַיּוֹם הִשְׁכִּימוּ לְהִתְאַסֵף וַיַּרְבּוּ
לְהִתְוַכֵּחַ, וּבָאַחֲרוֹנָה הֶחֱלִיטוּ וַיִּסְכִּימוּ כָלָם
לְהִתְאַסֵף עוֹד בַּיוֹם הַשְּׁלִישִׁי וְכָכָה אָרְכָה דְבַר אֲסֵפְתָם
יָמִים רַבִּים לְלֹא קֵץ וְהַחְלָטָה<a href="#fn:4" id="fnref:4" title="see footnote" class="footnote"><sup>4</sup></a>.</p>

<br />

<p>כִּי כָבֵד הָיָה לְכָל אֶחָד מִבַּעֲלֵי הָרִיב לְוַתֵּר<a href="#fn:5" id="fnref:5" title="see footnote" class="footnote"><sup>5</sup></a> עַל שֶׁלוֹ: יָדְעוּ הַחֲפֵצִים
מְאֹד בִּיצִיאָה, כִּי חַיִּים בְּלִי שֶׁמֶשׁ – טוֹב מֵהֵם הַמָּוֶת;
וְחָשׁוּ הָאֶזְרָחִים מְאֹד, כִּי חַיֵּי נְדוּדִים רָעִים מִמָּוֶת מִחֵץ
וָקֶשֶת.</p>

<p>וּבֵין כֹּה, וְהַשֶּׁמֶשׁ הָלֹךְ וְרָחוֹק, וְהַיּוֹם
יֵלֵךְ וְיִצְעַר, וְהַקֹּר יֵלֵךְ וְגָדוֹל. רָאוּ אָז בַּעֲלֵי הַכָּנָף,
כִּי אַחַת מֵעֲצוֹתֵיהֶם: לְהָשִׁיר<a href="#fn:6" id="fnref:6" title="see footnote" class="footnote"><sup>6</sup></a>
נוצוֹתֵיהֶם נִסְכָּלָה, כִּי לֹא יוּכְלוּ עוֹד לַעֲמוֹד עֲרֻמִּים
בִּפְנֵי הַקֹּר: וַיִּהְיוּ נְכוֹנִים לְהִשְׁתַּמֵּשׁ
בִּקְפִיצוֹת.</p>

<p>– וְהַיּוֹם יֵלֵךְ הָלֹךְ וְצָעֹר, עַד שֶׁלֹּא הִסְפִּיק
לָהֶם עוֹד הַיּוֹם גַּם לְוִכּוּחֵיהֶם וְדִבְרֵי רִיבוֹתָם; וּבְטֶרֶם
יֵאַסְפוּ כֻלָּם – וּכְבָר רַד היּוֹם, וַיְהִי עֲלֵיהֶם לָשוּב אֶל
קִנֵּיהֶם. אָז רָאָוּ כִּי לֹא יָבֹאוּ עַד נֶצַח לִידֵי
הֶסְכֵּם<a href="#fn:7" id="fnref:7" title="see footnote" class="footnote"><sup>7</sup></a> ויִגְמְרוּ לָלֶכֶת אִישׁ בְּדַרְכּוֹ. אָז נִפְלְגָה המַּחֲנה לִשְׁתֵּי כִתּוֹת: –
הַנֹּהִים אַחֲרֵי אוֹר שֶׁמֶשׁ הִתְאַסְּפוּ לָצֵאת
וְהַנֶּאֱמָנִים עִם קִנֵיהֶם הִתְאַסְּפוּ לְהִשָׁאֵר וְלָקַחַת בִּרְכַּת
הַפְּרֵידָה מֵאֲחֵיהֶם הַנּוֹדְדִים. –</p>

<p>הַנּוֹדְִדִים הִתְכּוֹנְנוּ לָעוּף, וְעֵינֵיהֶם נטוּיוֹת אֶל קִנֵּיהֶם וְאֶל אֲחֵיהֶם הַנִּשְׁאָרִים.</p>

<p>וְהַנִּשְׁאָרִים הִתְנַגְּשׁוּ לְאַחַד אֶחָד וְעֵינֵיהֶם
נְטוּיוֹת אֶל הַשֶּׁמֶש הַקְּטַנָּה וְאֶל אֲחֵיהֶם הַנּוֹדְדִים.</p>
</blockquote>

<blockquote>
<p>בְּרֶגַע וְקִינָה אַחַת קְצָרָה וּמְלֻבֶּבֶת<a href="#fn:8" id="fnref:8" title="see footnote" class="footnote"><sup>8</sup></a> נִשְׁפְּכָה עַל הַכִּכָּר – וַיִּתְפָּרָדוּ. –
וַיָּעוּפוֹ הַנּוֹדְדִים וַיָּשׁוּבוּ הָאֶזְרָחִים. –</p>
</blockquote>

<blockquote>
<p>וַיַּעַבְרוּ עַל הַנּוֹדְדִים יָמִים רַבִּים, יְמֵי רָעָב וָקֹר, יְמֵי גֵרוּת<a href="#fn:9" id="fnref:9" title="see footnote" class="footnote"><sup>9</sup></a> וְנֵכָר.
בְּמֶשֶׁךְ הַיָּמִים הָהֵם רָאוּ הַנּוֹדְדִים, כִּי לַשָּׁוְא אָטְמוּ
אָזְנֵיהֶם מִשְּׁמֹעַ בְּקוֹל אֲחֵיהֶם עַל אֹדוֹת הָאַהֲבָה לְקֵן
מוֹלֶדֶת: כָּל מִשְׁאָלוֹת לִבָּם מָצְאוּ בְּאֶרֶץ נָכְרִיָּה, גַּם
טֶרֶף לְמַדַּי, גַּם אוֹר וָחֹם נָעִים, אַךְ אֶרֶץ מוֹלֶדֶת אֲהָהּ!
אֶרֶץ מוֹלֶדֶת – אָיִן! טוֹב עֲלֵה־מְרוֹרִים בְּקִנֶּךָ, וְלֹא רֹב שָׁלָל<a href="#fn:10" id="fnref:10" title="see footnote" class="footnote"><sup>10</sup></a> בְּאֶרֶץ נָכְרִיָּה! –
וַיָּבֹאוּ יְמֵי הַחֹרֶף וְהַסְּתָיו לָאֶזְרָחִים. אָז
רָאוּ הָאֶזְרָחִים, כִּי לַשָּׁוְא אָטְמוּ אֶת לְבָבָם מִשְּׁמֹעַ
בְּקוֹל הָאַהֲבָה לָאוֹר: אָמְנָם חַם לָהֶם בְּקִנֵיהֶם, גַּם טֶרֶף
הִקְרָה אֱלֹהִים דַּיָם, אֲבָל, הָאוֹר, הָהּ, הָאוֹר! אֵין אוֹר מָתֹק
לַנֶּפֶשׁ! טוֹב עֲלֵה-מְרוֹרִים לְאוֹר שֶׁמֶש וְלֹא רֹב שָׁלָל
בַּחֹשֶׁךְ!</p>

<p>עָבְרוּ הַיָּמִים וַיַּעֲבֹר הַחֹרֶף, וַתָּשָׁב הַשֶּׁמֶשׁ עַל תְּקוּפָתָהּ<a href="#fn:11" id="fnref:11" title="see footnote" class="footnote"><sup>11</sup></a> וַיָבֹאוּ יְמֵי הָאָבִיב.
שָׁמְעוּ הַנּוֹדְדִים, כִּי פָקְדָה הַשֶּׂמֶשׁ אֶת אַרְצָם, וַתָּשֹׁב לִזְרֹעַ אוֹר וְחֹם בִּיעָרֶיהָ, וַיִּתְנוּ לֵב לָשׁוּב אֵלֶיהָ. –</p>

<p>שָׁמְעוּ זֹאת הָאֶזְרָחִים, וַיִּשְׂמְחוּ מְאֹד
וַיֹּאמְרוּ לָצֵאת לִקְרַאת אֲחֵיהֶם וּלְקַדֵם פְּנֵיהֶם; אַךְ לֹא
מָצְאוּ עֹז בִּלְבָבָם לָדָּבָר הַזֶּה, כִּי כְלִמָּה כִּסְּתָה פְנֵיהֶם
– פֶּן יִשְׁאָלוּם הַּנֹּדְדִים לֵאמֹר: &#8220;אֵיך עָמַד בָּכֶם לִבְּכֶם
לִחְיוֹת זְמָן אֲשֶׁר כָּזֶה לְלֹא אוֹר!&#8221;</p>

<p>וְהַנֹּדְדִים שָׁבוּ וַיֵחָבְאוּ בְּסֵתֶר הַיַּעַר
וַיֵּבֹשׁוּ מֵהֵרָאוֹת בַּחוּץ – פֶּן יִשְׁאָלוּם אֲחֵיהֶם הָאֶזְרָחִים
לֵאמֹר:</p>

<p>&#8220;אֵיךְ מְצָאתֶם אֶת לִבְּכֶם לַעֲזֹב אֶרֶץ מוֹלֶדֶת וְלִשְׁכַּח קֵן יַעַרְכֶם?&#8221;</p>
</blockquote>

<blockquote>
<br />
</blockquote>

<div class="footnotes">
<hr />
<ol>

<li id="fn:1">
<p>שנאבעל Клювъ <a href="#fnref:1" title="return to body" class="reversefootnote">&#160;&#8617;</a></p>
</li>

<li id="fn:2">
<p>דאס פערגניגען האַבען Иметь удовольствiе <a href="#fnref:2" title="return to body" class="reversefootnote">&#160;&#8617;</a></p>
</li>

<li id="fn:3">
<p>דיספוטירט Диспутировали <a href="#fnref:3" title="return to body" class="reversefootnote">&#160;&#8617;</a></p>
</li>

<li id="fn:4">
<p>רעזאָליציאָן Рѣшенiе <a href="#fnref:4" title="return to body" class="reversefootnote">&#160;&#8617;</a></p>
</li>

<li id="fn:5">
<p>נאכגעבען. Уступить <a href="#fnref:5" title="return to body" class="reversefootnote">&#160;&#8617;</a></p>
</li>

<li id="fn:6">
<p>להשליך <a href="#fnref:6" title="return to body" class="reversefootnote">&#160;&#8617;</a></p>
</li>

<li id="fn:7">
<p>אינשטיממונג Согласiе <a href="#fnref:7" title="return to body" class="reversefootnote">&#160;&#8617;</a></p>
</li>

<li id="fn:8">
<p>אַנלאָקענדע Заманчивая <a href="#fnref:8" title="return to body" class="reversefootnote">&#160;&#8617;</a></p>
</li>

<li id="fn:9">
<p>לִהְיוֹת גֵּר  בָּאָרֶץ. <a href="#fnref:9" title="return to body" class="reversefootnote">&#160;&#8617;</a></p>
</li>

<li id="fn:10">
<p>נְכָסִים רַבִּים. <a href="#fnref:10" title="return to body" class="reversefootnote">&#160;&#8617;</a></p>
</li>

<li id="fn:11">
<p>באהן Орбита <a href="#fnref:11" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/44608">https://benyehuda.org/read/44608</a></div></body></html>