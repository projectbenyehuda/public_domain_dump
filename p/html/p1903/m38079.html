<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>משל יח: עֹרֵב וְכִבְשָׂה</title>
	<meta name="author" content="ברכיה הנקדן"/>
</head>
<body>

<blockquote>
<p>לֹא תַחֲלִיף אֵת אֲשֶׁר לְךָ / טֶרֶם יָבֹא אַחֵר בְּגוֹרָלְךָ</p>

<br />

<p>עֹרֵב יָשַׁב עַל גַּב כִּבְשָׂה / שִׁמְעוּ נָא אֶת
אֲשֶׁר עָשָׂה / מָשַׁךְ וּמָרַט הַצֶּמֶר / מֵעַל צַוָּארָהּ, וַתֹּאמֶר /
עֹרֵב הִפָּרֵד נָא מֵעָלַי / וּשְׁמַע אֲמָרַי וּמִלַּי / וְכֵן תַּעֲשֶׂה
אִם יֵשׁ לְךָ לֵב / לֵךְ וָשֵׁב עַל גַּבֵּי כֶלֶב / וּמְרֹט מֵעַל
גַּבּוֹ צַמְרוֹ / וְלֹא תַשְׁאִיר לוֹ רַק אֶת עוֹרוֹ / וַיֹּאמֶר
הָעֹרֵב: לֹא כָּךְ / כִּי תִיעָצֵנִי לְפִי דַרְכָּךְ / צַמְרֵךְ רִאשׁוֹן
מְצָאתִיהָ / פֹּה אֵשֵׁב כִּי אִוִּיתִיהָ / טוֹבָה עֲצָתִי מֵעֲצָתֵךְ /
בַּכֶּלֶב לֹא אַחֲלִיף וְלֹא אָמִיר אוֹתֵךְ.</p>

<br />

<p>וְהַמָּשָׁל קָרוֹב לִי בְחֵךְ / חָתוּל יֹדֵעַ זְקַן מִי
לֹחֵךְ / עֵצָה נוֹתֵן לְלֹא שָׁאַל / פֶּתִי נֶחְשָׁב וְנוֹאָל / כִּי לֹא
נָכוֹן לָתֵת עֵצָה / לָאִישׁ אֲשֶׁר בָּהּ נַפְשׁוֹ קָצָה.</p>

<br />

<p>וָאֶשָּׂא מְשָׁלִי:</p>

<br />

<p>תְּנָה עֵצָה לְמִי שָׁאֵל / וְאֶלְצָפָן הֱיֵה סִתְרִי</p>

<p>חֲזַק וֶאְמַץ בְּגוֹרָלָךְ / וְלֹא תִמְצָא בְנֵי מֶרִי.</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/38079">https://benyehuda.org/read/38079</a></div></body></html>