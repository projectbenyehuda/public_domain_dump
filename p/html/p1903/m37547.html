<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>משל ה: כֶּלֶב, גְּבִינָה וָמָיִם</title>
	<meta name="author" content="ברכיה הנקדן"/>
</head>
<body>

<blockquote>
<p>הַבִּלְתִּי מִסְתַּפֵּק לֹא יֵאוֹת / וְעֵינָיו לֹא יִשְׂבְּעוּ אַף לִרְאוֹת</p>
</blockquote>

<blockquote>
<p>כֶּלֶב בַּבַּיִת לָקַח גְּבִינָה / וַיִּשָּׂאֵהוּ בְפִיו
אָנֶה וְאָנָה / וַיִּפֶן כֹּה וָכֹה / וַיִּקֶר עַל הַגֶּשֶׁר דַּרְכּוֹ /
וַיִּתֵּן בַּמַּיִם אֶת עֵינָיו / וַיַּרְא צֵל הַגְּבִינָה אֲשֶׁר בֵּין
שִׁנָּיו / וַיֹּאמֶר בְּלִבּוֹ: אִם יִהְיֶה לִי גְּבִינַת הַמַּיִם
וַאֲשֶׁר בְּפִי יַחַד / טוֹבִים הַשְּׁנַיִם מִן הָאֶחָד / וַיָּשֶׁת
עֵצוֹת בְּנַפְשׁוֹ / לָכֹף כְּאַגְמוֹן רֹאשׁוֹ / וְלִבְלֹעַ גַּם
הֶחָרִיץ אֲשֶׁר בַּמַּיִם / וּבְפָעֳרוֹ פֶה וְהַרְחִיבוֹ הַשִּׁנַּיִם /
לִבְלֹעַ אֲשֶׁר לֹא הִגִּיעוֹ / נָפַל מִפִּיו בִּלְעוֹ / אֲשֶׁר הֶחֱזִיק
בּוֹ בַתְּחִלָּה / וְקֵרֵחַ מִכָּאן מִכָּאן עָלָה / מִן הַמַּיִם וְלֹא
נִשְׁאַר לוֹ / מְאוּמָה מִכָּל עֲמָלוֹ.</p>

<p>וַאֲנִי רָאִיתִי זֹאת הַמִּדָּה / בְּאִישׁ אֲשֶׁר לִבּוֹ
מָלֵא חֶמְדָה / בְּכֶסֶף וְזָהָב כָּבֵד / הַכֹּל חוֹמֵד הַכֹּל אוֹבֵד /
וּמִשְׁלֵי שְׁלֹמֹה לִי יֶעֱרַב / כִּי יֵשׁ מִתְרוֹשֵׁשׁ וְהוֹן רָב /
וְאָמַר הֶחָכָם: תִּסְתַּפֵּק בְּמַה שֶׁיֵשׁ בְּיָדְךָ וּבִרְשׁוּתְךָ /
וְאַל תְּקַנֵּא בְּמַה שֶּׁיֵשׁ לְזוּלָתֶךָ.</p>
</blockquote>

<blockquote>
<p>וָאֶשָּׂא מְשָׁלִי וָאֹמַר:</p>

<br />

<p>טֶרֶף לְכָל חַי נָדְרוּ שָׁמַיִם / כֵּפֶל בְּטַרְפָּם חָמְדוּ פַעְמָיִם</p>

<p>חוֹמֵד וְחוֹמֵס טַרְפּוֹ עַל חֶלְקוֹ / יִקְרֶה כְּכֶלֶב בִּגְבִינַת מַיִם</p>

<p>חָשַׁב לְהוֹסִיף סִפְקוֹ וַיִּגְרַע / אֹכֶל לְהָשִׁיב נַפְשׁוֹ יוֹמָיִם.</p>
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/37547">https://benyehuda.org/read/37547</a></div></body></html>