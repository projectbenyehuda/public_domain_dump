<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>תעמולת הנאצים במצרים</title>
	<meta name="author" content="בן־ציון טרגן [2024]"/>
</head>
<body>

<p>עוד מתחלת שלטונו של היטלר בגרמניה, החלו הנאצים במצרים
להפיץ תעמולתם האנטי־יהודית בין תושביה. הם פרסמו כל מיני חוברות ועלונים
מלאים ארס ושנאה, ברצותם לפקוח, כביכול, את עיניהם של המצרים. העתונים
הערבים, וביחוד ה&#8220;בלאג&#8221; וה&#8220;סבאג&#8221; שאינם נוטים חבה לנו, הסתמכו על השטנה
הזאת והתחילו מצדם גם הם לדבר סרה על יהודי מצרים.</p>

<p>בשנה שׁעברה חגגו במועדון הגרמני בקהיר את יום הולדתו של
היטלר, הוזמנו לשם זה גם הרבה לא גרמנים, בכוונה להסברת התעמולה האנטישמית.
בין הנאומים היו גם נאומי הסתה. הושרו שירים של הנאצים הכוללים את הפזמון
&#8220;מות ליהודה&#8221;.</p>

<p>בחודש ספטמבר שעבר התחיל העתון &#8220;לה ויריטה&#8221; היו&#8220;ל בפורט
סעיד לפרסם בעתונו מאמרי שטנה נגד היהודים, לקוחים מעתוני הנאצים, בכוונה
מיוחדה להציג את היהודים בתור אויבי האישלם. הפרעות בקונסטנטין ובאלג&#8217;יר
נגרמו ע&#8221;י השיסוי הזה. אמנם אחרי כן הודה העורך בקהל, כי מלחמתו האנטי
יהודית באה מהשפעתם של הנאצים.</p>

<p>התביעה של האדונים: יעבץ, עמיאל, ספורטה ורוסו שערערו נגד
פסק הדין של בית המשפט המעורב בקהיר, שפסק שאין לערער על התביעה שהוגשה נגד
המועדון הגרמני — תובא שנית לפני כס המשפט ביום הי&#8220;א לח&#8221;ז.</p>

<p>בימים האחרונים הגיע למצרים מברלין פקיד גבוה במיניסטריון
התעמולה להפצת שטת היטלר בעולם. בקור זה בא רק לחזק את התעמולה האנטי
יהודית. כי בבּרלין מצטערים על זה שעד עכשיו לא הצליחו הגרמנים במצרים
לערוך פרעות ביהודים.</p>

<p>אך יהודי מצרים עומדים על המשמר, הם בטוחים כי יושבים הם
בתוך מדינה שמעולם לא ידעה שנאת גזע או דת; חוסים הם בחסות הוד מלכותו שהוא
סמל היושר והסבלנות לכל נתיניו בלי הבדל.</p>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/40635">https://benyehuda.org/read/40635</a></div></body></html>