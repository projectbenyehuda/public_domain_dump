<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>המשורר אדמונד פ'לג באלכסנדריה</title>
	<meta name="author" content="בן־ציון טרגן [2024]"/>
</head>
<body>

<p>הסופר והמשורר היהודי הצרפתי הנודע אדמונד פ&#8217;לג הגיע לחוף
עירנו ביום השבת העבר, ועפ&#8220;י הסכמה שהיתה בין הרב הראשי ר' דוד פראטו ובינו
לפני צאתו מפריז, הואיל המשורר להרצות לבני ה&#8221;ישיבה&quot; תיכף למחרת יום בואו,
יום הראשון, על הנושא: &#8220;ישראל והשלום&#8221;.</p>

<p>ומשום שאולמי ה&#8220;ישיבה&#8221; לא יכילו את כל הקהל התאב לשמוע את
הסופר הגדול, ומפני שרצו גם שהרצאתו של איש מפורסם כזה, לא תהיה מצומצמת
בתוך ארבע אמות שלנו — בקש הרב הראשי מהאדון פ&#8217;ור מנהל המדרשה הצרפתית
שהרצאת המשורר תנתן באולם המדרשה <strong>בשטבי.</strong> האדון פ&#8217;ור הסכים לזה ברצון.
וביום א' בשעה אחת עשרה, נתמלא האולם הגדול. יותר מחמש מאות יהודים ולא
יהודים מחשובי העיר — היו נוכחים.</p>

<p>אחרי שהרב הגדול הציג את המרצה לפני הנאספים בדברי הערכה
על אישיותו, דבר האדון פ&#8217;לג על ערך &#8220;פרסום היהדות&#8221; בזמננו בתוך הספרות
הכללית. הוא מוצא בזה נצחון חדש להפצת הרוח היהודי בעולם.</p>

<p>תפקידו של העם היהודי לא יהא שלם אלא באותו היום שיסודות
היהדות יחדרו לתוך ההכרה הכללית. והיסוד הזה הוא <strong>השלום</strong> אשר כ&quot;כ התגלם
והתגשם במסורת היהדות, עד כי היתה תכונתו ורוחו של עם ישראל.</p>

<p>והשלום, אומר המרצה, לא דיו שיהיה רק להלכה בלבד אלא צריך
להגשימו בפעל. לב כל יהודי צריך שיתפלץ מהתוצאות המחרידות של המלחמה. עליו
להתנגד לזה בכל כח השפעתו; תמיד ישוה לנגד עיניו את אותה התעודה של החוזה
הגדול ישעיה בנבאו על השלום באחרית הימים.</p>

<p>ואת התפקיד הקשה הזה, אומר האדון אדמונד פ&#8217;לג, יוכל למלא
העם היהודי. פּזורו בין הגויים יצר לו מצב שאין דומה לו בהיסתוריה; וכנראה
שיד ההשגחה בזה. ושעם ישראל נוצר בשביל הפצת רעיון השלום בעולם.</p>

<p>הרעיון הזה נולד בארץ ישראל, וכעת יהיה שוב מרכזו שם באותה ארץ הנביאים.</p>

<p>האדון פ&#8217;לג מוצא שמהיום שבו התחיל היהודי לשוב לביתו
הלאומי, התגלם רעיון השלום העולמי והתפשט בחבר הלאומים, ומועצת שליחי
הממשלות בג&#8217;יניבה אינה אלא צלמו של העם היהודי וסמלו.</p>

<p>אם העמים: אנגליה צרפת איטליה וגרמניה וכו' יהיו חדורים
ברעיונות השלום וביחסים הדדיים כמו יהודי הארצות הנזכרות, אז נוכל להיות
בטוחים שהשלום העולמי ינצח וישלוט בכל העולם.</p>

<p>ההרצאה לוותה במחיאות כפים רועשות.</p>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/40632">https://benyehuda.org/read/40632</a></div></body></html>