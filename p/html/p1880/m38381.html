<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אֵיכָה בְּיֵין סִכְלוּת</title>
	<meta name="author" content="אלעזר בן יעקב הבבלי"/>
</head>
<body>

<blockquote>
<br />
</blockquote>

<blockquote>
<p>אֵיכָה בְּיֵין-סִכְלוּת לְבָ/בֵךְ, בַּת נְדִיבִים, תִּמְשְׁכִי</p>

<p>אֵיכָה, וּמַחְשַׁבְתֵּךְ בְּרַע / וֶאְלִיל וְתַרְמִית תִּמְסְכִי</p>

<p>עִקְדִי לְאֵל יִצְרֵךְ וְדִמְ/עָתֵךְ לְפָנָיו נַסְּכִי</p>

<p>מַה תֶּהֱמִי נַפְשִׁי וּמַה / תִּשְׁתּוֹחֲחִי לֵאלֹהָיְכִי.</p>

<br />
</blockquote>

<blockquote>
<p>לִבֵּךְ לְיִרְאָה שֵׁם אֱלֹ/הַיִךְ בְּכָל עֵת יַחֲדִי</p>

<p>וּבִין בְּיוֹמַיִךְ בְּטֶ/רֶם יִבְגְּדוּ בָךְ תִּבְגְּדִי</p>

<p>קוּמִי בְאַשְׁמֹרֶת וּמֵ/עֵינֵךְ שְׁנָתֵךְ נַדְּדִי</p>

<p>וּמְעִיל עֲווֹן-נֹעַר וְחֵטְא / פִּשְׁטִי, וְסוּת-צֶדֶק עֲדִי</p>

<p>וּשְׂאִי לְאֵל כַּפֵּךְ וְאֶת / לִבֵּךְ לְנִכְחוֹ תִשְׁפְּכִי.</p>

<br />
</blockquote>

<blockquote>
<p>עַד אָן לְמַאְוַיֵּי-זְמַן / אָזְנֵי לְבָבֵךְ תִּרְצְעִי</p>

<p>וּבְרַעֲיוֹנֵךְ אֶת עֲווֹ/נֵךְ כַּאֲשֵׁרָה תִּטְּעִי</p>

<p>מָתַי בְּפוּךְ-בִּין בַּת-זְמָ/מַיִךְ וְעֵינָם תִּקְרְעִי</p>

<p>וּבְעַד עֲצֵי חַיִּים בְּיַד / מַחְשַׁב לְבָבֵךְ תִּגְּעִי</p>

<p>וַעְלֵי בְמוֹת שַׁחַק בְּרַגְ/לֵי רַעֲיוֹנֵךְ תִּדְרְכִי.</p>

<br />
</blockquote>

<blockquote>
<p>זֶה לָּךְ בְּבֵית חֹמֶר מְכַלְ/כֶּלֶת גְּוִיָּה אוֹבְדָה</p>

<p>נִזְרֵךְ מְחַלֶּלֶת וְאֶל / תֹּפֶת בְּרַגְלֵךְ צוֹעֲדָה</p>

<p>עִבְדִי אֱלֹהַיִךְ וְעִזְ/בִי כָּל אֲשֶׁר אַתְּ חוֹמְדָה</p>

<p>בִשְׁאוֹל, בְּטֶרֶם תֹּאכְלֵךְ / אֵשׁ אַף אֱלֹהִים יוֹקְדַָה</p>

<p>וּבְיַד תְּשׁוּבָה דַּם מְשׁוּ/בָה כַבְּסִי וּבְכִי בְכִי.</p>

<br />
</blockquote>

<blockquote>
<p>רִתְמִי לְמַסָּע מַרְכְּבוֹת / מָוֶת, וְטוֹב הִצְטַיְּדִי</p>

<p>וַעְלִי בְסֻלַּם מַחֲשַׁבְ/תֵּךְ פֶּן שְׁאוֹלָה תֵרְדִי</p>

<p>פַּח תַּאֲוָה שִׁבְרִי בְּטֶ/רֶם בַּעֲדוֹ תִלָּכְדִי</p>

<p>וּבְעוֹד יְכֹלֶת בַּעֲדֵךְ / לִרְדּוֹת בְּגוּף נָגוּף רְדִי</p>

<p>וּתְבָרְכִי שֵׁם אֵל וְלִפְ/נֵי כֵס יְקָרוֹ תִבְרְחִי.</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/38381">https://benyehuda.org/read/38381</a></div></body></html>