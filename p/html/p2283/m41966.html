<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[שׁוֹכֵן מְרוֹמִים לְךָ תִּכְסֹף וְחוֹשֶׁקֶת]</title>
	<meta name="author" content="שמואל בן אלחנן יעקב ארקיוולטי"/>
</head>
<body>

<blockquote>
<p>– – ں – – ں – – ­­– ں –– ں – / – – ں – ­­– ں – – – ں – – – –</p>
</blockquote>

<blockquote>
<p>שׁוֹכֵן מְרוֹמִים לְךָ תִּכְסֹף וְחוֹשֶׁקֶת / נַפְשִׁי וְרִצְפַּת דְּבִיר לִהְיוֹת מְנַשָּׁקֶת</p>

<p>מִנְחָה וְאָשָׁם וְגַם חַטָּאת לְכַפֵּר בְּעַד־ / עָוֹן וּמָשְׁגֶה הֲלֹא תִתְאַו וְשׁוֹקָקֶת</p>

<p>וּלְאֵין בְּגֹרֶן יְבוּס כֹּהֵן מְכַהֵן פְּאֵר / לֵילוֹת וְיָמִים בְּמַר תִּצְרַח וְנוֹאָקֶת</p>

<p>אָנָּא שְׂפָתַי פְּתַח וּתְהִי תְפִלָּה תְּמוּר / זִבְחֵי שְׁלָמִים לְךָ עוֹלָה וְנִמְתָּקֶת</p>

<p>לֹא אֶל־רְהָבִים אֲשֶׁר עַמִּים בְּצַר יִקְרְאוּ / אֶפְנֶה אֲבָל לָךְ לְבַד נַפְשִׁי מְצָעָקֶת</p>

<p>בָּטַח לְבָבִי לְאֵיד פִּדְיוֹן בְּדִמְעָה מְצֹא / כִּי לָהּ שְׁעָרִים וְלֹא הָיְתָה מְרֹחָקֶת</p>

<p>כָּלָה שְׁאֵרִי בְּעֵת זָכְרִי גְוִיָּה תְּמוֹל / זַכָּה וּמָחָר תְּהִי אַשְׁפָּה מְחַבָּקֶת</p>

<p>רוֹדֵף צְדָקָה הֲכִי אוֹבֵד בְּצִדְקוֹ וְאוֹר / יִזְרַח לְרִשְׁעָה וְהִיא תָמִיד מְזַנָּקֶת</p>

<p>אָמְנָם לְהָחִישׁ פְּדוּת לֵבָב אֲשֶׁר יֶהֱמֶה / הֵן אֶזְכְּרָה כִּי לְךָ מִדָּה מְצֻדָּקֶת</p>

<p>לוֹחֵשׁ לְפַלֵּס נְתִיב צִדְקֵךְ בְּבַלַּע אֱנוֹשׁ / הִנֵּה עֲצָתוֹ תְהִי בּוּקָה מְבֻלָּקֶת</p>

<p>חוֹרֵק בְּשִׁנָּיו וְאָז נַפְשׁוֹ לְמָזוֹר תְּקַו / הוּא יִתְאוֹנֵן וְהִיא קוֹלוֹ מְשַׁתָּקֶת</p>

<p>נָאוֶה לְאִישׁ תָּם הֱיוֹת מוֹדֶה עֲלֵי־טוֹב וְרַע / כִּי בֵין שְׁנֵיהֶם בְּלִי דַעְתּוֹ מְחַלָּקֶת</p>

<p>נִגַּשׂ וְהוּא נַעֲנֶה יָגִיל בְּעֵת יַחֲשֹׁב / רָעָה לְטוֹבָה הֲכִי אַשְׁמָה מְמָרָקֶת</p>

<p>יָרוּם וְנִשָּׂא מְאֹד חִשְׁקִי לְהָפִיק רָצוֹן / אֵלִי וְצוּרִי וּבוֹ רוּחִי מְחַזָּקֶת</p>

<p>עַל־כֵּן אֲטַהֵר הֲמוֹן מֵעַי וְיָדַי וְסוּת / וּתְהִי עֲתִירָה בְּכוּר דֵּעָה מְזֻקָּקֶת</p>

<p>קוֹלִי לְךָ אֶעֱרֹךְ רַגְלִי וּמָקוֹם וְקִיר / אַשְׁקִיף בְּחַלּוֹן לְמוּל אֶרֶץ מְפֻנָּקֶת</p>

<p>בָּדָד הֲלֹא אֱבְרְכָה אָנוּד וְנִיב אַאֲרִיךְ / אָמְנָם בְּעֵדָה לְבַד יָדִי כְדוֹפָקֶת</p>

<p>אֶשָּׂא לְבָבִי לְכַף אַבִּיט בְּעֵינֵי תְּהוֹם / בִּזְהַב צְדָקָה אֲשַׁו רִנָּה מְחֻשָּׁקֶת</p>

<p>רַחְשִׁי בְּחִתּוּךְ שְׂפַת נָעָה וְאַרְחִיק שְׂחֹק / תּוֹדָה בְשִׂמְחָה כְּנֵר תָּאִיר וּמַבְרָקֶת</p>

<p>קָטוֹן וְנִקְלֶה וְרָשׁ אָדָם יְסֹעַר כְּמֹץ / אֵיךְ עוֹד יְשַׁנֵּן לְשׁוֹן רַכָּה וְלוֹקָקֶת</p>

<p>וִיהִי מְהַלֵּל בְּפִיו שׁוֹאֵל מְקַדֵּשׁ לְאֵל / נַעְרָץ אֲשֶׁר לוֹ בְרוֹם שִׁירָה מְחֻקָּקֶת</p>

<p>וּלְזֹאת לְבָבִי בְּחִיל נָמֵס וְנִדְכֶּה וְגַם / יִסּוֹג לְאָחוֹר כְּיָד בּוֹשָׁה וְעוֹרֶקֶת</p>

<p>לוּלֵא בְשִׁמְךָ קְרֹא מִצְוָתְךָ אֵל עֲלֵי / אָדָם בְּצַר לוֹ וְאִם שָׁעָה מְשַׂחָקֶת</p>

<p>טוֹבָה רְצוּיָה לְךָ רִנַת יְשָּׁרִים וְעֵין / חֶמְלָה עֲלֵיהֶם לְטוֹב צוֹפָה וּמַעְנָקֶת</p>

<p>יִרְבֶּה וְיִפְרֶה בְךָ יִשְׁעִי וְלָכֵן תְּהִי / נַפְשִׁי כְגָמוּל עֲלֵי אִמּוֹ וְיוֹנָקֶת</p>

<p>חָפְשִׁי שְׁלַח־נָא אֲסִיר תִּקְוָה אֲשֶׁר הוּא קְצַר־ /רוּחַ וְדַעְתּוֹ הֲכִי תָמִיד מְסֻפָּקֶת</p>

<p>זוֹחֵל וְחָרֵד אֲנִי פֶּן אֶשְׁאֲלָה לִי דְּבַר / מִכְשׁוֹל בְּסִכְלוּת כְּאֵשׁ זָרָה וְדוֹלָקֶת</p>

<p>קָדוֹשׁ רְצֵה־נָא בְּחַר הַטּוֹב לְנַפְשִׁי עֲדֵי / יִכּוֹן לְרָצוֹן אֲשֶׁר תַּגִּישׁ וְיוֹצָקֶת</p>

<p>תִּזְכֶּה וְתִרְאֶה לְעֵת דֹּדִים שְׂמָחוֹת וְגִיל / עֵדָה פְזוּרָה בְיָד וּבְךָ מְדֻבָּקֶת</p>

<p>הֵן הִיא לְכָבוֹד וְחִן גּוֹאֵל תְּצַפֶּה וְקֵץ / יָמִין וְרִצְפַּת דְּבִיר לִהְיוֹת מְנַשָּׁקֶת.</p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/41966">https://benyehuda.org/read/41966</a></div></body></html>