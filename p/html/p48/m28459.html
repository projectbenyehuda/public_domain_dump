<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אימות מות</title>
	<meta name="author" content="טוביה בן משה כץ"/>
</head>
<body>

<blockquote>
<p>בְּרָכוֹת עָלֶיךָ צָרוֹת יָגוֹן וְעַצָּבֶת</p>

<p>תִּשָׂא עֵינֶיךָ אֶל מַגְבִּיהִי לָשָׁבֶת</p>

<p>מִשְׁפָּטִים תְּדַבֵּר עִמּוֹ אֹמֶר הִרְבֵּיתָ</p>

<p>עָתָק יֵצֵא מִפִּיךָ דִּבָּה הוֹצֵאתָ</p>

<p>&#8220;נָא קַח נַפְשִׁי מִמֶּנִּי&#8221; בְּחָפְזְךָ אָמַרְתָּ</p>

<p>&#8220;אָמוּתָה הַפָּעַם&#8221; כִּי אַךְ לָרַע נוֹצַרְתָּ</p>

<p>אַךְ אִם עַל דְּלָתְךָ מָוֶת יִדְפֹּק הִנֵּהוּ</p>

<p>לְפִתְחֲךָ רֹבֵץ, עָלֶיךָ יָשִׂים אָרְבֵּהוּ</p>

<p>אָז תִּרְעַד וְתִרְגַּז בִּטְנֶךָ, רֶטֶט יֹאחֲזֶךָ</p>

<p>תַּחְתֶּיךָ תִּרְגַּז, אֵימָה וָפַחַד יַבְהִילֶך</p>

<p>אֶל אֵל מַשְׁפִּילִי לִרְאוֹת תִּשָּׂא עֵינֶיךָ</p>

<p>בְּתַחֲנוּנִים תְּדַבֵּר אַךְ רַכּוֹת אֲמָרֶיךָ</p>

<p>&quot;אֵיךְ רַךְ בְּשָׁנִים בִּדְמִי יָמַי אֵלֵכָה?</p>

<p>אֲחַבֵּק אַשְׁפַּתּוֹת עָפָר אֲלַחֵכָה&quot;?</p>

<p>אֱנוֹשׁ אָנוּשׁ אָנִי לָכֵן בְּחַיַּי קַצְתִּי</p>

<p>אַךְ לָמוּת, חָלִילָה לִי זֹאת לֹא חָפַצְתִּי</p>

<p>אֶשָׂא וְאֶסְבֹּל עֻלִּי כַּטּוֹב בְּעֵינֶיךָ</p>

<p>אַךְ לְמַר הַמָּוֶת אַל תִּתֵּן אֶת עַבְדֶּךָ</p>

<p>כִּי כָל עוֹד רוּחַ בִּי וְנִשְׁמַת חַיִּים בְּאַפִּי</p>

<p>תִּקְוָתִי בִי תָּשׁוּב תְּבָרֵךְ יְגִיעַ כַּפִּי</p>

<p>אַךְ אִם שְׁאוֹל אַצִיעַ בְּיָגוֹן אֵרְדָה שַׁחַת</p>

<p>הָהּ! אָפְסָה כָּל תּוֹחֶלת כָּל תִּקְוָה בֹּרַחַת.</p>

<br />
</blockquote>

<blockquote>
<br />

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/28459">https://benyehuda.org/read/28459</a></div></body></html>