<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>רהיט סימן:אלף־בית</title>
	<meta name="author" content="יצחק אבן גיאת"/>
</head>
<body>

<p><strong>לא</strong></p>

<blockquote>
<p>הָאָרֶץ   אֲדָנֶיהָ עַל בְּלִימָה הִטְבַּעְתְָּ</p>

<p>        אַבְנֵי פִנָּתָהּ בְּבֹהוּ וָתֹהוּ הִשְׁקַעְתְּ</p>

<p>        בַּחֲלַל חוּג אוֹתָהּ נָטַעְתָּ</p>

<p>            הַיוֹשֵׁב עַל חוּג הָאָרֶץ</p>

<p>5           אַתָּה הִצַּבְתָּ כָּל גְּבוּלוֹת אָרֶץ.</p>

<br />
</blockquote>

<blockquote>
<p>הָאָרֶץ   בְּמִקְרָא עַמּוּדֶיהָ תִּכַּנְתָּ</p>

<p>        מֵאֵין יְגִיעָה חֲדָרֶיהָ כּוֹנַנְתָּ</p>

<p>        טֶרֶם הֱיוֹתָהּ הִתְבּוֹנַנְתָּ</p>

<p>       
         עַד רַחֲבֵי אֶרֶץ</p>

<p>10             אַתָּה הִצַּבְתָּ כָּל גְּבוּלוֹת אָרֶץ.</p>

<br />
</blockquote>

<blockquote>
<p>הָאָרֶץ   גֵּאָיוֹת וַעֲמָקִים כֻּלָּם כַּדּוּר נִצְמָדוּ</p>

<p>        בְּרוּחַ תְּנוּדוֹת גַּלְגַּלִּים עָמָדוּ</p>

<p>        יַחַד הָרִים יוֻלְּדוּ</p>

<p>            וַתְחוֹלֵל אֶרֶץ</p>

<p>15          אַתָּה הִצַּבְתָּ כָּל גְּבוּלוֹת אָרֶץ.</p>

<br />
</blockquote>

<blockquote>
<p>הָאָרֶץ   דִּבַּקְתָּ רְגָבֶיהֶ וְחִבַּרְתָּ</p>

<p>        וְרֹאשׁ עַפְרוֹתֶיהָ בְּמוּצַק סִדַּרְתָּ</p>

<p>        וְנִבְכֵי תְּהוֹמוֹת בְּלִבָּהּ צָרַרְתָּ</p>

<p>            וַתְּכַס עֲלֵיהֶם הָאָרֶץ</p>

<p>20          אַתָּה הִצַּבְתָּ כָּל גְּבוּלוֹת אָרֶץ.</p>

<br />
</blockquote>

<blockquote>
<p>הָאָרֶץ   הֶעֱמַדְתָּ בֵּינוֹת לְגַּלְגַּל בְּמְָעֻזּוֹת</p>

<p>        פִּנּוֹתֶיהָ בְּאֵין מְאַחֵז נֱאֱחָזוֹת</p>

<p>        מֵאֵין נְטוֹת כָּאן וְכָאן וְעַל זֹאת</p>

<p>            לֹא תִרְגַּז הָאָרֶץ</p>

<p>25          אַתָּה הִצַּבְתָּ כָּל גְּבוּלוֹת אָרֶץ.</p>

<br />
</blockquote>

<blockquote>
<p>הָאָרֶץ   וְרוּחוֹתֶיהָ בְּאֶמְצַע פְּלָכִים חוֹנוֹת.</p>

<p>        צָפוֹן וְיָמִין וְיָם וְקָדִים בְּתוֹכָם נְתוּנוֹת</p>

<p>        רִחֲקָה מֵאַרְבַּע פִּנוֹת</p>

<p>            כִּגְבֹהַּ שָׁמַיִם עַל הָאָרֶץ</p>

<p>30         אַתָּה הִצַּבְתָּ כָּל גְּבוּלוֹת אָרֶץ.</p>

<br />
</blockquote>

<blockquote>
<p>הָאָרֶץ   זִמַּנְתָּ אַרְבַּע יְסוֹדוֹת טְמוּנִים בְּחֻבָּה</p>

<p>        מֵהֶם נִפְרָדִים וּמֵהֶם נֶחְבָּרִים בְּקִרְבָּהּ</p>

<p>        אֵשׁ וְרוּחַ עוֹלִים וּמַיִם נִשְׁפָּכִים לְגַבָּהּ</p>

<p>            וְיָשׁוֹב הֶעָפָר עַל הָאָרֶץ</p>

<p>35         אַתָּה הִצַּבְתָּ כָּל גְּבוּלוֹת אָרֶץ.</p>

<br />
</blockquote>

<blockquote>
<p>הָאָרֶץ   חוּג שְׁלָשְׁתָּם סִבִיבֶיהָ הִקַּפְתָּ</p>

<p>        וּתְהוֹם כַּאֲפֻוּדָּה אוֹתָהּ הִלְבַּשְׁתָּ</p>

<p>        וּמִחוּץ מֵימָיו בַּחוֹל הִגְבַּלְתָּ</p>

<p>            בַּל יְשׁוּבוּן לְכַסּוֹת הָאָרֶץ</p>

<p>40         אַתָּה הִצַּבְתָּ כָּל גְּבוּלוֹת אָרֶץ.</p>

<br />
</blockquote>

<blockquote>
<p>הָאָרֶץ   טְפָחוֹת שָׂם מְמַדֶּיהָ וְאָכֵן</p>

<p>        חִלְּקָם לְשֶׁבַע זוֹ בָּזוֹ נִקְשָׁרוֹת לְשַׁכֵּן</p>

<p>        שָׁמַיִם בַּזֶּרֶת תִּכֵּן</p>

<p>            וְכָל בַּשָּׁלִישׁ עֲפָר הָאָרֶץ</p>

<p>45          אַתָּה הִצַּבְתָּ כָּל גְּבוּלוֹת אָרֶץ.</p>

<br />
</blockquote>

<blockquote>
<p>הָאָרֶץ   יְדִידְיָה אָמַר לְעוֹלָם עוֹמֶדֶת לְעֻמַּת שׁוֹכְנִים</p>

<p>        וּבָהּ יִשְׁלְטוּ עִתִּים וּזְמַנִּים</p>

<p>        מִדֵּי עָמְדָה שֵׁשֶׁת אֲלָפִים שָׁנִים</p>

<p>            כִּימֵי הַשָּׁמַיִם עַל הָאָרֶץ</p>

<p>50         אַתָּה הִצַּבְתָּ כָּל גְּבוּלוֹת אָרֶץ.</p>

<br />
</blockquote>

<blockquote>
<p>הָאָרֶץ   כַּבֶגֶד תִּבְלֶה וְכָל יְצִיר חוֹלֵף</p>

<p>        וְנִשְׂגָּב יְיָ לְבַדּוֹ בְּלִי שׁוֹנֶה וּמִתְחַלֵּף</p>

<p>        וְיוֹם יִוָדַעַ לַיְיָ שָׁנִים אֶלֶף</p>

<p>            אָז תִּשְׁבַּת הָאָרֶץ</p>

<p>55         אַתָּה הִצַּבְתָּ כָּל גְּבוּלוֹת אָרֶץ.</p>

<br />
</blockquote>

<blockquote>
<p>הָאָרֶץ   לְדַעַת מַשְׂכִּיל נֶחְקָרוֹת תְּכוּנוֹתֶיהָ</p>

<p>        עַל פְּנֵי אָרְכָּה וּרָחְבָּה שֵׁשֶׁת אֲלָפִים פַּרְסָה מִדּוֹתֶיהָ</p>

<p>        הֵם אַרְבָּעָה וְעֶשְׂרִים אֶלֶף מִיל בְּאַרְבַּעַת גְּבוּלוֹתֶיהָ</p>

<p>            זֹאת הָאָרֶץ</p>

<p>60         אַתָּה הִצַּבְתָּ כָּל גְּבוּלוֹת אָרֶץ.</p>

<br />
</blockquote>

<blockquote>
<p>הָאָרֶץ   מֵחֲצִי פֶלֶךְ הָעֶלְיוֹן מֵאֶמְצָעָהּ</p>

<p>        כְּלַפֵּי צָפוֹן עַל פְּנֵי כֻלָּהּ בְּרִבּוּעָהּ</p>

<p>        וּמִצַּד דְּרוֹמָהּ בִּרְבִיעָהּ</p>

<p>            כָּל יוֹשְׁבֵי תֵבֵל וְשׁוֹכְנֵי אָרֶץ</p>

<p>65          אַתָּה הִצַּבְתָּ כָּל גְּבוּלוֹת אָרֶץ.</p>

<br />
</blockquote>

<blockquote>
<p>הָאָרֶץ   נוֹעַ תָּנוּעַ וְתִרְעַשׁ</p>

<p>        יוֹם תְּשַׁלַּח רוּחֲךָ בְּחַדְרֵי בִטְנָהּ תִּגְעַשׁ</p>

<p>        וְאַחַר הָרוּחַ רַעַשׁ</p>

<p>            רָגְזָה וַתִּרְעַשׁ הָאָרֶץ</p>

<p>70          אַתָּה הִצַּבְתָּ כָּל גְּבוּלוֹת אָרֶץ.</p>

<br />
</blockquote>

<blockquote>
<p>הָאָרֶץ   סוּפַת סְעָרָה תְּלֻבַּשׁ וְיוֹשְׁבֶיהָ נָמוֹכוֹ</p>

<p>        עֵת עַל פָּנֶיהָ חֲצָצֶיךָ יִתְהַלָּכוּ</p>

<p>        שָׂרֶיהָ נָמוֹגוּ וּמְלָכִים יִמְלֹכוּ</p>

<p>            נְבוּכִים הֵם בָּאָרֶץ</p>

<p>75         אַתָּה הִצַּבְתָּ גְּבוּלוֹת אֶרֶץ.</p>

<br />
</blockquote>

<blockquote>
<p>הָאָרֶץ   עֵת הִתְלַחַץ גַּלְגַּלֵּי אֵשׁ נֹגַהּ בְּרָקֶיךָ יִגַל</p>

<p>        וְלוֹהֵט מוֹסְדוֹת הָרִיב לַהַב מִמֶּנּוּ יִתְגַּלְגַּל</p>

<p>        קוֹל רַעַמְךָ בַּגַּלְגַּל</p>

<p>            רָאֲתָה וַתָּחֵל הָאָרֶץ</p>

<p>80          אַתָּה הִצַּבְתָּ כָּל גְּבוּלוֹת אָרֶץ.</p>

<br />
</blockquote>

<blockquote>
<p>הָאָרֶץ   פִּלַּגְתָּ אֲגַמִּים וְיַמִּים וּנְהָרוֹת וּמַעְיָנוֹת</p>

<p>        בְּאֵין מִסְפָּר מִבִּקְעֵי צוּרוֹת</p>

<p>        לְהַשְׁקוֹת שׁוֹאָה לְהוֹלְכֵי מִדְבָּרוֹת</p>

<p>            לְהוֹצִיא לֶחֶם מִן הָאָרֶץ</p>

<p>85          אַתָּה הִצַּבְתָּ כָּל גְּבוּלוֹת אָרֶץ.</p>

<br />
</blockquote>

<blockquote>
<p>הָאָרֶץ   פָּנֶיהָ בְּכָל יוֹם בְּאוֹר שֶׁמֶשׁ תְּכֻסֶּה וְתִסְחַר</p>

<p>        וּבָעֶרֶב בְּצִלָּהּ יִתְכַּסֶּה וְיִשְׁחַר</p>

<p>        כָּל הַלַּיְלָה וּבַעֲלוֹת הַשַּׁחַר</p>

<p>            הַשֶּׁמֶשׁ יָצָא עַל הָאָרֶץ</p>

<p>90         אַתָּה הִצַּבְתָּ כָּל גְּבוּלוֹת הָאָרֶץ.</p>

<br />
</blockquote>

<blockquote>
<p>הָאָרֶץ   צְפוּנִים בְּלִבָּהּ מֵי תְהוֹמָם</p>

<p>        מִן הַיָּם נִמְשָׁכִים וְעָדָיו יְשׁוּבוּן מֵימָם</p>

<p>        בְּחֻמוֹ נִדְעֲכוּ מִמְּקוֹמָם</p>

<p>            וְאֵד יַעֲלֶה מִן הָאָרֶץ</p>

<p>95          אַתָּה הִצַּבְתָּ כָּל גְּבוּלוֹת אָרֶץ.</p>

<br />
</blockquote>

<blockquote>
<p>הָאָרֶץ   קִיַּמְתָּ וּמֵאוֹצָרְךָ אוֹצְרוֹתֶיהָ תְּמַלֵּא</p>

<p>        בִּמְטַר עֻזְּךָ נוֹרָאוֹת תַּפְלֵא</p>

<p>        בְּרוּחַ מָלֵא מַעֲלֶה</p>

<p>            נְשִׂיאִים מִקְצֵה הָאָרֶץ</p>

<p>100        אַתָּה הִצַּבְתָּ כָּל גְּבוּלוֹת אָרֶץ.</p>

<br />
</blockquote>

<blockquote>
<p>הָאָרֶץ   רְצוֹנְךָ יָאִיר וַחֲרוֹנְךָ יַקְדִּיר</p>

<p>        מִדּוֹתֶיךָ פַּעַם תּוֹרִיד כַּבִּיר</p>

<p>        וְעִתִּים תַּגְבִּיר תַּאֲדִיר</p>

<p>        יְיָ אֲדוֹנֵנוּ מָה אַדִּיר</p>

<p>105        שִׁמְךָ בְּכָל הָאָרֶץ</p>

<p>            אַתָּה הִצַּבְתָּ כָּל גְּבוּלוֹת הָאָרֶץ.</p>

<br />
</blockquote>

<blockquote>
<p>הָאָרֶץ   שַׁרְנוּ וְהוֹדָאוֹת לְךָ קָבַעְנוּ</p>

<p>        וְיוֹם לְיוֹם נִפְלאוֹתֶיךָ הֵבַנְנוּ וְיָדַעְנוּ</p>

<p>        וּזְמִירוֹת שָׂמַענוּ</p>

<p>110        מִכְּנַף הָאָרֶץ</p>

<p>            אַתָּה הִצַּבְתָּ כָּל גְּבוּלוֹת אָרֶץ.</p>

<br />
</blockquote>

<blockquote>
<p>הָאָרֶץ   תְּהִלּוֹתֶיךָ בְּלִי לָשׁוֹן מְנוֹבֶבֶת</p>

<p>        וּמִי לְהַשִּׂיג בְּמַחְשֶׁבֶת</p>

<p>        תְּהִלּוֹת הַמַּגְבִּיהִי לָשֶׁבֶת</p>

<p>115        בַּשָּׁמַיִם וּבָאָרֶץ</p>

<p>            אַתָּה הִצַּבְתָּ כָּל גְּבוּלוֹת אָרֶץ.</p>

<br />
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/46840">https://benyehuda.org/read/46840</a></div></body></html>