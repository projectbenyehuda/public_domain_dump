<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>ויהי בראות שד&quot;ל את יקר מלאכת ידידו</title>
	<meta name="author" content="יוסף אלמנצי"/>
</head>
<body>

<p>          וישא משלו ויאמר:</p>

<blockquote>
<br />
</blockquote>

<blockquote>
<p><strong>אֹמַר</strong> לִבְנוֹ בָרוּךְ בָּרוּךְ אַתָּה דּוֹדִי</p>

<p>נֹתֵן כָּבוֹד וָהוֹד לִשְׂפַת גֵּיא חִזָּיוֹן</p>

<p>אַלְמָנָה גַלְמוּדָה שַׁכֻּלָה מִדּוֹר דּוֹר</p>

<p>ישֶׁבֶת עַל-עָפָר הוֹשַׁבְתָּ אַפִּרְיוֹן</p>

<p>אַחַר בָּלָה מִזֹּ&#8212;קֶן עוֹרָהּ וּבְשָׂרָהּ</p>

<p>הֵשַׁבְתָּ לָּהּ עֶדְנָה לָתֶת לָהּ הֵרָיוֹן</p>

<p>אָז הִשְׁמִיעָה קוֹלָהּ אָז הֵיטִיבָה נַגֵּן</p>

<p>עַל-נֵבֶל עַל-עָשׂוֹר וּבְכִנּוֹר הִגָּיוֹן</p>

<p>וּבְרָכוֹת לַמַּשְׁבִּיר לִנְזִיר אֶחָיו יוֹסֵף</p>

<p>תָּבֹאתָה לִבְלִי דַי תַּעְתִּיר אֶ-אֵל עֶלְיוֹן</p>

<p>וּלְקָדְקֹד בּוֹזֵי אֵם עָלֶיהָ מַלְעִיגִים</p>

<p>יִשְׁפֹּךְ קָלוֹן וָבוּז יָרִיק כּוֹס בִּזָּיוֹן</p>

<p>לָכֵן אוֹדֶה שִׁמְךָ וּתְהִלָּתָךְ אַגִּיד</p>

<p>וּלְכֹל עִבְרִים אֶקְרָא עוּרוּ אַנְשֵׁי רִפְיוֹן</p>

<p>שָׂרָתִי בִלְשׁוֹנוֹת הָאֵם הָעִבְרִיָה</p>

<p>חִישׁוּ הַמְצִיאוּ לָהּ מִדַּלּוּתָהּ פִּדְיוֹן</p>

<p>שׁוּבוּ שׁוּבוּ בָּנִים הַשּׁוֹבָבִים, כִּי בֵן</p>

<p>אֶת-יוֹלַדְתּוֹ בֹּזֶה לֹא יוּכַל נִקָּיוֹן</p>

<p>חֶלְקָה זָבַת חָלָב הֵן לָנוּ מוֹרָשָׁה</p>

<p>אֵיכָה נִטּוֹש אֹתָהּ וּתְהִי חֹרֶב צָיוֹן?</p>

<p>יֹאבַד בָּז יִקְהַת-אֵם וּלְזִקְנַת-אָב יִלְעָג</p>

<p>וַיַּעַש גִּלּוּלָיו אֵמַנְצִפָּצִיוֹן</p>

<p>תִּדְבַּק לָשׁוֹן לַחֵךְ אַף תֵּכַהּ עֵין יָמִין</p>

<p>יָבוֹשׁ תִּיבַשׁ יָדִי אִם אֶשְׁכָּחֵךְ צִיוֹן.</p>

<br />
</blockquote>

<blockquote>
<br />

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/37117">https://benyehuda.org/read/37117</a></div></body></html>