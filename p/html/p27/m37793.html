<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>מִסְפֵּד תַּמְרוּרִים</title>
	<meta name="author" content="אברהם בר גוטלובר"/>
</head>
<body>

<h3 id="1.">1.</h3>

<blockquote>
<p><strong>נִקֹֹּלַי</strong> אֵינֶנּוּ! בַּשָּׁמַיִם יַרְגִּיעַ.</p>

<p>טֶרֶם בֹּקֶר אֵינֶנּוּ, טֶרֶם הִכְנִיעַ</p>

<p>צָר, בָּא בִּגְבוּלוֹ, לָשׂוּם שַׁמּוֹת בָּאָרֶץ.</p>

<p>כִּמְעַט הָדָה יָדוֹ עָלָיו וַיַּכֶּּנּוּ,</p>

<p>וּבְטֶרֶם בִּצַע מַעֲשֵׂהוּ אֵינֶנּוּ!</p>

<p>קָדַר הַשֶּׁמֶשׁ בַּצָּהֳרָיִם, בָּא הַקָּרֶץ.</p>

<p>כָּכָה בַּמַּר תִּבְכֶּה וּתְקוֹנֵן <strong>רַסִּיָה</strong>,</p>

<p>וַתִּרֶב בְּבַת <strong>רוּסְיָה</strong> תַּאֲנִיָּה וַאֲנִיָּה.</p>

<br />
</blockquote>

<h3 id="2.">2.</h3>

<blockquote>
<p><strong>נִקֹֹּלַי</strong>, זְרוֹעַ מֹשְׁלָה לּוֹ וְאַמִּיץ כֹּחַ,</p>

<p>לִקְרֹא לִשְׁבוּיִם דְּרוֹר לַאֲסוּרִים פְּקַח־קוֹחַ,</p>

<p>אֲשֶׁר יָדוֹ מְטִיל בַּרְזֶל וּרְצוֹנוֹ נְחֹשֶׁת,</p>

<p>עֹז לְפָנָיו יֵלֶךְ וַיַעַט גְּבוּרָה כַּבֶּגֶד,</p>

<p>חַתּוּ מִפָּנָיו צָרִים, חָלוּ בֹּגְדֵי בֶגֶד,</p>

<p>אֹיְבָיו כְּלִמָּה כִסָּתָה וַיִלבְּשׁוּ בֹשֶׁת,</p>

<p>הִנֵּה יוֹמוֹ בָא לָשׁוּב עֲפָרוֹ קָבֶר,</p>

<p>וְיוֹמֵנוּ בָא גַּם הוּא – קוֹנֵן עֲלֵי שֶׁבֶר.</p>

<br />
</blockquote>

<h3 id="3.">3.</h3>

<blockquote>
<p>מִשְּׁמוּעָה רָעָה זֹאת יִמַּס לֵב הָאֶֶבֶן,</p>

<p>יֵאָכֵל לֵב הַנְּחֹשֶׁת כַּקַּשׁ וְכַתֶּבֶן,</p>

<p>עָשׂוּי לִבְלְי בְכוֹת יִשְׁפּוֹךְ דִמְעָה כַּנָּחַל;</p>

<p>אִלֵּם יִפְתַּח פִּיו, מוֹסְרוֹת לְשׁוֹנוֹ יְשַׁבֵּר,</p>

<p>וּלְשׁוֹן עִלֵּג תִּלְבַּשׁ עֹז וּתְמַהֵר דַּבֵּר,</p>

<p>וּמְצַפְצֵף כְּאוֹב מֵאָרֶץ יִשְׁאַג כַּשָּחַל:</p>

<p>הוֹי שֻׁדְדָה תִפְאַרְתֵּנוּ! קַצְנוּ בַחַיִּים!</p>

<p><strong>נִקֹלַי</strong> אֵינֶנּוּ! עָלָה הַשָּׁמָיִם</p>

<br />
</blockquote>

<h3 id="4.">4.</h3>

<blockquote>
<p>אַל תַּּגִּידוּ בְעֶנְגְלַנְדְּ, בְּצָרְפַת אַל תַּשְׁמִיעוּ,</p>

<p>פֶּן יִשְׂמְחוּ אֹֹֹיְֹֹבֵינוּ, מְשַׂנְאֵינוּ יָרִיעוּ:</p>

<p>&quot;עַתָּה יִגְדַּל כֹֹּחֵנוּ, נַעֲשֶׂה אַף נַצְלִיחַ!</p>

<p>וּגְדֹלוֹת נַפְלִיא לַעֲשׂוֹת, גְּדֹלוֹת וּנְצוּרוֹת,</p>

<p>הָבָה נִשְׁפּוֹךְ סוֹלְלָה, נלְכֹּוד עָרִים בְּצוּרוֹת.</p>

<p>וּמִי שְׁאוֹן דָּכְיֵנוּ עַתָּה זֶה יַשְׁבִּיחַ?</p>

<p>כָּעֵת נַעֲשֶׂה חָיִל בַּיָּם וּבְיַבָּשֶׁת,</p>

<p>כִּי אֵין בַּעֲדֵנוּ מַעֲצָר לָבוֹא לָרָשֶׁת&quot;.</p>

<br />
</blockquote>

<h3 id="5.">5.</h3>

<blockquote>
<p>&quot;הֲלֹא גִבּוֹרִים נַחְנוּ כֻּלָּנוּ יָחַד?</p>

<p>הָאֶחָד אֵינֶנוּ, מִשְּׁמוֹ נִפְחֲדָה פָחַד –</p>

<p>הַנוֹרָא לְמַלְכֵי אֶרֶץ כָּלָה וַיֵלֶךְ,</p>

<p>אֵין עוֹד מֵשִׁית עָלֵינוּ אַכְפּוֹ וּזְרוֹעוֹ</p>

<p>בַּקְּרָב עוֹד לֹא נִירָא אֶת־צֵאתוֹ וּבוֹאוֹ,</p>

<p><strong>נִקֹֹּלַי</strong> אֵינֶנוּ! וּמִי כָמֹהוּ מֶלֶך?</p>

<p>הֲלֹא כָּכָה יַגִּידוּ שְׂמֵחֵי רָעָתִי,</p>

<p>הָאֹמְרִים בִּלְבָבָם כִּי נָשְׁתָה גְבוּרָתִי.</p>

<br />
</blockquote>

<h3 id="6.">6.</h3>

<blockquote>
<p>אַל תִּשְׂמְחִי אֹיַבְתִּי, גְּבוֹהָה אַל תְּדַּבֵּרִי,</p>

<p>כִּי לֹא בָא עוֹד שִמְשִׁי, עוֹד לֹא כָבָה נֵרִי.</p>

<p>מִגֶּזַע <strong>נִקֹּלַי</strong> הִנֵּה חֹטֶר יָצָא,</p>

<p>נֵצֶר מִשָׁרָשָׁיו <strong>אֲלֶכְּסַנְדֶּר</strong> פָּרָה,</p>

<p><strong>נִקֹּלַי</strong> אֵינֶנוּ – אַךְ רוּחוֹ נִשְׁאָרָה!</p>

<p>עוֹד יָבוֹא יוֹמֵך, יוֹם תּוֹכֵחָה וּנְאָצָה,</p>

<p>עוֹד אוֹיֵב אַרְצֵנוּ הוּא יִדְכֶּה יָשֹׁחַ,</p>

<p>וִימִין <strong>אֲלֶכְּסַנְדֶּר</strong> נֶאְדָּרִי בַּכֹּחַ</p>

<br />
</blockquote>

<h3 id="7.">7.</h3>

<blockquote>
<p>לָאֵיד זֶה קָרַנִּי אַל לָכֶן שָׂמֹחַ,</p>

<p>הַכּוֹתְכֶן שׁוֹק עַל יָרֵךְ עוֹד אַחֲלִיף כֹּחַ;</p>

<p>וַאֲנִי עֲלֵי מוֹת מַלְכִּי אַךְ אֶשָּא נֶהִי.</p>

<p>לֹא כִּי נָפַל לִבִּי, כִּי אָפְסָה תִקְוָתִי,</p>

<p>אֲבָל יַעַן נֶצַח שְׁמוּרָה לוֹ אַהֲבָתִי,</p>

<p>כִּי הִגְדִּיל לַעֲשׂוֹת וּלְמוֹפֵֵת לִבְנוֹ יֶהִי.</p>

<p>עַל כֵּן אֶחְגּוֹר שָׂק וְאָשִׂים עַל רֹאשִׁי אֵפֶר,</p>

<p>אֶשְׁפּוֹך מְרִי שִׂיחִי וְיֻחָקוּ מִלָּי בַּסֵּפֶר.</p>

<br />
</blockquote>

<h2 id="בְּרָכָהלְרֹאשׁצַדִּיק:חִזָיּוֹן">בְּרָכָה לְרֹאשׁ צַדִּיק: חִזָיּוֹן</h2>

<h3 id="1.">1.</h3>

<blockquote>
<p>בִּשְׁנֵים עָשָׂר יוֹם לְחֹדֶשׁ שְׁנֵים עָשָׂר,</p>

<p>בִּשְׁנַת מִסְפֵּד תַּמְרוּרִים &#8220;<strong>אֵבֶל לְכָל בָּשָׂר</strong>&#8221;</p>

<p>אֶרְאֶלָּם צָעֲקוּ חוּצָה, מַלְאֲכֵי שָׁלוֹם בָּכוּ.</p>

<p>הִתְמוֹטְטוּ הַשָּׁמַיִם, פּוֹר הִתְפּוֹרָרוּ,</p>

<p>וּמַלְכֵי חֶסֶד בַּמָּרוֹם הִתְעוֹרָרוּ,</p>

<p>וּבִרְעָדָה לִקְרַאת <strong>נִקֹּלַי</strong> הָלָכוּ.</p>
</blockquote>

<blockquote>
<p><strong>פֶּטֶר</strong> הַגָּדוֹל נֶאֶנַח, סָפַק כַּפָּיִם:</p>
</blockquote>

<blockquote>
<p>מַה־זֶה מִהַרְתָּ בְּנִי, עֲלוֹת הַשָׁמָיִם!</p>

<br />
</blockquote>

<h3 id="2.">2.</h3>

<blockquote>
<p>גַּם פָּאוּל וַאֲלֶכְּסַנְדֶּר יָרְדוּ בַּבֶּכִי,</p>

<p>עַל אַדְמַת רַסִּיָה לְחַלְּצָהּ מִדֶּחִי.</p>

<p>אוֹיָה בְנִי! הוֹי אָחִי! חֲלִיפוֹת צָעָקוּ:</p>

<p>לִמְנוּחָה שַׁאְנַנָּה הֵן נִכְסוֹף נִכְסַפְתָּ,</p>

<p>אַךְ צֹאן מַרְעִיתְךָ לָמָּה זֶה עָזַבְתָּ?</p>

<p>מִי יְנַהֵל עַמֶּךָ עַל פִּי מִי יִשָּׁקוּ;</p>

<p>הֵן אַתָּה הָיִיתָ תִּפְאֶרֶת עֻזָמוֹ,</p>

<p>בְּךָ עָשׂוּ חָיִל וּבְךָ בָטְחוּ כֻּלָּמוֹ.</p>

<br />
</blockquote>

<h3 id="3.">3.</h3>

<blockquote>
<p>עוֹדָם מְדַבְּרִים וְהִנֵּה רוּחַ גְּדוֹלָה וְחָזָק,</p>

<p>וְהַחַיּוֹת רָצוֹא וָשׁוֹב כְּמַרְאֵה הַבָּזָק,</p>

<p>וְאַחֲרי הָרַעַשׁ דְּמָמָה – וְקוֹל שַׁדַּי קָשָׁבוּ:</p>

<p>חִדְלוּּ לָכֶם גִּבּוֹרַי מִדְּאוֹג לְְ<strong>רַסְּיָה</strong>!</p>

<p>לְבִלְתִּי אָסוֹן יִקְרֶנָּה עֵינִי צוֹפִיָּה.</p>

<p>לַשָּׁוְא מַלְכֵי אֶרֶץ נוֹסְדוּ הִתְיַצָּבוּ.</p>

<p>כִּי יָכֹסּוּ חַלְלֵיהֶם עַל נַַפְשָׁם יָחוּסוּ,</p>

<p>בְּשִׁבְעָה דְרָכִים בָּאוּ, וּבְשִׁבְעִים יָנוּסוּ.</p>

<br />
</blockquote>

<h3 id="4.">4.</h3>

<blockquote>
<p><strong>וּלְנִקֹּלַי</strong> אַל תְּעֹעֵרוּ זַעֲקַת שֶׁבֶר,</p>

<p>אַתֶּם יְדַעֲתֶּם כִּי לֹא תֵרֵד נַפְשׁוֹ קָבֶר.</p>

<p>שְׁלֹֹשִׁים שָׁנָה בְּמַלְכוּתוֹ חִזֵּּק הַבֶּדֶק,</p>

<p>כְּדַבְּרוֹ רְתֵת הִשְׁבִּיחַ שְׁאוֹן בֵּית הַמֶּרִי,</p>

<p>וַיִזְרַע לִצֳדָקָה, וַיַעַשׂ פֶּרִי.</p>

<p>וְהַיּוֹם הַזֶּה לְרַגְלָיו יִקְרָאֵהוּ צֶדֶק:</p>

<p>פְּרִי עֲמָלוֹ לִבְרָכָה אַחֲרָיו הִנִּיחַ,</p>

<p>וּבְחַצְרוֹתַי <strong>צַדִּיק</strong> כַּתָּמָר יַפְרִיחַ!</p>

<br />
</blockquote>

<h3 id="5.">5.</h3>

<blockquote>
<p>גָּדוֹל אַתָּה <strong>פֶּטֶר</strong>, בִּי שַׂמְתָּ מַחֲסֶךָ,</p>

<p><strong>פֶּטֶר</strong> מַיִם חַיִּים אַתָּה לְרַוּוֹת אַרְצֶךָ,</p>

<p>וּמֵאִתִּי עַד עוֹלָם נָשָׂאתָ בִרְכָתִי.</p>

<p><strong>קַטֶּרִנָּה</strong> הַשֵׁנִית אַחֲרֶיךָ הֶחֱזִיקָה,</p>

<p>לָכֵן גַּם הִיא מֵאִתִּי רָצוֹן הֵפִיקָה,</p>

<p>וַתִּכַָּתֵב לְשֵׁם עוֹלָם הֲלֹא בְסִפְרָתִי.</p>

<p>וּשְׁנֵי חַיֵּי <strong>פָאוּל</strong> אִם אָמְנָם מָעָטוּ,</p>

<p>בְּדֶרֶךְ מִישׁוֹר הָלַךְ וַאֲשׁוּרָיו לֹֹא מָטוּ.</p>

<br />
</blockquote>

<h3 id="6.">6.</h3>

<blockquote>
<p>וּמְאֹד הִגְדִּיל לַעֲשׂוֹת <strong>אֲלֶכְּסַנְדֶּר</strong> בְּרוּכִי,</p>

<p>הוֹד לוֹ נָתַתִּי, אָצַלְתִּיּ עַָלָָיו רוּחִי,</p>

<p>וּמִפָּנָיו גּוֹיִם עֲצוּמִים גֵּרָשְׁתִּי,</p>

<p>חִזַקְתִּי זְרוֹעוֹתָיו קַרְנוֹ הֲרִימוֹתִי,</p>

<p>וּלְאֻמִּים כַּבִּירִים כַּמּוֹץ הֲפִיצוֹתִי,</p>

<p>וּבְמַתְבֵּן בְּמוֹ מַדְּמֵנָה חֵיל צָרְפַת דָּשְׁתִּי.</p>

<p>כִָּכָה מֵעוֹלָם מַעֲשֵׂה יְדֵכֶם בֵּרָכְתִּי</p>

<p>וּלְשָׂשׂוֹן אֵבֶל לָכֶם הָפֹךְ הָפָכְתִּי.</p>

<br />
</blockquote>

<h3 id="7.">7.</h3>

<blockquote>
<p>אִם אֶל כֻּלּכֶם פָּתַחְתִּי אֶת־בָּתֵּי נְכֹתִי,</p>
</blockquote>

<blockquote>
<p><strong>לְנִקֹּלַי</strong> לְבַדּוֹ כָּל־בִּרְכוֹתַי הֲרִיקוֹתִי.</p>

<p>רוּחַ דַּעַת נָתַתִּי לוֹ, רוּחַ טָהֳרָה,</p>

<p>לִשְׁפּוֹט תֵּבֶל בְּצֶדֶק וּבְמֵישָׁרִים עַמִּים;</p>

<p>בּוֹ חָכְמָה וּצְדָקָה יַחְדָּו הָיוּ תַמִּים,</p>

<p>וּגְבוּרָה לְגָרֵשׁ מְשִׁיבֵי מִלְחָמָה שָׁעֲרָה;</p>

<p>אָב רַחוּם עַל כִּסְאוֹ, שַׁחַל בַּמִּלְחֶמֶת,</p>

<p>שָׁלוֹם בִּימִינוֹ, בִּשְׂמֹֹאל חֶרֶב נֹקֶמֶת.</p>

<br />
</blockquote>

<h3 id="8.">8.</h3>

<blockquote>
<p>עַתָּה לִימִינִי יֵשֵׁב, יִשְׂבַּע פְּרִי מַעֲלָלָיו,</p>

<p>הֲסִירוֹתִי מִסֵּבֶל שִׁכְמוֹ, עֹל מֵעָלָיו,</p>

<p>וּבְנוֹ שַׂמְתִּי תַּחְתָּיו, אָשִׂים עָלָיו הוֹדוֹ.</p>

<p>לִבְחִירִי <strong>אֲלֶכְּסַנְדֶּר</strong> כָּרַתִּי בְרִיתִי,</p>

<p>כְּאָבִיו יִרְעֶה עֶדְרוֹ יְנַהֵל צֹאן מַרְעִיתִי,</p>

<p>יֶאֱהַב בָּנָיו כֻּלָּמוֹ בְּנַפְשׁוֹ וּבִמְאֹדוֹ.</p>

<p>אַף אֲנִי אֲהַבְתִּיו, מְשַׁחְתִּיו שֶׁמֶן שָׂשׂוֹן,</p>

<p>אֶשְׁמְרֵהוּ מִלֶּכֶד, בַּל יִקְרֶנּוּ אָסוֹן. –</p>

<br />
</blockquote>

<h3 id="9.">9.</h3>

<blockquote>
<p>מַמְלִיךְ מְלָכִים כִּמְעַט כִּלָּה דְּבָרָיו אֵלֶּה,</p>

<p>וּמַלְאַךְ פָּנָיו קָרַב אֶל אֵל עֹשֵׂה פֶלֶא,</p>

<p>וּבְיָדוֹ הִקְרִיב בְּחִירוֹ, הוּכַן לַמֶּלֶךְ.</p>

<p>וּבֵן יַקִּיר זֶה כָּרַע נָפַל אַפָּיִם,</p>

<p>לִפְנֵי אֵל אֵלִים שַׁדַּי רֹכֵב שָׁמָיִם,</p>

<p>לְפָנָיו יִשְׁווּ תֹּמֵךְ שֵׁבֶט וּמַחֲזִיק בְּפֶלֶךְ.</p>

<p>וֵאלֹהִים אָמַר: קְרָא בְּנִי דִּבְרֵי הַשְּׁבוּעָה,</p>

<p>וְאָשִׂים בְּרֹאשְׁךָ כֶּתֶר מַלְכוּת, כֹּבַע יְשׁוּעָה</p>

<br />
</blockquote>

<h3 id="10.">10.</h3>

<blockquote>
<p>זֹֹאת בְּרִיתִי אִתָּךְ, וּבְזֹאת אֶשָׂא פָנֶיךָ,</p>

<p>אַב הֲמוֹן גּוֹיִם אַתָּה, רַבִּים בָּנֶיךָ,</p>

<p>וְְרִחַמְתָּ אוֹתָם כְּרַחֵם אָב עַל בָּנִים.</p>

<p>לֹֹא תַטֶּה אָזְנֶךָ לְאִישׁ מַשְׁחִית וּמְחַבֵּל,</p>

<p>לֹא יִהְיֶה בְאַרְצְךָ עַם בֹּכֶה וּמִתְאַבֵּל,</p>

<p>וּמָחִיָת דִּמְעָה מֵעַל כָּל פָּנִים.</p>

<p>אוֹר וְשִׂמְחָה תִּזְרַע בְּאֶרֶץ רַחֲבַת יָדָיִם,</p>

<p>וּלְאוֹר לְךָ אֶהְיֶה, אֶשָּאֲךָ עַל כַּפָּיִם.</p>

<br />
</blockquote>

<h3 id="11.">11.</h3>

<blockquote>
<p>וַיִּשָּׁבַע <strong>אֲלֶכְּסַנְדֶּר</strong> בְּחֵי הָעוֹלָם,</p>

<p>וַיָּרֹנוּ שַׂרְפֵי מַעַל, נָשְׂאוּ קוֹלָם,</p>

<p>וַיַעֲנוּ: יְחִי הַמֶּלֶךְ! לָנֶצַח יֶחִי!</p>

<p>מִיָם עַד אַפְסֵי אֶרֶץ רְחוֹקָה יְהִי מֹשֵׁל,</p>

<p>וּבְכֹֹל חֵילוֹ וְצִבְאוֹתָיו אַל יִהְיֶה כֹּשֵׁל,</p>

<p>שִנֵי מְשַׂנְאָיו יְשַׁבֵּר וְאֹיְבָיו יַכֶּה לֶחִי.</p>

<p>בְּיָמָיו צֶדֶק וְשָׁלוֹם כַּדֶּשֶׁא יִפְרָחוּ,</p>

<p>עַוְלָה תִּקְפָּץ פִּיּהָ וִישָׁרִים יִשְׂמָחוּ.</p>

<br />
</blockquote>

<h3 id="12.">12.</h3>

<blockquote>
<p>אָז נִגְּשׁוּ הַכְּרוּבִים, נֹשְׂאֵי הַכֹּתָרֶת,</p>

<p>מִקְלַעַת כֹּכְבֵי מָרוֹם נֹצְצִים לְתִפְאָרֶת,</p>

<p>וְהָאֶבֶן הָרֹאשָׁה בָהּ – שֶׁמֶשׁ חֲדָשָׁה;</p>

<p>שֶׁמֶשׁ צְדָקָה הִיא וּמַרְפֵּא בִּכְנָפֶיהָ,</p>

<p>אוֹר וָחוֹם תִּפְרוֹשׂ מִסָּבִיב בַּעֲרִיפֶיהָ,</p>

<p>תָּאִיר לַדָּרִים בַּיָם וּבַיַּבָּשָׁה.</p>

<p>בְּחֻמָּהּ יִדְּעֲכוּ הַקֹּדְרִים מִנִּי קָרַח,</p>

<p>וְנָהֲרוּ אֶל טוֹב כִּי אוֹרָהּ עֲלֵיהֶם זָרַח.</p>

<br />
</blockquote>

<h3 id="13.">13.</h3>

<blockquote>
<p>וּמַלְאֲכֵי שָׁלוֹם מִכָּל עֵבֶר וּפִנָּה</p>

<p>בָּאוּ עַל צִבְאוֹתָם, בְּקוֹל יְשׁוּעָה וְרִנָּה,</p>

<p>וַיִשְׁתַּחֲווּ וַיַעַמְדוּ אִישׁ עַל מְקוֹמוֹ.</p>

<p>וַיְהִי קֹלוֹת וּבְרָקִים וְאֵשׁ מִתְלַקָּחַת,</p>

<p>וַיִרְעֲשׁוּ הַסִּפִּים מֵעָל וּמִתָּחַת,</p>

<p>וַַיַָבֹא וַיִּתְיַצֵּב הַמֶּלֶךְ <strong>שְׁלֹמֹה</strong>.</p>

<p>כִּי כֹה מִשְׁפַּט מֶלֶךְ <strong>חָכָם</strong> לְעַמָּיו עֵזֶר,</p>

<p>עַל רֹאשׁוֹ <strong>מֵעָל</strong> שְׁלֹמֹה יָשִׂים הַנֶּזֶר.</p>

<br />
</blockquote>

<h3 id="14.">14.</h3>

<blockquote>
<p>וּבְטֶרֶם שָׂם שְׁלֹמֹה אֶת־כֶּתֶר הַמְּלוּכָה.</p>

<p>עַל רֹאשׁ מֹשֵל <strong>רוּסְיָה</strong> הָאָרֶץ הַבְּרוּכָה,</p>

<p>בְּחָכְמָה פָּתַח פִּיהוּ, וַיַעַן וַיְדַבֵּר:</p>

<p>&quot;בְּאַרְצוֹת מַלְכותְךָ, אָחִי, שָׁמָּה עַם מוּזָר,</p>

<p>הִנֵּה יֶשְׁנוֹ עַם אֶחָד מְפֹרָד וּמְפֻזָּר,</p>

<p>עָלֶיךָ עֵינֵי עַם זֶה, אֵלֶיךָ יְשַׁבֵּר.</p>

<p>הָעָם עַמִּי מִקֶּדֶם, לִי נָטָה שֶׁכֶם,</p>

<p>לְפָנִים עַם שָׁקֵט, כָּעֵת נֹדֵד לַלָּחֶם&quot;.</p>

<br />
</blockquote>

<h3 id="15.">15.</h3>

<blockquote>
<p>&quot;עַם מֵעוֹלָם הוּא, מֵאָז עֹמֵד לְנֵס עַמִּים,</p>

<p>לֹא כִלָּהוּ הַזְּמָן, לֹא שָׁטְפוּהוּ יַמִּים,</p>

<p>יִשְׂחַק לִשְׁאוֹן מוֹסְדֵי אֶרֶץ הָאֵיתָנִים;</p>

<p>כְּתָבוֹר בֶּהָרִים, כַּלְּבָנוֹן בַּיְעָרִים,</p>

<p>מֵרַעַשׁ לֹא יִירָא, לֹא יְכַלּוּהוּ צָרִים,</p>

<p>לֹא חָלַף מֵחֲלִיפוֹת, לֹא שִׁנּוּ בוֹ שָׁנִים.</p>

<p>יֶחְמְרוּ גַלֵּי הָעֵת, לֹא יֵחַת מִקּוֹלָם,</p>

<p>בֶּאֱמוּנָתוֹ הוּא חַי מֵעוֹלָם עַד עוֹלָם&quot;.</p>

<br />
</blockquote>

<h3 id="16.">16.</h3>

<blockquote>
<p>&quot;כֶּאֱמוּנָתוֹ בֵאלֹהָיו וְתוֹרַת אֲבוֹתָיו</p>

<p>הוּא נֶאֱמָן לַמֶּלֶךְ, הוּא שֹׁמֵר חֻקּוֹתָיו,</p>

<p>כִּי בִגְלוֹתוֹ מֵאַרְצוֹ אֵל כֵּן צִוָּהוּ;</p>

<p>לִדְרוֹשׁ אֶת־שְׁלוֹם הָאָרֶץ יִגְלֶה אֵלֶיהָ,</p>

<p>גַּם דָּמוֹ, אִם נִדְרָשׁ, יִשָּׁפֵךְ עָלֶיהָ,</p>

<p>כֹּה דִבֵּר אֱלֹהִים לָהֶם בְּיַד יִרְמְיָהוּ.</p>

<p>וּדְבַר אֱלֹהֵיהֶם עַד הֵנָּה שָׁמָרוּ,</p>

<p>לֹא פָשְׁעוּ, לֹא מָרוּ, וּבְרִית לֹא עָבָרוּ&quot;.</p>

<br />
</blockquote>

<h3 id="17.">17.</h3>

<blockquote>
<p>&quot;וּבְשָׁמְרָם יְשָׁנוֹת מֵאָז מֵאַרְצָם גָּלוּ,</p>

<p>הִנֵּה בְּאַחַת עַם זוּ יִבְעֲרוּ יִכְסָלוּ:</p>

<p>חֲדָשׁוֹת מוֹעִילוֹת יַרְחִיקוּ כַנֶּגַע.</p>

<p>כִּי כֹל לָהֶם קֹדֶשׁ מֵעִתִּים חָלָפוּ,</p>

<p>הֲטוֹבוֹת אִם רָעוֹת, בַּכּוּר לֹא צָרָפוּ,</p>

<p>כָּל דְָּבָר חָדָשׁ לָהֶם מִכְשׁוֹל וָפֶגַע<a href="#fn:1" id="fnref:1" title="see footnote" class="footnote"><sup>1</sup></a>;</p>

<p>עַל כֵּן הָיוּ בָעַמִּים לְמָָשָׁל לִשְׁנִינָה,</p>

<p>וַיֹּאמְרוּ כֻּלָּמוֹ: לְעַם זוּ אֵין בִּינָה&quot;.</p>

<br />
</blockquote>

<h3 id="18.">18.</h3>

<blockquote>
<p>&quot;אֶחָד הָיָה אָבִיךָ, יָשָׁר בָּאָדָם,</p>

<p>וַיַרְא כִּי בְעַוְלָתָה לֹא שָׁלְחוּ אֶת־יָדָם,</p>

<p>וַיֵּט קַו בְּחָכְמָתוֹ לָסוּל לֶָהֶם דָּרֶךְ.</p>

<p>הִפְשִׁיטָם בִּגְדֵיהֶם וַיַחֲלִיף שִׂמְלוֹתָם,</p>

<p>וַיִפְדֵם מִסִּבְלוֹת אִוֶּלֶת אֲבוֹתָם,</p>

<p>הִיא הָאִוֶּלֶת אֲשֶׁר עָבְדָה בָּם בְּפָרֶךְ.</p>

<p>וַיַעַשׂ לָהֶם בָּתִּים לַמְּדֵם שָׁם סֵפֶר,</p>

<p>לָתֵת לָהֶם דַּעַת וּפְאֵר תַּחַת אֵפֶר&quot;.</p>

<br />
</blockquote>

<h3 id="19.">19.</h3>

<blockquote>
<p>&quot;גְּדֹלוֹת וְנוֹרָאוֹת אָבִיךָ הֲלֹא עָשָׂה,</p>

<p>גְּדוֹלָה גַּם זֹאת כִּי עַל עַם זוּ עֵינוֹ חָסָה.</p>

<p>וּבְהִכָּתֵב קוֹרוֹתָיו בְּדִבְרֵי הַיָּמִים</p>

<p>תִּכָּתֵב גַּם זֹאת אֶל דּוֹר אַחֲרוֹן מִשְׁמֶרֶת.</p>

<p>גִּבּוֹרִים לִגְבוּרוֹתָיו יִתְּנוּ תִפְאֶרֶת,</p>

<p>וּבְחָכְמָתוֹ לוֹ כָבוֹד יִנְחֲלוּ חֲכָמִים.</p>

<p>גְּבוּרוֹתָיו תִּזָכַרְנָה בְּאַרְצוֹת הַחַיִים,</p>

<p>וּבְחָכְמָה שָׂם קִִנּוֹ בֵּין כֹּכְבֵי שָמָיִם&quot;.</p>

<br />
</blockquote>

<h3 id="20.">20.</h3>

<blockquote>
<p>&quot;עַתָּה הִנְּךָ הֹלֵך אֶת־כִּסְאוֹ לָרֶשֶׁת,</p>

<p>וּלְהָכִין מַמְלַכְתְּךָ בַּיָם וּבְיַבֶּשֶׁת,</p>

<p>תִּפְרוֹץ צָפֹנָה נֶגְבָּה קֵדְמָה גַּם יָמָּה;</p>

<p>קָמֶיךָ תַּחְתֶּיךָ תַּכְרִיעַ תַּכְנִיעַ,</p>

<p>כָּל אֹיֵב וּמִתְנַקֵּם תַּשְׁבִּית תַּפְרִיעַ,</p>

<p>וְגֵרַשְׁתָּ מֵאַרְצְךָ כָּל רִיב וּמִלְחָמָה.</p>

<p>כָּל רָע וְכָל נֶגַע מִגְּבוּלֶךָ יִרְחָקוּ,</p>

<p>רַק צֶדֶק עִם שָׁלוֹם יִפָּגְשׁוּ יִשָּׁקוּ״.</p>

<br />
</blockquote>

<h3 id="21.">21.</h3>

<blockquote>
<p>&quot;וּבָאוּ עַמֶּיךָ לִכְרוֹעַ לְךָ בֶרֶךְ,</p>

<p>אַחֲרֶיךָ יֵלֵכוּ, תּוֹרֵמוֹ הַדֶּרֶךְ,</p>

<p>לַעֲשׂוֹת צֶדֶק וּמִשְׁפָּט וּמֵישָרִים;</p>

<p>וּבְתוֹכָם יִשְׁתַּחֲוֶה גַּם עַמִּי לְפָנֶיךָ,</p>

<p>הַצֹּאן הַזֶּה צֹאנְךָ וְהַבָּנִים בָּנֶיךָ,</p>

<p>בְּחֶסֶד וּבִצְדָקָה גַּם קַרְנָם נָא תָרִים!</p>

<p>לֹא יֵבוֹשׁ עַם יַעֲקֹב, לֹא פָנָיו יֶחֱוָרוּ,</p>

<p>כִּי רַחֲמֵי הַמֶּלֶךְ גַּם עָלָיו נִכְמָרוּ&quot;. –</p>

<br />
</blockquote>

<h3 id="22.">22.</h3>

<blockquote>
<p>כָּכָה דִבֵּר שְׁלֹמֹה בְּאָזְּנֵי הַמֶּלֶךְ,</p>

<p>וְכִתְרוֹ שָׂם בְּרֹאשׁוֹ, וַיְבָרְכֵהוּ וַיֵלֶךְ.</p>

<p>וַאֲנִי נִצָּב בְּתוֹךְ הַבָּאִים בְּתַחְתִּית הַהֲדוֹם,</p>

<p>וָאֶשְׁתַּחֲוֶה לַמֶּלֶךְ וּכְנַף בִּגְדוֹ הֶחֱזַקְתִּי,</p>

<p>וּבְדִמְעוֹת גִּיל וְשִׂמְחָה אֶת־רַגְלָיו נָשַׁקְתִּי,</p>

<p>וָאוֹדֶה יָהּ כּי הֱבִיאַנִי עַד הֲלוֹם,</p>

<p>לַחֲזוֹת מֶלֶךְ בְּיָפְיוֹ, וְשִׂיאוֹ בַשָּׁמָיִם,</p>

<p>הִשְׁתַּחֲוֵיתִי, וָאֶפּוֹל אַרְצָה אַפָּיִם. –</p>

<br />
</blockquote>

<h2 id="חֲתִימָה">חֲתִימָה</h2>

<h3 id="1.">1.</h3>

<blockquote>
<p>אַדִּיר בִּשְׁמֵי מָרוֹם אֱלֹהֵי הַצְבָאוֹת,</p>

<p>וּמִמֶּנוּ לְכָל חַי לַחַיִּים תּוֹצָאוֹת,</p>

<p>לַשָּׂרָף בַּמָּרוֹם וּלרִמָּה מִתָּחַת;</p>

<p>וּמֶלֶךְ בָּאָרֶץ כֵּאלֹהִיםַ בַּשָּׁמַיִם,</p>

<p>רְצוֹנוֹ עַב מַלְקוֹשׁ ובְאוֹר פָּנָיו חַיִים.</p>

<p>גַּם אַחַד עֲבָדָיו לֹא יַעֲזוֹב לַשָּׁחַת,</p>

<p>וּבְאוֹרוֹ אוֹר יִרְאוּ כָּל מְשַׁחֲרֵי פָנֵיהוּ,</p>

<p>כִּי שֶׁמֶשׁ וּמָגֵן אֶל עַמָּיו הִנֵּהוּ.</p>

<br />
</blockquote>

<h3 id="2.">2.</h3>

<blockquote>
<p>אֲדוֹנֵינוּ! מַלְכֵּנוּ אָבִינוּ! אָב מְרַחֵם!</p>

<p>הַמִּתְאַבְּלִים עַל מוֹת אָבִיךָ נָא נַחֵם!</p>

<p>וְלִתְפִלַּת מִשְׁתַּחֲוִים לְרַגְלֶיךָ הַקְשִׁיבָה!</p>

<p>בֵּין הֲמוֹן עַמִּים רַבִּים מְיַחֲלִיםַ לְחַסְדֶּךָ</p>

<p>בָּא לְהִשְׁתַּחֲווֹת לְפָנֶיךָ גַּם יַעֲקֹב עַבְדֶּךָ,</p>

<p>וִישַׁוֵעַ: שְׂשׂוֹן יִשְׁעֲךָ לָנוּ הָשִׁיבָה!</p>

<p>אֱלֹהִים, מַעֲשֵׂה יָדָיו מַגִּיד הָרָקִיעַ,</p>

<p>גַּם עַל רֶמֶשׂ בָּאֲדָמָה אוֹרוֹ יוֹפִיעַ.</p>

<br />
</blockquote>

<h3 id="3.">3.</h3>

<blockquote>
<p>עַם גָּדוֹל בָּעַמִּים הָיִינוּ מִלְּפָנִים,</p>

<p>בְּרוּכֵי אֵל הָיִינוּ, נִקְרֵאנוּ לוֹ בָנִים,</p>

<p>נְבִיאֵינוּ חָזוּ וּמְלָכֵינוּ מָלָכוּ.</p>

<p>אֲבוֹתֵינוּ חָטְאוּ וּבְרִית אֵל הֵפֵרוּ,</p>

<p>אֱלִילִים עָבָדוּ, לַבַּעַל קִטֵּרוּ,</p>

<p>אֱלֹהִים עֲזָבָם, בַּגּוֹלָה הָלָכוּ.</p>

<p>וּבְכָל זֹאת גַּם שָׁמָּה יַד אֵל תַּנְחֵמוֹ.</p>

<p>וּבְעֵינֵי מַלְכֵי אֶרֶץ לְרַחֲמִים יִתְּנֵמוֹ.</p>

<br />
</blockquote>

<h3 id="4.">4.</h3>

<blockquote>
<p>כִּי עַם זוּ בַגוֹלָה עוֹד יִזְכֹּר אֶת־מִרְיוֹ,</p>

<p>יֵדַע כִּי זֹרַע רוֹשׁ יֹאכַל אֶת־פִרְיוֹ,</p>

<p>עַַל כֵּן לִבּוֹ נֶאֱמָן עִם אֱלֹהִים וּמְשִׁיחוֹ.</p>

<p>בְּכָל נַפְשׁוֹ וְמְאֹדוֹ הוּא אוֹהֵב מַַלְכֵּהוּ,</p>

<p>וּבְגִיל יִשְׁפֹּךְ דָּמוֹ עַל מִזְבַּח אַרְצֵהוּ,</p>

<p>וּבְעַד שְׁלוֹמוֹ לִפְנֵי כֵס־יָהּ יִשְׁפֹּךְ שִׂיחוֹ.</p>

<p>לָכֵן מַלְכֵי אֶרֶץ גַּם אוֹתוֹ יָחֹנּוּ,</p>

<p>וְזֶרַע יִשְׂרָאֵל בֵּין זַרְעֵיהֶם יִכֹּנוּ.</p>

<br />
</blockquote>

<h3 id="5.">5.</h3>

<blockquote>
<p>עַתָּה לִפְנֵי כִסְאֲךָ בֶּרֶךְ יִכְרָעוּ</p>

<p>זֶרַַע יִשְׂרָאֵל, וּתְפִלָּתָם יִשָּׂאוּ:</p>

<p>הֱיֵה מִשְׁעָן לָעָם עָלֶיךָ נִשְׁעָנִים!</p>

<p>כְּאָבִיךָ גַּם אָתָּה הֱיֵה לָנוּ כָּכָה,</p>

<p>וּפְרוֹשׂ עָלֵינוּ כַּנְפֵי חֶסֶד וּבְרָכָה,</p>

<p>חַסְדֵי אָבִיךָ <strong>נִקֹּלַי</strong> הַנֶּאֱמָנִים.</p>

<p>וּתְהִי לְךָ צִדְקָתְךָ סֹחֵרָה וְצִנָּה,</p>

<p>וְאֲנַחְנוּ נִשָּׂא בַעֲדְךָ תְּפִלָּה וְרִנָּה.</p>

<br />
</blockquote>

<h2 id="תְּפִלָּה">תְּפִלָּה</h2>

<blockquote>
<p>הַנֹּתֵן לַמְּלָכִים תְּשׁוּעָה וּמֶמְשָׁלָה,</p>

<p>וּלְעִתּוֹת בַּצָָרָה רֶוַח וְהַצָּלָה,</p>

<p>מַלְכוּתוֹ מַלְכוּת עוֹלָמִים,</p>

<p>הַפּוֹצֶה אֶת־דָּוִד מֵחֶרֶב רָעָה,</p>

<p>הַמַּצִילוֹ מִכָּל עָמָל וּתְלָאָה,</p>

<p>וַתַּבֵּט עֵינוֹ בַּקָּמִים,</p>

<p>הַנֹּתֵן דֶּרֶךְ בַּמְּצוּלָה,</p>

<p>וּבְמַיִם עַזִים מְסִלָּה;</p>

<p>הוּא יַצִיל מִכַּף מִתְקוֹמֵם,</p>

<p>וְיִשְׁמוֹר, וְיַעֲזוֹר וִירוֹמֵם,</p>

<p>וּלְמַעֲלָה יְגַדֵּל וִינַשֵּׂא,</p>

<p>וּבְסֹחֵרָה אֲמִתּוֹ יְכַסֶּה,</p>

<p>אֶת אֲדֹנֵינוּ הַקֵּיסֶר <strong>אֲלֶכְּסַנְדֶּר</strong></p>

<p><strong>נִקֹּלַיֶוִיץ</strong> יָרוּם הוֹדוֹ, וְאִשְׁתּוֹ</p>

<p>הַקִּיסְרִית הַכְּבודָה <strong>מַרְיָה</strong></p>

<p><strong>אֲלֶכְּסַנְדְּרָוְנָה</strong>, וּבְנוֹ יוֹרֵשׁ</p>

<p>עֶצֶר <strong>נִקֹּלַי</strong> <strong>אֲלֶכְּסַנְדְּרָוִיץ</strong>,</p>

<p><strong>וּבָנָיו וּבְנוֹתָיו</strong> וְכָל בְּנֵי בֵיתוֹ הָרָם.</p>

<p>מֶלֶךְ הַמְּלָכִים</p>

<p>יִשְׁמְרֵהוּ,</p>

<p>וּלְנֶצַח נְצָחִים</p>

<p>יְחַיֵּהוּ,</p>

<p>מִכָּל יָגוֹן וְצָרָה</p>

<p>יַצִּילֵהוּ</p>

<p>וּבְדֶרֶךְ יְשָׁרָה</p>

<p>יַנְחֵהוּ.</p>

<p>תַּחַת רַגְלָיו יַדְבֵּר עַמִּים,</p>

<p>בַּיַּבָּשָׁה וּבַיַמִּים,</p>

<p>שׂוֹנְאָיו מִפָּנָיו יַבְרִיחַ,</p>

<p>וּבְכָל אֲשֶׁר יִפְנֶה יַצְלִיחַ!</p>

<p><strong>אמן.</strong></p>
</blockquote>

<div class="footnotes">
<hr />
<ol>

<li id="fn:1">
<p>הרב החכם מוהרי&#8220;ב <strong>לעווינזאהן</strong> דבר הרבה מזה בספרו  הנכבד <strong>בית יהודה</strong> פרק קמ&#8221;ה. <a href="#fnref:1" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/37793">https://benyehuda.org/read/37793</a></div></body></html>