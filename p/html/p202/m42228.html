<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>יום הר סיני</title>
	<meta name="author" content="יוסף אבן אביתור"/>
</head>
<body>

<blockquote>
<p>יוֹם הַר סִינַי, יוֹם אוֹר עֵינַי</p>

<p>הֲלֹא לְמִשְׁמַע אָזְנַי קָרַן זִיו פָּנַי</p>

<p>וְזֶה חָזִיתִי וַאֲסַפְּרָה בְּמַרְבִּית תִּמְהוֹנַי</p>

<p>סִדְרֵי טוּרֵי אֵשׁ מְפֻתָּחִים בִּרְקִיעַ וִילוֹנַי</p>

<p>פִּתּוּחֵי חוֹתָם נִרְאִים</p>

<p>נִכָּרִים לַהֲמוֹנַי</p>

<p>בַּת עַיִן לֹא רָאֲתָה אֱלֹהִים זוּלָתְךָ,</p>

<p>זוּ עַָשִׂיתָ לְעֵינַי</p>

<p>רָאֹה לֹא נִרְאָה כָּמוֹהֶם</p>

<p>לְמוֹ עֶלְיוֹנַי וְתַחְתּוֹנַי</p>

<p>רֶכֶב אֱלוֹהִים רִבּוֹתַיִים אַלְפֵי שִׁנְאַנַּי</p>

<p>בְּהִגָּלוֹתְךָ רָאוּ הֲלִיכוֹתֶיךָ</p>

<p>אֵל מֵבִין רַעְיוֹנַי</p>

<p>יוֹם הַהוּא יוֹם מְיֻחָד</p>

<p>בְּפִי [קַדְמוֹנַי וְאַחֲ]רוֹנַי</p>

<p>יִדּוֹדוּן יִדּוֹדוּן מַלְאֲכֵי צִבְאוֹת</p>

<p>שְׂרָפַיי וְאוֹפַ[נַּי]</p>

<p>צוֹפִים וְתוֹמְהִים מִמַּרְאֵה</p>

<p>קוֹל עֲשֶׂרֶת הֶגְיוֹנַי</p>

<p>חוֹזִים שֶׁבַע מְחִיצוֹת תּוֹסְסוֹת</p>

<p>זוֹ בַּזּוֹ בְּמוֹ חֶזְיוֹנַי,</p>

<p>&#8216;קָדוֹשׁ קָדוֹשׁ קָדוֹשׁ&#8217;, הַנִּקְדָּשׁ</p>

<p>בְּפִי אַרְבַּע חַיּוֹת אֵל צוּר גְּאוֹנַי</p>

<p>וְאָז אַחֲרֵיהֶן יִשָּׁמַע קוֹל</p>

<p>רַעַשׁ גָּדוֹל, 'בָּרוּךְ כְּבוֹד יְיָ׳.</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/42228">https://benyehuda.org/read/42228</a></div></body></html>