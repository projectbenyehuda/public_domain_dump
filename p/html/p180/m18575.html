<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>זְכֹר, אָחִי</title>
	<meta name="author" content="שלמה אבן גבירול"/>
</head>
<body>

<p><a href="#fn:1" id="fnref:1" title="see footnote" class="footnote"><sup>1</sup></a></p>

<blockquote>
<p>זְכֹר, אָחִי, בְּשִׁבְתֵּנוּ בְשִׂמְחָה</p>

<p>  וְאֵם פֶּרֶץ<a href="#fn:2" id="fnref:2" title="see footnote" class="footnote"><sup>2</sup></a> עֲלֵי רֹאשִׁי כְּשִׁפְחָה,</p>

<p>וְסִנְהֶדְרֵי גְדוֹלָה<a href="#fn:3" id="fnref:3" title="see footnote" class="footnote"><sup>3</sup></a> מִלְּפָנַי,</p>

<p>  וְעִיר אֶסְתֵּר<a href="#fn:4" id="fnref:4" title="see footnote" class="footnote"><sup>4</sup></a> לְפָנֵינוּ פְתוּחָה,</p>

<p>וְדוֹד שָׁאוּל<a href="#fn:5" id="fnref:5" title="see footnote" class="footnote"><sup>5</sup></a> לְפָנֵינוּ בְיָפְיוֹ</p>

<p>  וּמִפִּי בֶּן־אֲבִינֹעַם<a href="#fn:6" id="fnref:6" title="see footnote" class="footnote"><sup>6</sup></a> זְרוּחָה,</p>

<p>וְקָם יִתְרוֹ<a href="#fn:7" id="fnref:7" title="see footnote" class="footnote"><sup>7</sup></a> לְהוֹר בָּלָק<a href="#fn:8" id="fnref:8" title="see footnote" class="footnote"><sup>8</sup></a> זְבָחוֹ</p>

<p>  וְזָעַק בֶּן אֲמִתַּי<a href="#fn:9" id="fnref:9" title="see footnote" class="footnote"><sup>9</sup></a> מִזְּבִיחָה.</p>
</blockquote>

<div class="footnotes">
<hr />
<ol>

<li id="fn:1">
<p>יש מיחסים שיר זה לר' אברהם בן עזרא.</p>

<p>שיר זה הוא בדרך חידה, בנוי על־פי־הרב משמות עצם פרטיים בדרך המליצה. <a href="#fnref:1" title="return to body" class="reversefootnote">&#160;&#8617;</a></p>
</li>

<li id="fn:2">
<p><strong>אם־פרץ</strong> — תמר, וכונתו לענפי עץ התמר, אשר בצלם ישב. <a href="#fnref:2" title="return to body" class="reversefootnote">&#160;&#8617;</a></p>
</li>

<li id="fn:3">
<p><strong>סנהדרי־</strong>גדולה, היו שבעים, וגם י&#8216;י&#8217;ן' בגמטריא שבעים. <a href="#fnref:3" title="return to body" class="reversefootnote">&#160;&#8617;</a></p>
</li>

<li id="fn:4">
<p><strong>עיר אסתר</strong>, שושן, ופה כונתו שושַנים, <a href="#fnref:4" title="return to body" class="reversefootnote">&#160;&#8617;</a></p>
</li>

<li id="fn:5">
<p><strong>דוד שאול</strong>, נר. <a href="#fnref:5" title="return to body" class="reversefootnote">&#160;&#8617;</a></p>
</li>

<li id="fn:6">
<p><strong>בן־אבינעם</strong>, ברק, ופה כונתו לאור. <a href="#fnref:6" title="return to body" class="reversefootnote">&#160;&#8617;</a></p>
</li>

<li id="fn:7">
<p><strong>יתרו</strong>, יֶתֶר הקשת והכונה, שצדו צפרים בחצי הקשת. <a href="#fnref:7" title="return to body" class="reversefootnote">&#160;&#8617;</a></p>
</li>

<li id="fn:8">
<p><strong>הור בלק</strong>, אבי בלק והוא צפור, <a href="#fnref:8" title="return to body" class="reversefootnote">&#160;&#8617;</a></p>
</li>

<li id="fn:9">
<p><strong>בן־אמיתי</strong>, יונה. <a href="#fnref:9" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/18575">https://benyehuda.org/read/18575</a></div></body></html>