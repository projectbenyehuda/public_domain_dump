<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>מִי כָמוֹכָה</title>
	<meta name="author" content="שלמה אבן גבירול"/>
</head>
<body>

<blockquote>
<br />
</blockquote>

<blockquote>
<p>מִי כָמוֹכָה וְאֵין כָּמוֹךָ</p>

<p>מִי דוֹמֶה לְךָ וְאֵין דּוֹמֶה לָּךְ</p>

<br />
</blockquote>

<blockquote>
<p>מִי כָמוֹכָה שׁוֹכֵן עַד לֹא רֵאשִׁית / וּמִי דוֹמֶה לָּךְ</p>

<p>שְׁבִילוֹ וְדַרְכּוֹ בַּיָּם הֵשִׁית / יְיָ אֱלֹהֵינוּ יְיָ אֶחָד</p>

<br />
</blockquote>

<blockquote>
<p>מִי כָמוֹכָה לְפָנֶיךָ יַעֲרֹךְ וְיוֹעִיד / וּמִי דוֹמֶה לָּךְ</p>

<p>לְשִׁמְךָ הַכֹּל יוֹדֶה וְיָעִיד / יְיָ אֱלֹהֵינוּ יְיָ אֶחָד</p>

<br />
</blockquote>

<blockquote>
<p>מִי כָמוֹכָה מָרוֹם לֹא רָאֲתָה עַיִן / וּמִי דוֹמֶה לָךְ</p>

<p>מוֹצִיא כָל יֵשׁ מֵאַיִן / יְיָ אֱלֹהֵינוּ יְיָ אֶחָד</p>

<br />
</blockquote>

<blockquote>
<p>מִי כָמוֹכָה הַנּוֹטֶה כַדֹּק שָׁמַיִם / וּמִי דוֹמֶה לָּךְ</p>

<p>הָרוֹקֵעַ הָאָרֶץ עַל הַמַּיִם / וּמִי כְּעַמְּךָ יִשְׂרָאֵל גּוֹי אֶחָד</p>

<br />
</blockquote>

<blockquote>
<p>אָז בְּרֵאשִׁית קִנְיָן / אֵל הִפְלִיא עִנְיָן</p>

<p>יָסַד רֹאשׁ וּמִנְיָן / וְעָשָׂה אֶת הָאֶחָד</p>

<br />
</blockquote>

<blockquote>
<p>בִּהְיוֹת הַכֹּל בָּנוּי / נוֹדַע כִּי הוּא קָנוּי</p>

<p>גַּם לְכָל דָּבָר מָנוּי / הֲלֹא אָב אֶחָד</p>

<br />
</blockquote>

<blockquote>
<p>גָּלַם שַׁפְרִיר נִבְצָר / וְאַרְבַּע חַיּוֹת עָצַר</p>

<p>וּבְהוֹד עֻזּוֹ יָצַר / אַרְבָּעָה פָנִים לְאֶחָד</p>

<br />
</blockquote>

<blockquote>
<p>דִּפֵּן אֶבֶן אֲרָקָיו / וְנָטָה עָלֶיהָ קָו</p>

<p>וַיֵּט גַּלְגַּלֵּי שְׁחָקָיו / וַיְהִי הַמִּשְׁכָּן אֶחָד</p>

<br />
</blockquote>

<blockquote>
<p>הֲלִיכוֹת אֲפֵלָה פוֹצֵץ / וַיִּהְיֶה אוֹר נוֹצֵץ</p>

<p>סִבֵּב עֲלֵי חוּג מְרוֹצֵץ / וַיְהִי עֶרֶב וַיְהִי בֹקֶר יוֹם אֶחָד</p>

<br />
</blockquote>

<blockquote>
<p>וַיְצַו נֵבֶךְ לְהַשְׁקִיעַ / וַיְתַו תּוֹכוֹ רָקִיעַ</p>

<p>וְלִשְׁנֵי גַלִּים הִבְקִיעַ / אֶת הַיָּם הָאֶחָד</p>

<br />
</blockquote>

<blockquote>
<p>זָמַם בִּמְלֹאת יוֹמַיִם / וְנָאַם יִקָּווּ הַמָּיִם</p>

<p>מִתַּחַת הַשָּׁמַיִם / אֶל מָקוֹם אֶחָד</p>

<br />
</blockquote>

<blockquote>
<p>חֲנִיטֵי דְשָׁאִים הִפְרִיץ / וּמְאוֹרֵי אוֹר הֵרִיץ</p>

<p>וּמִינֵי חַיּוֹת הִשְׁרִיץ / זְאֵב וְטָלֶה יִרְעוּ כְאֶחָד</p>

<br />
</blockquote>

<blockquote>
<p>טָהוֹר יְצוּרָיו קָדַם / וְאָמַר נַעֲשֶׂה אָדָם</p>

<p>לִהְיוֹת מוֹשֵׁל בְּסוֹדָם / וַהֲקִימוֹתִי עֲלֵיהֶם רוֹעֶה אֶחָד</p>

<br />
</blockquote>

<blockquote>
<p>יָצַק עָפָר וְסָפַח / וְעֶשֶׁת מְרֻקָּם טָפַח</p>

<p>וְנֶפֶשׁ בְּאַפָּיו נָפַח / וַיְהִי אִישׁ אֶחָד</p>

<br />
</blockquote>

<blockquote>
<p>כְּבוּדָה הֵשִׁיב לְצִדּוֹ / לִהְיוֹת עֵזֶר כְּנֶגְדּוֹ</p>

<p>לֹא טוֹב הֱיוֹתוֹ לְבַדּוֹ / טוֹבִים הַשְּׁנַיִם מִן הָאֶחָד</p>

<br />
</blockquote>

<blockquote>
<p>לְטִירָה יְקָרָה שִׁבֵּץ / וְתַרְשִׁישׁ וְשֹׁהַם רִבֵּץ</p>

<p>וְאוֹתָם לְתוֹכָהּ קִבֵּץ / וְהָיוּ לְבָשָׂר אֶחָד</p>

<br />
</blockquote>

<blockquote>
<p>מָרוֹם הִזְהִיר מִשְׁמַעַת / יָדְךָ בְכָל עֵץ נוֹגַעַת</p>

<p>אַךְ מֵעֵץ הַדַּעַת / תִּהְיוּ לְעֵבֶר אָחָד</p>

<br />
</blockquote>

<blockquote>
<p>נִפְתָּה הֲפַכְפַּךְ וָזָר / וַיֵּצֵא לָמוּת וְנִפְזַר</p>

<p>עָלָיו הָאֵל גָּזַר / שְׁתֵּי אֵלֶּה רֶגַע בְּיוֹם אֶחָד</p>

<br />
</blockquote>

<blockquote>
<p>סִנְסֵן שְׁנַיִם סְפִיחִים / בּוֹקֵר וְעוֹבֵד שִׂיחִים</p>

<p>קִדְּמוּ תְשׁוּרַת מֵחִים / וְדִבֶּר חַד אֶת אַחַד</p>

<br />
</blockquote>

<blockquote>
<p>עָרְכוּ שָׁמֵן וְרָזֶה / זֶה נִכְבָּד וְזֶה נִבְזֶה</p>

<p>וַיָּקָם זֶה עַל זֶה / וַיַּכּוֹ הָאֶחָד אֶת הָאֶחָד</p>

<br />
</blockquote>

<blockquote>
<p>פִּלֵּל לְצוּרוֹ נִכְנָע / אַל נָא חַסְדְּךָ תִמְנַע</p>

<p>וְהָיִיתִי נָד וָנָע / עַתָּה אֶסָּפֶה יוֹם אֶחָד</p>

<br />
</blockquote>

<blockquote>
<p>צוּרִי עֲווֹנִי עוֹדֵף / וְהִנֵּה אוֹתִי הוֹדֵף</p>

<p>אַחֲרֵי מִי אַתָּה רוֹדֵף / אַחֲרֵי פַרְעוֹשׁ אֶחָד</p>

<br />
</blockquote>

<blockquote>
<p>קֻבַּל בְּנַחַת וְשׁוּבָה / בְּשׁוּבוֹ לְהוֹדוֹת מְשׁוּבָה</p>

<p>עַל כֵּן יְצַוּוּ תְשׁוּבָה / הַנְּבִיאִים פֶּה אֶחָד</p>

<br />
</blockquote>

<blockquote>
<p>רַבָּה רָעַת מְתֵי גַעַל / וְהוּחַל לִקְרֹא בְּשֵׁם בַּעַל</p>

<p>כִּחֲשׁוּ לָאֵל מִמָּעַל / וַיֹּאמְרוּ גֶּשׁ הָלְאָה וַיֹּאמְרוּ הָאֶחָד</p>

<br />
</blockquote>

<blockquote>
<p>שָׁקַף אֵל טוֹב וְסַלָּח / עַל דּוֹר אֲשֶׁר לֹא יִצְלַח</p>

<p>כֻּלּוֹ סָג יַחְדָּו נֶאֱלָח / אֵין עוֹשֵׂה טוֹב אֵין גַּם אֶחָד</p>

<br />
</blockquote>

<blockquote>
<p>תַּקִּיף הִכְחִיד סוֹדָם / וְנָהָר יוּצַק יְסוֹדָם</p>

<p>כִּי מִקְרֶה בְנֵי הָאָדָם / וּמִקְרֶה הַבְּהֵמָה וּמִקְרֶה אֶחָד</p>

<br />
</blockquote>

<blockquote>
<p>אָזְנוֹ פָקַח וַיְגַל / טֶרֶם יְסוֹבֵב גַּלְגַּל</p>

<p>וַיְצַו מְפַלֵּס מַעְגָּל / קַח לְךָ עֵץ אֶחָד</p>

<br />
</blockquote>

<blockquote>
<p>אִנָּה לְיָדוֹ עֲצֵי גֹפֶר / וְהָיָה הַכֹּפֶר כֹּפֶר</p>

<p>סְגוּרִים נִצְּלוּ כְעֹפֶר / אִישׁ אֶחָד אִישׁ אֶחָד</p>

<br />
</blockquote>

<blockquote>
<p>נִקְבְּצוּ אַנְשֵׁי בִקְעָה / וְנוֹעֲדוּ אַנְשֵׁי רִשְׁעָה</p>

<p>יָזְמוּ לְפַסֵּג גִּבְעָה / וְשָׂמוּ לָהֶם רֹאשׁ אֶחָד</p>

<br />
</blockquote>

<blockquote>
<p>יָזְמוּ מְזִמָּה לְהָעִיר / הָבָה נִבְנֶה לָּנוּ עִיר</p>

<p>וְנִבְצַר גָּדוֹל וְצָעִיר / וַיֹּאמֶר יְיָ הֵן עַם אֶחָד</p>

<br />
</blockquote>

<blockquote>
<p>שׁוֹאַת מִגְדָּל חָפַץ / וּשְׂפַת עַלִּיזִים קָפַץ</p>

<p>וְאוֹתָם מִשָּׁם נָפַץ / וְלֹא נוֹתַר מֵהֶם אֶחָד</p>

<br />
</blockquote>

<blockquote>
<p>לְעֶשְׂרִים דּוֹר פָּרַח / צִיץ הַנִּקְרָא אֶזְרָח</p>

<p>יָצָא כַּשֶּׁמֶשׁ וַיִּזְרָח / וְהוּא אִישׁ אֶחָד</p>

<br />
</blockquote>

<blockquote>
<p>מַסֵּכַת אֱלִילִים פָּרַץ / וּמֵאֵשׁ זָרִים לֹא עָרַץ</p>

<p>נָטָה אַחֲרֶיךָ רָץ / לֵב אֶחָד וְדֶרֶךְ אֶחָד</p>

<br />
</blockquote>

<blockquote>
<p>הִצַּלְתּוֹ בְשִׁבְעָה דְרָכִים / וְהוֹכַחְתָּ עָלָיו מְלָכִים</p>

<p>חֲשַׂכְתּוֹ מֵהֲלֹךְ חֲשֵׁכִים / אֶת פְּנֵי פַחַת אֶחָד</p>

<br />
</blockquote>

<blockquote>
<p>הָעֵת אֵיתָן סָקַר / כִּי הוּא עֲרִירִי עָקָר</p>

<p>דָּרַשׁ הָאֵל וְחָקַר / חֲלוֹם בְּלַיְלָה אֶחָד</p>

<br />
</blockquote>

<blockquote>
<p>קָרָא שׁוֹשָׁן בְּתוֹךְ שַׁיִת / הִנְנִי נִשָּׁל כַּזַּּיִת</p>

<p>וְהָיָה מָחָר בֶּן בַּיִת / כֹּהֵן לְבֵית אִישׁ אֶחָד</p>

<br />
</blockquote>

<blockquote>
<p>טָעַם שָׂא זְרוֹעֶךָ / וּסְפֹר כּוֹכְבֵי יִשְׁעֶךָ</p>

<p>כֹּה יִהְיֶה זַרְעֶךָ / וְעָשִׂיתִי אוֹתָם לְגוֹי אֶחָד</p>

<br />
</blockquote>

<blockquote>
<p>נָדִיב מוֹפֵת דָּרַשׁ / בַּמָּה אֵדַע כִּי אִירַשׁ</p>

<p>כַּאֲשֶׁר צוּר אָרַשׁ / נָתַתִּי לְךָ שְׁכֶם אַחַד</p>

<br />
</blockquote>

<blockquote>
<p>בֹּאַר בֶּן סוֹד לוֹעֵז / בְּעֶגְלָה וְאַיִל וָעֵז</p>

<p>וְתוֹר וְגוֹזָל הָעֵז / וְקָרֵב אוֹתָם אֶחָד אֶל אֶחָד</p>

<br />
</blockquote>

<blockquote>
<p>רָזַם לוֹ בְּמַבָּע / סוֹד מַלְכֻיּוֹת אַרְבַּע</p>

<p>וַיָּקָם אֲשֶׁר נִשְׁבַּע / לֹא נָפַל דָּבָר אֶחָד</p>

<br />
</blockquote>

<blockquote>
<p>בְּשֵׂיבוֹ צָהַר צָהוֹר / וַיּוֹלֶד זַךְ וְטָהוֹר</p>

<p>שָׁמְרוּ כַּבֵּן כַּהוֹר / תּוֹרָה אַחַת וּמִשְׁפָּט אֶחָד</p>

<br />
</blockquote>

<blockquote>
<p>יָזַם חוֹקֵר רָזֶה / לְהַרְאוֹת לְכָל צַר בּוֹזֶה</p>

<p>אֵי זֶה יִכְשַׁר הֲזֶה אוֹ זֶה / וְאִם שְׁנֵיהֶם כְּאֶחָד</p>

<br />
</blockquote>

<blockquote>
<p>יָהּ בְּחָנוֹ עֲשִׂירִיָּה / כְּגֶפֶן עֲנֵפָה פּוֹרִיָּה</p>

<p>לֶךְ לְךָ אֶל אֶרֶץ הַמּוֹרִיָּה / וֶאֱחֹז לְךָ אֶחָד</p>

<br />
</blockquote>

<blockquote>
<p>הִקְדִּים מִבְחַר בָּדָיו / וְעָמַס עֵצִים בְּבַדָּיו</p>

<p>וַיֵּלְכוּ שְׁנֵיהֶם יַחְדָּו / לְפָנֶיךָ בְּדֶרֶךְ אֶחָד</p>

<br />
</blockquote>

<blockquote>
<p>וַיַּעַן בֵּן מִשְׁתָּאֶה / אָבִי הַזֶּבַח אַיֵּה</p>

<p>הֱשִׁיבוֹ אֱלֹהִים יִרְאֶה / אֶת הַכֶּבֶשׂ הָאֶחָד</p>

<br />
</blockquote>

<blockquote>
<p>דִּמְעַת אָב תְּפַכֶּה / וְהַבֵּן מָוֶת יְחַכֶּה</p>

<p>זֶה יֵילִיל וְזֶה יִבְכֶּה / לִפְאַת הָאֶחָד</p>

<br />
</blockquote>

<blockquote>
<p>הָהּ לְשֹׁד אָבִי וּפַחְדּוֹ / כִּי אֶפֹּל חָלָל לְצִדּוֹ</p>

<p>וְנוֹתַר הוּא לְבַדּוֹ / וְאִילוֹ הָאֶחָד</p>

<br />
</blockquote>

<blockquote>
<p>אָבִי אַל נָא תִבְכֶּה / וְקַוֵּה לַיְיָ וְחַכֵּה</p>

<p>כִּי לְשָׂכָר טוֹב תִּזְכֶּה / לַכֹּל מִקְרֶה אֶחָד</p>

<br />
</blockquote>

<blockquote>
<p>בְּמוֹתִי נַחֵם אִמִּי / כִּי אֵאָסֵף אֶל עַמִּי</p>

<p>וּמָחָר אַתֶּם עִמִּי / הַכֹּל הוֹלֵךְ אֶל מָקוֹם אֶחָד</p>

<br />
</blockquote>

<blockquote>
<p>נָעוּ וְזָעוּ צְבָא עֶרֶץ / בְּשׁוּרָם כִּי בָא הַקֶּרֶץ</p>

<p>וְכִמְעַט תִּפֹּל עַל הָאָרֶץ / קוֹמַת הַכְּרוּב הָאֶחָד</p>

<br />
</blockquote>

<blockquote>
<p>גָּעֲשׁוּ לִפְנֵי אָיֹם / חַנּוּן הָפֵק פִּדְיוֹם</p>

<p>וְלֹא יִשָּׁחֵט כַּיּוֹם / טְלֵה חָלָב אֶחָד</p>

<br />
</blockquote>

<blockquote>
<p>בָּכוּ בִרְאוֹת הַתַּעַר / נִלְקַח לִשְׁחֹט הַנַּעַר</p>

<p>עַד קָרְאוּ פִּתְחוּ הַשַּׁעַר / שִׁלְחוּ מִכֶּם אֶחָד</p>

<br />
</blockquote>

<blockquote>
<p>יָדִיד בְּקַחְתּוֹ הַזַּיִן / נָם עֶזְרִי מֵאַיִן</p>

<p>וַיַּרְא בְּשֵׂאת לְךָ עַיִן / וְהִנֵּה אוֹפַן אֶחָד</p>

<br />
</blockquote>

<blockquote>
<p>רָחַשׁ אֱסֹף יָדֶיךָ / מֵאֵת בִּנְךָ יְחִידֶךָ</p>

<p>כִּי כְבָר נוֹדַע סוֹדֶךָ / וַיִּמָּלֵט בֵּן אֶחָד</p>

<br />
</blockquote>

<blockquote>
<p>וּבְעֵת רִדְתּוֹ מֵעֵרֶךְ / נָשָׂא עֵינָיו שְׁפַל בֶּרֶךְ</p>

<p>וַיַּרְא בִּסְבַךְ הַדֶּרֶךְ / וְהִנֵּה אַיִל אֶחָד</p>

<br />
</blockquote>

<blockquote>
<p>לָהַג בְּתִתּוֹ פִדְיוֹם / וַיִּצְעַק לְנוֹרָא וְאָיֹם</p>

<p>לְזַרְעִי זְכֹר זֶה הַיּוֹם / וְהָיָה יוֹם אֶחָד</p>

<br />
</blockquote>

<blockquote>
<p>מַעְיַן חָכְמָה נִסְתַּם / עַד כִּי נוֹלַד אִישׁ תָּם</p>

<p>בְּכִסֵּא כָבוֹד נֶחְתַּם / וַיְכוּנֶנּוּ בָּרֶחֶם אֶחָד</p>

<br />
</blockquote>

<blockquote>
<p>אָזַן הוֹלֵךְ וָשָׁב / וּלְחוּט מְשֻׁלָּשׁ נֶחְשַׁב</p>

<p>בְּאֹהֶל תְּבוּנָה יָשַׁב / לְחַבֵּר אֶת הָאֹהֶל לִהְיוֹת אֶחָד</p>

<br />
</blockquote>

<blockquote>
<p>לְבַדּוֹ לָגוּר נִמְסַר / וּבְעֹז וְשָׁלוֹם בֻּשַּׂר</p>

<p>נִכְתַּר בִּשְׁנֵים עָשָׂר / נָשִׂיא אֶחָד נָשִׂיא אֶחָד</p>

<br />
</blockquote>

<blockquote>
<p>קָרְבוּ יָמִים וְלֵילוֹת / גַּם נִתְכְּנוּ הָעֲלִילוֹת</p>

<p>הִפְלִיא שַׁדַּי פְּלִילוֹת / וַיֵּצֵא הָאֶחָד</p>

<br />
</blockquote>

<blockquote>
<p>יוֹסֵף לְפַתְרוֹס הוּרַד / וּמֵחֵיק אָבִיו נִפְרַד</p>

<p>זָעַק עָלָיו וְחָרַד / נִגְדַּע הַיּוֹם שֵׁבֶט אֶחָד</p>

<br />
</blockquote>

<blockquote>
<p>חָבוּשׁ בְּמַסְגֵּר אֻסַּר / עַד עֵת לְמֶלֶךְ הוּשַׂר</p>

<p>שָׂמוֹ לְבֵית טִפְסָר / מֶלֶךְ עֲלֵיהֶם וְרוֹעֶה אֶחָד</p>

<br />
</blockquote>

<blockquote>
<p>זֻלְזַל כְּצִפּוֹר מִקֵּן / זֶרַע מְאַשֵּׁר מְתַקֵּן</p>

<p>יַחְדָּו נַעַר וְזָקֵן / בְּנֵי אִישׁ אֶחָד</p>

<br />
</blockquote>

<blockquote>
<p>קִנְּנָה בְחָנֵס צִפּוֹר / וְרָבְתָה עַד אֵין לִסְפֹּר</p>

<p>יָשְׁבָה שְׁלֵוָה מֵחֲפֹר / כִּימֵי מֶלֶךְ אֶחָד</p>

<br />
</blockquote>

<blockquote>
<p>וַיְהִי כְּנֶאֱסַף יוֹסֵף / חָשַׂף זְרוֹעוֹ חוֹשֵׂף</p>

<p>וַיֹּאמֶר רַב שׁוֹסֵף / יֶשְׁנוֹ עַם אֶחָד</p>

<br />
</blockquote>

<blockquote>
<p>וְהִנּוֹ עָצוּם וָרָב / וְהָיָה בִּהְיוֹת הַקְּרָב</p>

<p>וְנוֹסַף עַל צַר וְאָרַב / אֶל הָעִיר כְּאִישׁ אֶחָד</p>

<br />
</blockquote>

<blockquote>
<p>יְחִידִים עִנּוּ בְמַס / וּבְטִיט וּבְחֹמֶר לְמִרְמָס</p>

<p>וַיִּזְעֲקוּ שֹׁד וְחָמָס / טַף וְנָשִׁים בְּיוֹם אֶחָד</p>

<br />
</blockquote>

<blockquote>
<p>אָתָה צְפִירַת שִׁיחוֹר / וְהַקּוֹץ יִסּוֹב לְאָחוֹר</p>

<p>שָׁלַח יָדוֹ מִן הַחוֹר / וַיְמַלֵּא אֶת יַד אֶחָד</p>

<br />
</blockquote>

<blockquote>
<p>מֵעֵץ שְׁלִישִׁי הַנָּעִים / צִמַּח שְׁלֹשָׁה נְטִיעִים</p>

<p>כְּמַרְאֵה שְׁלֹשָׁה גְבִיעִים / מְשֻׁקָּדִים בְּקָנֶה אֶחָד</p>

<br />
</blockquote>

<blockquote>
<p>צוֹפֶה בְּלֶכְתּוֹ בַדֶּרֶךְ / פָּגַע מֵצִיץ מֵחֶרֶךְ</p>

<p>שְׁלָחוֹ לְהוֹצִיא מִפֶּרֶךְ / בֵּית אָב אֶחָד</p>

<br />
</blockquote>

<blockquote>
<p>לֶךְ נָא אֶל אִישׁ חֶרְמִי / וְדַבֵּר שְׁלַח עַמִּי</p>

<p>וַעֲשֵׂה אוֹתוֹת בִּשְׁמִי / וּלְקַח עֵץ אֶחָד</p>

<br />
</blockquote>

<blockquote>
<p>בָּא וַיִּקְרָא בְּמֶרֶץ / שְׁלַח עַמִּי מֵאֶרֶץ</p>

<p>בִּדְבַר אֶחָד בְּרוּם עֶרֶץ / וַיֹּאמֶר מִי אֶחָד</p>

<br />
</blockquote>

<blockquote>
<p>בְּדָרְשׁוֹ מוֹפֵת לְהַזְמִין / הִשְׁלִיךְ מַטֶּה בַיָּמִין</p>

<p>וַיֹּאמֶר לֹא אַאֲמִין / עַל פִּי עֵד אֶחָד</p>

<br />
</blockquote>

<blockquote>
<p>כַּשָּׁפִים עָשׂוּ בַלָּט / וּמַטֵּה אַהֲרֹן שָׁלַט</p>

<p>מַטּוֹת בַּדִּים חָלַט / וְהָיוּ לְעֵץ אֶחָד</p>

<br />
</blockquote>

<blockquote>
<p>מַרְגִּישׁ עָצְמוֹ יִשְׂטֹם / אָזְנוֹ אָטוֹם יֶאֱטֹם</p>

<p>דִּבֵּר גַּם זֶה חַרְטֹם / וְאִם יִתְקְפוֹ הָאֶחָד</p>

<br />
</blockquote>

<blockquote>
<p>כָּפַשׁ הַיְּאוֹר וְהִכּוֹ / וְלֹא שָׁת לִבּוֹ עַד כֹּה</p>

<p>הוֹסִיף אֹמֶץ בְּדַרְכּוֹ / הָלַךְ בְּדֶרֶךְ אֶחָד</p>

<br />
</blockquote>

<blockquote>
<p>לֹהֲקוּ צְפַרְדְּעִים בִּפְנִים / בְּבָתֵי פַחִים וְצִנִּים</p>

<p>וַיַּךְ בָּהֶם כִּנִּים / שְׁנֵי הָעֹמֶר לְאֶחָד</p>

<br />
</blockquote>

<blockquote>
<p>הֵבִיא עֲלֵיהֶם עָרוֹב / אָרַב לְנַפְשָׁם אָרוֹב</p>

<p>וְדֶבֶר מֵמִית לָרֹב / וּמִמִּקְנֵה בְנֵי יִשְׂרָאֵל לֹא מֵת אֶחָד</p>

<br />
</blockquote>

<blockquote>
<p>מֵרְחָם בִּשְׁחִין וְגָרָד / וְהִמְטִיר עֲלֵיהֶם בָּרָד</p>

<p>וְאַרְבֶּה בְּאַרְצָם יָרַד / לֹא נִשְׁאַר אַרְבֶּה אֶחָד</p>

<br />
</blockquote>

<blockquote>
<p>יָעַץ חוֹמֵד לָצוֹן / בְּהַחֲשִׁיךְ נְוֵה קִיצוֹן</p>

<p>יֻצַּג בָּקָר וְצֹאן / וְאַתֶּם תְּלֻקְּטוּ לְאַחַד אֶחָד</p>

<br />
</blockquote>

<blockquote>
<p>חוֹקֵק מַעֲנוֹ הִפְאִיר / בְּשָׁמְעוֹ סִלּוֹן מַמְאִיר</p>

<p>בְּמִצְרַיִם לֹא אַשְׁאִיר / פַּר בֶּן בָּקָר אֶחָד</p>

<br />
</blockquote>

<blockquote>
<p>לָהַג תַּנִּין וְנִסְכַּל / דַּע כִּי חֶרֶב תְּאֻכַּל</p>

<p>לֵךְ מֵעָלַי לָמָה אֶשְׁכַּל / גַּם שְׁנֵיכֶם יוֹם אֶחָד</p>

<br />
</blockquote>

<blockquote>
<p>יָדִיד עָנָה עַכְשׁוּב / כֵּן לֹא אוֹסִיף לָשׁוּב</p>

<p>אַךְ יֵשׁ לְמוֹעֵד חָשׁוּב / עוֹד נֶגַע אֶחָד</p>

<br />
</blockquote>

<blockquote>
<p>מָחָר אֶגֹּף יְלָדֶיךָ / וְהִשְׁתַּחֲווּ לִי עֲבָדֶיךָ</p>

<p>צֵא אַתָּה וְכָל גְּדוּדֶיךָ / לְעָבְדוֹ שְׁכֶם אֶחָד</p>

<br />
</blockquote>

<blockquote>
<p>לְכוּדִים נִזְכְּרוּ זָכוֹר / וְלוּדִים נֶעְכְּרוּ עָכוֹר</p>

<p>וַיַּהֲרֹג בָּהֶם כָּל בְּכוֹר / לֹא נִשְׁאַר אֶחָד</p>

<br />
</blockquote>

<blockquote>
<p>יוֹם גָּדְלָה הַצְּוָחָה / אָז הָיְתָה הָרְוָחָה</p>

<p>וַיֵּצְאוּ מֵאֲנָחָה לְשִׂמְחָה / כָּל הַַקָּהָל כְּאֶחָד</p>

<br />
</blockquote>

<blockquote>
<p>הֲמוֹנִים כְּחָנוּ בְחִירוֹת / חֻדְּשׁוּ צָרוֹת אֲחֵרוֹת</p>

<p>חָפְרוּ חֲנֵסִים בְּאֵרוֹת / וַתִּקָּהֵל הָעֵדָה כְּאִישׁ אֶחָד</p>

<br />
</blockquote>

<blockquote>
<p>וַיַּעֲנוּ חֲפֵצֵי אֵידֵנוּ / מַה זֹּאת עָשְׂתָה יָדֵנוּ</p>

<p>כִּי שָׁלַחְנוּ מֵעָבְדֵנוּ / אֶת הָעָם הַזֶּה כְּאִישׁ אֶחָד</p>

<br />
</blockquote>

<blockquote>
<p>הַוּוֹת יָעַץ וְחָרַשׁ / וְלָקַח גַּלְגַּל וּפָרַשׁ</p>

<p>לִרְדֹּף עָנִי וָרָשׁ / וַיֵּצְאוּ כְּאִישׁ אֶחָד</p>

<br />
</blockquote>

<blockquote>
<p>יְדִידִים סָחֲרוּ סָחוֹר / וַיִּפְנוּ הָעָם אָחוֹר</p>

<p>וְהִנֵּה מַרְכְּבוֹת שִׁיחוֹר / עוֹלוֹת בְּקָנֶה אֶחָד</p>

<br />
</blockquote>

<blockquote>
<p>וַיְהִי כִּרְאוֹת רִכְבָּם / חָרְדוּ וַיֵּצֵא לִבָּם</p>

<p>הַיָּם בְּקִרְבָּם וְהַצַּר לְגַבָּם / מִזֶּה אֶחָד וּמִזֶּה אֶחָד</p>

<br />
</blockquote>

<blockquote>
<p>מְחוֹקֵק צָעַק וְצָרַח / כִּי הַצַּר הֵצִיץ וְזָרַח</p>

<p>הֱשִׁיבוֹ הַךְ יָם וּרְקַע / וּנְטֵה מַטְּךָ וּתְקַע</p>

<br />
</blockquote>

<blockquote>
<p>כָּפַף יְהוּדָה וְנִכְנַס / וְאֵזוֹר חֵילוֹ שִׁנַּס</p>

<p>הַיָּם רָאָה גַּם נָס / מִפְּנֵי גַעֲרַת אֶחָד</p>

<br />
</blockquote>

<blockquote>
<p>פָּשׁוּ אוֹפַן וְגַלְּגַּל / לִרְדֹּף סְלוּלֵי מַעְגָּל</p>

<p>וַיְכַס עֲלֵיהֶם הַגַּל / לֹא נִשְׁאַר מֵהֶם עַד אֶחָד</p>

<br />
</blockquote>

<blockquote>
<p>רוֹאֶה חֲנֵסִים וְגִוְיָם / מֵתִים עַל שְׂפַת הַיָּם</p>

<p>יֹאמַר אֵיפֹה אַיָּם / כִּפָּה וְאַגְמוֹן בְּיוֹם אֶחָד</p>

<br />
</blockquote>

<blockquote>
<p>יָעֲצוּ לְהַשְׁלִיךְ בְּמַיִם / נִשְׁלְחוּ בְּמֵימֵי תְהוֹמַיִם</p>

<p>שְׁפָטָם שׁוֹכֵן שָׁמַיִם / מִדָּה אַחַת וְקֶצֶב אֶחָד</p>

<br />
</blockquote>

<blockquote>
<p>מְצוּלוֹת יְדִידִים הִדְרִיכוּ / וְנַעֲלָם עַל צַר הִשְׁלִיכוּ</p>

<p>רוֹמְמוּ לָאֵל וְהִמְלִיכוּ / יְיָ אֶחָד וּשְׁמוֹ אֶחָד.</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/23834">https://benyehuda.org/read/23834</a></div></body></html>