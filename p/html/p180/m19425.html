<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[זְרוֹעִי עַל בְּנוֹת יָמִים חֲשׂוּפָה]</title>
	<meta name="author" content="שלמה אבן גבירול"/>
</head>
<body>

<p>וקאל איצ֗א</p>

<br />

<blockquote>
<p>זְרוֹעִי עַל בְּנוֹת יָמִים חֲשׂוּפָה / וְחֶרֶב הַזְּמַן עָלַי שְׁלוּפָה</p>

<p>וְנִשְׁטַפְתִּי בְּשִׁבֹּלֶת יְגוֹנִים / וְהָיִיתִי כְּשִׁבֹּלֶת
שְׁדוּפָה</p>

<p>וְאֶדְאַג מִיְּגֹנוֹתַי וְאֶשֹּׁם / וְאֶשְׁאַף כִּי־שְׁאָפַנִי שְׁאִיפָה</p>

<p>וְיָמִים אַחֲרֵי יָמִים יְרוּצוּן / וְלֵילוֹת אַחֲרֵי לֵילוֹת חֲלִיפָה</p>

<p>וְאֶשְׁתָּאֶה בְעָבְרָם וַאֲיַחֵל / וְעוֹד לֹא־נִמְלְאָה מֵהֶם תְּקוּפָה</p>

<p>וּמָה אָגוּר זְמַנִּי עוֹד הֲיָמוּת / אֱנוֹשׁ מֵת אוֹ הֲיִנָּגֵף נְגִיפָה</p>

<p>לְפֵרוּד הַגְּבִיר אַגִּיר וְאֶעְרֹף / דְּמָעוֹת כַּעֲרֹף יָדָיו עֲרִיפָה</p>

<p>אֲשֶׁר פָּרַח עֲלֵי־אֶרֶץ שְׁמָמָה / כְּצִיץ פָּרַח עֲלֵי־גֶפֶן קְטוּפָה</p>

<p>אֲשֶׁר הֵרִים יְמִין חֶסֶד בְּחַסְדּוֹ / וְגַם־הֵנִיף יְדֵי צֶדֶק תְּנוּפָה</p>

<p>עֲדֵי כִי־יָעֲטוּ יָמִים כְּבוֹדוֹ / וְצָנַף הַזְּמַן הוֹדוֹ צְנֵפָה</p>

<p>נְדִיב רוּחַ וְכָרוּחַ יְרַחֵף / וְכַבָּרָק אֲשֶׁר אֵין־לוֹ שְׁזִיפָה</p>

<p>וְכַשֶּׁמֶשׁ בְּאַפְסֵי הַקְּצָוֹת / אֲשֶׁר תָּאִיר לְכָל־עַיִן מְעִיפָה</p>

<p>אֲשֶׁר כַּפּוֹ תְּחַבֵּר הַנְּדָבוֹת / בְּמַתַּת אַחֲרֵי מַתַּת רְצוּפָה</p>

<p>וְשָׁת חַיִל נְתָן־חַיִל וְרָאָה / יְקָר נַפְשׁוֹ הֱיוֹת נַפְשׁוֹ כְפוּפָה</p>

<p>וְאִם־יָדוֹ תְּפַזֵּר הַחֲסָדִים / הֲלֹא נַפְשׁוֹ תְּאַסֵּף חֵן אֲסֵפָה</p>

<p>בְּפִתְחוֹ אֹֽצְרוֹת מַתָּן יְמַהֵר / כְּמָטָר אַחֲרֵי סַעַר וְסוּפָה</p>

<p>וְאִם־יִכְאַב לְנִקְשֵׁה יוֹם כְּאִלּוּ / נְתֹן חֵילוֹ לְמַכְאֹבוֹ תְרוּפָה</p>

<p>וְעֵת יָשִׂישׂ לְבָבוֹ סִיס יְעוֹפֵף / כְּמוֹ עֵת יֶאֱנַף תֵּבֵל אֲנֵפָה</p>

<p>וְשָׁלַח מַעְיְנֵי יֶשַׁע וְאוּלָם / לְאַט אַל־תִּשְׁטְפֵנִי בָם שְׁטִיפָה</p>

<p>הֲתִדְרֹשׁ לַעֲלוֹת עוֹד בַּתְּהִלָּה / וּמִמָּרוֹם לְךָ פֹנָה וְצֹפָה</p>

<p>וְעָלִיתָ עֲלֵי תֵבֵל כְּאִלּוּ / נְתָנָהּ אֵל לְךָ שִׁפְחָה חֲרוּפָה.</p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/19425">https://benyehuda.org/read/19425</a></div></body></html>