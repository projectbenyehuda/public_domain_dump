<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>שׁוֹכֵן עַד מֵאָז נִשְׂגָּב</title>
	<meta name="author" content="שלמה אבן גבירול"/>
</head>
<body>

<blockquote>
<br />
</blockquote>

<blockquote>
<p>מַלְכוּתְךָ מַלְכוּת כָּל עוֹלָמִים</p>

<p>שׁוֹכֵן עַד מֵאָז נִשְׂגָּב לְבַדּוֹ / שֵׁם מַלְכוּתוֹ מְיֻחָד וְאֵין שֵׁנִי לְצִדּוֹ</p>

<p>שִׁכְלֵל עוֹלָמוֹ מֵאוֹר לְבוּשׁ מַדּוֹ / בִּשְׁלֹשָׁה סְפָרִים נֶחְתָּמִים</p>

<p>לַעֲצַת אָמוֹן נִכְסַף נִכְסוֹף / לַהֲקַת עֶשֶׂר סְפִירוֹת יָזַם לַחְשֹׂף</p>

<p>לִבְלֵר כְּנֶגְדָּם עֲשָׂרָה בְאֵין סוֹף / וְחָמֵשׁ בְּחָמֵשׁ מְהֻסְכָּמִים</p>

<p>מֵבִין סוֹדָם יִבָּהֵל וְיִפְחָד / מֵהֶם יַשְׂכִּיל כִּי הַיּוֹצֵר מְיֻחָד</p>

<p>מָה אַתָּה סוֹפֵר לִפְנֵי אֶחָד / וְהוּא רֹאשׁ לְכָל רֹאשׁ וְרָם עַל כָּל רָמִים</p>

<p>הֲכִי עֶשֶׂר הֵם אֲחוּזוֹת בְּמָצוֹר / הַמַּשְׂכִּיל בָּהֶם יֵדַע וְיָצוֹר</p>

<p>הוּא הַיּוֹצֵר אֲשְֶׁר בָּם יַעֲצֹר / וְעֵדָיו גְּלוּיִים וּמְפֻרְסָמִים</p>

<p>הֵן בְּאוֹתִיּוֹת עֶשְׂרִים וּשְׁתַּיִם / הִגְבִּיל אֵשׁ לְמַעְלָה וּלְמַטָּה מַיִם</p>

<p>הִבְּדִילָם בְּרוּחַ חֹק מַכְרִיעַ בֵּינְתַיִם / וּשְׁנֵים עָשָׂר מַזָּלוֹת בַּמְּרוֹמִים</p>

<p>קִיַּם מֵאַיִן יֵשׁ וְיָצַר מֶמֶשׁ מִתֹּהוּ / קִיֵּם עַמּוּדִים גְּדוֹלִים מֵאֵין כָּמוֹהוּ</p>

<p>קָבַע בְּתוֹךְ קַו יָרֹק אַבְנֵי בֹהוּ / וּמֵהֶם יוֹצְאִים מֵימֵי תְהוֹמִים</p>

<p>טָבַע שֵׁשׁ קְצָווֹת חֲתוּמִים בִּשְׁמוֹ / טִלְטֵל אֵשׁ מִמַּיִם בְּתָקְפּוֹ וְעַצְמוֹ</p>

<p>טִכֵּס בָּם כִּסְאוֹ וּצְבָא מְרוֹמוֹ / לְאוֹתוֹת וּלְמוֹעֲדִים וּלְיָמִים</p>

<p>נִשָּׂא עַל כֹּל שְׁמוֹ אֲשֶׁר שָׁת בַּכֹּל / נִתְלָה עוֹלָם בְּיָדוֹ כְאֶשְׁכֹּל</p>

<p>נִשְׂגָּב מִמָּקוֹם וְהוּא מָקוֹם לַכֹּל כִּי בְיָהּ יְיָ צוּר עוֹלָמִים</p>

<p>בְּרוּחַ מָרוֹם אֲשֶׁר שָׁת כִּסְאוֹ נָכוֹן / בּוֹ כְּבוֹד מַלְכוּתוֹ מֵאָז יִשְׁכֹּן</p>

<p>בְּכֵן מוֹשֵׁל בַּכֹּל וְתִיכוֹן / הוּא רוּחַ אֱלֹהִים חַי הָעוֹלָמִים</p>

<p>רָם עַל כֹּל וּמֵהַכֹּל תַּקִּיף / רוֹאֶה הַכֹּל וְעַל הַכֹּל מַשְׁקִיף</p>

<p>רוֹדֶה בַכֹּל וְעַל הַכֹּל מַקִּיף / וְכָל הַיְּצוּרִים בִּשְׁמוֹ קַיָּמִים</p>

<p>יוֹצֵר הַכֹּל בְּמַאֲמָר בְּלִי פֶגַע / יָחִיד מַנְהִיג הַכֹּל כְּרֶגַע</p>

<p>יָהּ סוֹבֵל הַכֹּל בְּלִי יֶגַע / לוֹכֵד בְּעָרְמָם חֲכָמִים</p>

<p>הוּא הַמְּגַלְגֵּל אֲפֻדַּת שְׁחָקִים / הוּא הַתּוֹלֶה אֲגֻדַּת אֲרָקִים</p>

<p>הוּא הָאוֹמֵר יְהִי כֵן וְיָקִים / וְיוֹצִיא לָאוֹר כָּל תַּעֲלוּמִים</p>

<p>וְהוּא אֲשֶׁר יַקְהִיל וְיַפְרִישׁ / וְהוּא אֲשֶׁר יַעֲשִׁיר וְיוֹרִישׁ</p>

<p>וְהוּא אֲשֶׁר יְפַצְפֵּץ וְיַקְרִישׁ / וְיַחְבִּיר תְּמוּנוֹת לַגְּלָמִים</p>

<p>דְּעוּ כִּי הוּא אֲשֶׁר יָאִיר וְיַאֲפִיל / וְהוּא אֲשֶׁר יָרִים וְיַשְׁפִּיל</p>

<p>וְהוּא אֲשֶׁר יִסְמֹךְ וְיַפִּיל / כָּל הֶהָרִים הָרָמִים</p>

<p>הוּא אֲשֶׁר יְמַלֵּא לַיְּצוּרִים סִפְקָם / הוּא אֲשֶׁר יַטְרִיפֵם לֶחֶם חֻקָּם</p>

<p>הוּא אֲשֶׁר יִתֵּן מַאֲכָלָם וּמַשְׁקָם / הוּא אֲשֶׁר יוֹרִיד הַגְּשָׁמִים</p>

<p>הוּא אֲשֶׁר יחַיֶּה מְתֵי חֶלֶד / הוּא אֲשֶׁר יְכוֹנֵן גּוּף הַיֶּלֶד</p>

<p>הוּא אֲשֶׁר יִקְרֹם הַגֶּלֶד / הוּא אֲשֶׁר יְסוֹכֵךְ הָעֲצָמִים</p>

<p>הוּא אֲשֶׁר יִפַּח בַּגּוּף נְשָׁמָה / הוּא אֲשֶׁר יְכוֹנְנֵהוּ בְעָצְמָה</p>

<p>הוּא אֲשֶׁר יְשִׁיבֵהוּ לָאֲדָמָה / הוּא אֲשֶׁר יְעוֹרֵר נִרְדָּמִים.</p>
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/23675">https://benyehuda.org/read/23675</a></div></body></html>