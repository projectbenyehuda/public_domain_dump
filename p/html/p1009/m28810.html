<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אֲשֶׁר כִּפַּת שְׁחָקִים לוֹ עֲלִיָּה</title>
	<meta name="author" content="זכריה אלצ'אהרי"/>
</head>
<body>

<blockquote>
<br />
</blockquote>

<p><strong>לטבריה המעטירה</strong></p>

<blockquote>
<br />
</blockquote>

<blockquote>
<p>אֲשֶׁר כִּפַּת שְׁחָקִים לוֹ עֲלִיָּה / פְּלִיאוֹתָיו בְּכָל קַצְוֵי נְשִׁיָּה</p>

<p>שְׁבָחָיו לֹא יְכִילוּן מַלְאֲכֵי רוּם / וְאַף כִּי אִישׁ בְּאֶרֶץ מַאֲפֵלְיָה</p>

<p>וְהוּא בָחַר בְּיִשְׂרָאֵל סְגֻלָּה / וְנַפְשׁוֹתָם לְמֵאָז הִיא קְנוּיָה</p>

<p>וּמִתֵּבֵל אֱמֶת בָּחַר בְּצִיּוֹן / לְמוֹשָׁב לוֹ וְלֹא נָטַשׁ טְבֶרְיָה</p>

<p>בְּיַעַן הִיא לְמִקְדָּשׁוֹ תְּמוּרָה / בְּיוֹם הוּדַשׁ וְיוֹם הֻכַּת שְׁאִיָּה</p>

<p>וְסַנְהֶדְרִין הֲלֹא גָלוּ לְתוֹכָהּ / וּמִתּוֹכָהּ לְמַכָּתִי רְטִיָּה</p>

<p>אֲרוּכָתָהּ אֱמֶת עָלְתָה וּמַרְפֵּא / לְחֶלְאָתָהּ כְּמֵאָז הִיא בְנוּיָה</p>

<p>עֲלֵי יַד הַחֲסִידִים הַקְּדוֹשִׁים / אֲשֶׁר עָמְדוּ לְסוֹעֵרָה עֲנִיָּה</p>

<p>וְהַכֹּהֵן שְׁמוּאֵל הוּא נְגִידָם / וְהַלֵּוִי וְגַם מֹשֶׁה גְדַלְיָה</p>

<p>וְאַבְרָהָם מְשֻׁלָּשִׁים שְׁמוֹתָיו / אֲשֶׁר שָׁלְחוּ לְכַוָּנָה רְצוּיָה</p>

<p>אֲשֶׁר הָפְכוּ נְאוֹת מִדְבָּר לְעֵדֶן / וְגַן בִּיתָן אֲשֶׁר הָיָה לְצִיָּה</p>

<p>צְמָחִים יָבְשׁוּ לוּלֵא זְרָמָם / לְגֶפֶן אֵל בְּאַרְבַּע הִיא זְרוּיָה</p>

<p>וְהוֹמִיָּה בְּגָלוּתָהּ וְדָמְתָה / כְּקִיר נָטוּי וְגָדֵר הַדְּחוּיָה</p>

<p>אֲצִילֶיהָ לְאַכְזָרִים מְסוּרִים / וְשׁוֹעֶיהָ בְּיַד אֻמָּה בְזוּיָה</p>

<p>וְלוּלֵא קִדְּמוּ אוֹתָהּ גְּאוֹנִים / כְּחָכְמָתָם אֲזַי הָיְתָה כְּעוֹטְיָה</p>

<p>וְלֹא בִינָה וְלֹא הַשְׂכֵּל בְּקִרְבָּהּ / וְאֵין דַּעַת וְאֵין חָכְמָה מְצוּיָה</p>

<p>וְהוֹסִיפוּ לְהָאִיר אֶת נְתִיבָהּ / מְתֵי שֵׂכֶל בְּכָל חֶמְדַּת שְׂכִיָּה</p>

<p>בְּהַדְפִּיסָם לְסִפְרֵי הַתְּבוּנָה / עֲדֵי שָׁבָה לְעֵין הַכֹּל גְּלוּיָה</p>

<p>בְּעֵט בַּרְזֶל וְעוֹפֶרֶת חֲקוּקִים / מְלֶאכֶת בִּין בְּתַחְבּוּלוֹת עֲשׂוּיָה</p>

<p>עֲדֵי אָמַר חֲסַר הַלֵּב לְדַעְתּוֹ / וּמִי יִתֵּן בְּלֵב הַיָּם אֳנִיָּה</p>

<p>וְלֹא יָדַע בְּחָכְמַת הָאֱלֹהִים / אֲשֶׁר הִקְדִּים לְנַחֵם הַשְּׁבוּיָה</p>

<p>עֲדֵי קָרְאָה לְמוֹנֶיהָ בְּגָרוֹן / דְּעוּ חֶלְקִי עֲדֵי כוֹסִי רְוָיָה</p>

<p>וְלָאָמָה מְשַׂחֶקֶת בְּכָל עֵת / וּמַה דּוֹדֵךְ וּמָה אִמֵּךְ לְבִיָּא</p>

<p>וְאֵל יַעֲנֶה בְּחִישׁ קוּמִי וְאוֹרִי / הֲלֹא זָרַח כְּבוֹד אוֹרֵךְ צְבִיָּה.</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/28810">https://benyehuda.org/read/28810</a></div></body></html>