<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>כלנו, אנו בארץ ישראל והעם העברי בגולה, חייבם להודות לדר' קלוזנר</title>
	<meta name="author" content="ישעיהו קרניאל"/>
</head>
<body>

<p>5.12.1920</p>

<p>שבא מחו&#8220;ל ויגלה לפנינו את כל הנפלאות שבפעולות ועד הצירים.
מכיון שהדר' הנכבד איננו תלוי ב&#8221;ועד הצירים&quot; ואין הוא מוכרח &#8220;למצוא חן&#8221;
בעינ מר אוסישקין וחבריו, סקירתו ההגיונית העמוקה והמדינית על &#8220;חשבונו של
ועד הצירים&#8221; החשב ל&#8220;דוקמנט היסתורי&#8221; שיזעזע בטח את לב כל הקהל העברי.
אשרינו שזכינו לאדם כזה שרזי &#8220;ועד הצירים&#8221; נהירין לו וגלויים לפניו. והודות
לו נודעו גם לנו דברים ש&#8220;ועד הצירים&#8221; בענותנותו הגדולה, הסתירם
ממנו.</p>

<p>ובכן רבותי הבה נתשחוה ל&#8220;ועד הצירים&#8221; שנלחם בכל ממשלות
האומות, שעמדו מוכנית לחטף מאתנו את הפקידים המומחים שממלאים עכשיו את
משריד ה&#8220;מיניסטריון&#8221; שלנו. מלחמה כבדה ומסוכנה&#8230; ו&#8220;ועד הצירים&#8221; נצח. תודה
לאל יש לנו פקידים שיושבים הם אתנו לבטח, מוכנים ל&#8220;תכניות רחבות של בנין&#8221;,
פקידים שלהם &#8220;נצטרך אז מאד&#8221;. ונצחון זה עלה לנו בהוצאות פעוטות&#8230; רק בשמנה
למאה ממה <u>שמוציא &#8220;ועד הצירים</u>&#8221; בכל עבודותיו. וראו נא מה ביני ובין
חמי, כל &#8220;מועד צבורי אחר&#8221;, מוציא שמנת למאה לפקידים העובדים, העוסקים
בעניני המוסד, אבל &#8220;ועד הצירים&#8221; אינו מסתפק בדבר שבלנוי כזה, אלא אצלו
מוציאים שמנה למאה עברו פקידים, שאם ירצה השם, יעשו את עבודתם כשתהיינה לנו
תכניות רחבות ועצומות.</p>

<p>וחבל רק ש&#8220;ועד הצירים&#8221; מקמץ כל כך בפרוטות. מהראוי היה
שיכין לנו גם פקידים אחרים. למשל: מצביאים, אמירי ים (הלא תדעו, ארץ
ישראל–ים ישראל) מקבצי מסי &#8220;סלע הישוב&#8221;, שומרים ל&#8220;יער הרצל&#8221;, מנהלים ומורי
דרך בעד התירים לדילב, וליערות הר הכרמל, וכו' וכו'.</p>

<p>מכיון ש&#8220;ועד הצירים&#8221; הוא &#8220;מניסטריון&#8221;, עליו לדאוג לכל, ולא
להסתפק בהכנת פקידים פעוטים; מה נעשה ביום שבו נהיה זקוקים לבוני
אניות־מלחמה למשל, האם באמת נפנה לליברפול, או לרוטרדם חלילה? והלא, &quot;דבר
כזה לא יעלה על לבו של שום בן־דעת!</p>

<p>המתחיל במצוה אומרים לו גמור.</p>

<p>*</p>

<p>מי יתנני סופר נכבד, ויכלתי למלאות עתון שלם בתשבוחות על
&#8220;חשבונו של ועד הצירים&#8221;, אבל אני &#8220;פליצו&#8221; מסכן, שעורך העתון איננו מרשה לי
יותר מכך וכך שורות, מפחד הפרוטות הארורות, שהוא מוכרח לשלם לי בעדן&#8230;
ולכן אסתפק להזכיר רק מעט מהנפלאות של ה&#8220;מינסטריון&#8221; שלנו, כלכם הרגשתם
במחסור הנורא של דירות בירושלים, וכלכם התפלאתם למצא שפתאם נתמעט המחסור
הזה. לא כן? ובכן הודות לדר' קלוזנר, נודע לנו עכשיו מי גרם לנס הזה. שמעו:
&#8220;תקן ועד הצירים י&#8221;א בתים ובית כנסת&quot; – ועל ידי כך נתמעט קצת המחסור
בדירות, שהיה קשה בשנה שעברה הרבה יותר&quot;.</p>

<p>ועוד הרבה יותר יגדל הנס בעיניכם אם תעמדו לחשב, שבשנה זו
יש לנו יותר פקידים, והרבה יותר סופרים נכבדים הנלחמים ב&#8220;זרזירי העט&#8221;, ובכל
זאת &#8220;נתמעט קצת המחסור&#8221;.</p>

<p>אכן &#8220;מיניסרטיון&#8221; יוכל לחולל נפלאות.</p>

<p>*</p>

<p>עד היום חשבתם שתפקידה של &#8220;המחלקה לחקלאות, שעל יד ועד
הצירים&#8221; הוא לברא &#8220;דפיציטים&#8221; בקבוצות. בא דר' קלוזנר ומגלה לכם את טעותכם.
בתוך תקצבי ה&#8220;דפיציטים&#8221; נכנס גם התקציב &#8220;לעזרה אגרונומית למושבות&#8221; – עיני
נמלאות דמעות הערצה, בשעה שאני חושב שעזרה זו נעשית בצנעה כל כך גדולה.
שהמושבות לא הרגישו כלל &#8220;בעזרה האגרונימית&#8221; שנתנה להן&#8230; עד הרגע שבא הד&quot;ר
הנכבד ויגלה לנו את הסוד&#8230; כמה גדל נשמה יש בדבר – ימין נותנת ושמאל אינה
מרגישה שמקבלת&#8230;</p>

<p>ואם מעט הוא בעיניכם הדבר הזה, הנה נודע לנו פתאם מקור כל
הגרעונות שהאשימו בהם עד כה את הקבוצות. &#8220;ועד הצירים&#8221; פרסם גם &#8220;עליונים
(סליחה! עלונים) של הוראות מעשיות בחקלאות&#8221;. והלא ידוע הוא שפרסום זה עולה
בהון עצום, מחירי בגדים עלו עלו.. ומה היינו עושים לו היה על &#8220;ועד הצירים&#8221;
לדאג גם לתחתונים; רחמנא ליצלן.</p>

<p>*</p>

<p>העיקר הוא ש&#8220;ועד הצירים&#8221; יודעת את ערך &#8220;גרעון על גרעון&#8221; –
ודר' קלוזנר למד לקח זה ממנו. ולכן הוא וידידיו אשר ב&#8220;ועד הצירים&#8221; מבינים,
שכל המושבות ה&#8220;פינסקיות&#8221; אינן לא גרעון ולא חשבון, ואת הכל צריך לברא מחדש.
אפילו עצי־תאנים שנטעו אותם במושבות הרעות אסור להזכירם. והזמן דוחק,
דוחק&#8230; והמכוניות רק שלשים קילומטר לשעה נוסעות, והדר' עמוק בעריכת ירחון
וכתיבת &#8220;תהלים&#8221;&#8230;</p>

<p>ולכן אמר העכו&quot;ם ליבניץ, הכל טוב, בטוב שבעולמים.</p>

<p>למנצח מזמור למנחם מגדיל.</p>

<p>*</p>

<p>העורך נועד בי. ידידי, סכום שורותי נמלא. ואני, הרי רציתי
לספר לכם כ&quot;כ ענינים על אדות &#8220;סטינקארי&#8221; הלא שמעתם בודאי על אדות
&#8220;סטינקארי&#8221; הגבור. אחרי הרבה תחבולות הצלחתי להתגנב לאולם הראי־נע, ושם
במשך חמש שעות רצופות חייתי רגעים של תקוה ויאוש.. &#8220;סטינקארי&#8221; נתפש, הוא
נמלט, צוחק למשטרה, הוא קורא עתון מצויר&#8230; הוא.. העורך חטף את קסת הדיו&#8230;
אבל להתראות בשבוע הבא.</p>

<p>עזמַות</p>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/25749">https://benyehuda.org/read/25749</a></div></body></html>