<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[אֲחִי מוּסָר]</title>
	<meta name="author" content="שמואל הנגיד"/>
</head>
<body>

<p>ולמה וקף אבי אעזה אללה עלי אלאביאת אלמתקדמה אלדכר כתב אליה</p>

<p>וכאשר קרא אבי, יוקירהו האל, את הבתים הנ&quot;ל כתב אליו</p>

<br>

<blockquote>
<p>אֲחִי מוּסָר  / וּבַר תּוֹרָה! / לְךָ שִׂמְחָה, / לְךָ אוֹרָה,</p>

<p>לְךָ ישֶׁר, / לְמַעַן כִּי /  נְתִיבָתָךְ  /  מְיֻשָּׁרָה,</p>

<p>וּמִכָּל מוּם /  יְחִידָתָךְ /  כְּמוֹ סַפִּיר /  מְטֹהָרָה,</p>

<p>וְאַתְּ נִבְחָר /  וְטוֹב מִכָּל /  מְלֶאכֶת אֵל  / אֲשֶׁר בָּרָא!</p>

<p>הֲבִינֵנִי / עֲלֵי מַה זֶּה / וּמָה זֶּה רוּ– / חֲךָ סָרָה,         [5]</p>

<p>וְאֵיךְ יֵרַךְ /   לְבָבֶךָ / וְתִתְרַפֶּה  /  בְּיוֹם צָרָה,</p>

<p>וְאֵיכָה מִ–  / פְּנֵי רָעַת  /  זְמַן קַצְתָּ, /  וְאֵיךְ תִּירָא</p>

<p>בְּשׂוּמוֹ חֵץ  /  עֲלֵי יֶתֶר  /  וְהִצִּיבָךְ /  לְמַטָּרָה,</p>

<p>כְּאִילּוּ אַתְּ /  הֲלִינוֹתָ  /  בְּנֵי עַמָּךְ  / בְּתַבְעֵרָה,</p>

<p>וְאַתְ קַמְתָּ /   וְרִיבוֹתָ /  עֲלֵי משֶׁה  / בְמֵי מָרָה,     [10]</p>

<p>וְיִפִּיתָ / לְיִשְׂרָאֵל /  לְהָמִיר אֵל /  בְּבֶן פָּרָה,</p>

<p>וְצִוִּיתָ / בְּנֵי אַהְרֹן /  לְהַמְרוֹתוֹ  / בְּאֵשׁ זָרָה,</p>

<p>וּמָשַׁלְתָּ, / כְּמוֹ יָבִין, /  בְּחֹזֶק יָד /  וּבִגְבוּרָה,</p>

<p>וּמָאַסְתָּ / בְּבָרָק בֶּן /  אֲבִינֹעַם  /  וּבִדְבוֹרָה,</p>

<p>וְסָפַחְתָּ / נְבִיאֵי דָן /  בְּכִכָּרוֹת  /  וּבַאְגוֹרָה,        [15]</p>

<p>וּמֵאַנְתָּ / לְאַדֵּם רֹאשׁ / נְבִיא שֹׁמְרוֹן / בְּחַבּוּרָה,</p>

<p>וְיִשַּׁרְתָּ / שְׁנֹא דוֹדִים / בְּעֵין סָרָה / וְסוֹרֵרָה,</p>

<p>וּפִזַּרְתָּ / לְבֶן עָפְרַת  / לְבָנוֹן מֹר /  אֲשֶׁר אָרָה,</p>

<p>וְהִכִּיתוֹ, / לְהָרְגוֹ אֶת / בְּנֵי אָדָם  /  בְּחֵץ יָרָה,</p>

<p>וְשַׂמְתָּ עַל  /  צְבִי, הֵמִית / צְבִי, כֹּפֶר  / וְכַפָּרָה,         [20]</p>

<p>וְלֹא חַשְׁתָּ, /  בְּהִקָּבֵץ /  יְדִידִים, לַ– / עֲנוֹת שִׁירָה,</p>

<p>וְלֹא חַלְתָּ, /   בְּיוֹם פֵּרוּד /  מְיֻדָּעִים,  /  כְּמַבְכִּירָה,</p>

<p>וְלֹא תַרְתָּ  /  לְמֵרֵעִים  /  מְקוֹם מָלוֹן / וּבֵית דִּירָה!</p>

<p>דְּעֶה כִּי הַ– /  זְמַן אֵשֶׁת  / נְעוּרִים לָךְ / מְעֻבָּרָה,</p>

<p>וְלֹא תֵּדַע  /  אֲשֶׁר תֵּלֵד /  בְּיוֹם מָחָר/  לְךָ הָרָה!         [25]</p>

<p>בְּטַח בָּאֵל /  וּבִידִידָךְ /  כְּמוֹ נַפְשָׁךְ, / וְהָמִּירָה,</p>

<p>&#8216;הֲנָּחָתִי / כְּעָב עָבְרָה /  וְאַנְחָתִי /  מְשֻׁמָּרָה&#8217;</p>

<p>בְּ&#8217;אַנְחָתִי  /  כְּטַל הוֹלֵךְ /  וְעַל בֵּיתִי /  פְּאֵר קֵרָה'.</p>

<p>אֲנִי אַשְכִּי– /  חֲךָ רָעַת /  זְמַן, עָנָה  / בְּךָ סָרָה,</p>

<p>וְאִם &#8216;כַּיָם /  שְׁטַפְתִּיךָ&#8217;  / בְּאַהְבָה לֹא / מְסֻּתָּרָה –     [30]</p>

<p>כְּיָם אֶשָּׂא /  לְךָ טוֹבָה,  / תְהִי לַדּוֹר /  מְסֻפָּרָה,</p>

<p>וְתָפִיחַ, / בְּהִזָכֵר, /   פְּעֻלָּתִי, / כְּאַזְכָּרָה,</p>

<p>וְלֹא &#8216;תָמוּת /  בְּצִמָּאוֹן  /  בְּתוֹךְ צָרָה / וּבַצָּרָה&#8217;,</p>

<p>וְאִם יִכְרֶה /  זְמַנָּךְ בּוֹר  / לְךָ – יִפֹּל /  בְּבוֹר כָּרָה,</p>

<p>וְאִם יִדְרֹךְ /  נְתִיב בֵּיתָךְ – / בְּרֹאשׁוֹ אֶדְ– / רְכָה פוּרָה,     [35]</p>

<p>וְאֶעְשֵׂהוּ / לְךָ כַדָּת  /  וְכַהֹגֶן / וְכַשּׁוּרָה,</p>

<p>וְיִתְלַבֵּן / לְךָ, אַחַר /  אֲשֶׁר הָיָה /  כְּפִי כִירָה,</p>

<p>וְיִישַׁן מִ–  /  לְּהָרַע לָךְ /  כְּעָיֵף אוֹ /  כְּשִׁכּוֹרָה,</p>

<p>וְתַעַשׂ לוֹ / אֲשֶׁר תַּחְפֹּץ / וְתִשְׂחַק בּוֹ / כְּצִפּוֹרָה</p>

<p>וְאִם תָּמְהוּ  / בְּנֵי אָדָם  / בְּהַמְתִּיקִי  / לְךָ מָרָה –     [40]</p>

<p>חֲכָמִים יַ–  / עֲנוּ: מָה זֹּאת / וּמָה נִּפְלָא  / וּמָה נּוֹרָא</p>

<p>עֲלֵי דָוִד / לְהִתְעוֹרֵר  / וְלָקַחַת  /  בְּיַד עִירָא!
<br> </p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/4322">https://benyehuda.org/read/4322</a></div></body></html>