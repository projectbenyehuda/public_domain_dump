<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>יֵרָצֶה חִין שַׁוְעִי</title>
	<meta name="author" content="אברהם אבן עזרא"/>
</head>
<body>

<p>סליחה</p>

<blockquote>
<br />

<p>יֵרָצֶה חִין שַׁוְעִי / בְּעַד עַם נִקְרָא סְגֻלָּה,</p>
</blockquote>

<blockquote>
<p>וְיָחִישׁ קֵץ גְּאֻלָּתִי / עֲבוּר יְשֵׁנֵי מַכְפֵּלָה,</p>
</blockquote>

<blockquote>
<p>וִיקֻבְּצוּ נְפוּצָיו / יַחַד, בְּשִׂמְחָה וְגִילָה,</p>
</blockquote>

<blockquote>
<p>אֶל הַמָּקוֹם אֲשֶׁר הָיָה / שָׁם אָהֳלֹה בַּתְּחִלָּה.</p>

<br />

<p>אֶבְיוֹנִים אֲשֶׁר דָּפְקוּ / דְּלָתֶיךָ, אֵל נוֹרָא –</p>
</blockquote>

<blockquote>
<p>לְשַׁוְעָתָם הַקְשִׁיבָה / בְּעָמְדָם בְּרוּחַ שְׁבוּרָה,</p>
</blockquote>

<blockquote>
<p>וְרִנּוּן שִׂיחָם יִכּוֹן / בְּאַפֶּיךָ כִּקְטוֹרָה,</p>
</blockquote>

<blockquote>
<p>כִּי בְעֻזְּךָ בָּטָחוּ / וְשִׁמְךָ עֲלֵיהֶם נִקְרָא,</p>
</blockquote>

<blockquote>
<p>יוֹם הִקְדִּימוּ עֲשִׂיָּה / וְהוֹדְךָ לָמוֹ נִגְלָה.</p>

<br />

<p>בִּיטָה מִמְרוֹמֶיךָ, / צוּר מֵישָׁרִים בּוֹטֶה,</p>
</blockquote>

<blockquote>
<p>כִּי לְשָׁבִים עָדֶיךָ, / יָהּ, חֶסֶד אַתְּ נוֹטֶה,</p>
</blockquote>

<blockquote>
<p>וּלְזַךְ תְּשַׁלֵּם כְּצִדְקוֹ / וּכְפִי מִרְיוֹ לְשׁוֹטֶה;</p>
</blockquote>

<blockquote>
<p>חִישׁ יֶשַׁע אֲהוּבֶיךָ, / אֵפוֹד גֵּאוּת עוֹטֶה,</p>
</blockquote>

<blockquote>
<p>כְּיוֹם בּוֹ חָזוּ עַל יָם / אֶת הַיָּד הַגְּדוֹלָה.</p>

<br />

<p>רִנּוּן שִׂיחַ פִּיהֶם – / כְּרֵיחַ נִיחוֹחֵיהֶם</p>
</blockquote>

<blockquote>
<p>שִׂימוֹ הַיּוֹם, וְעוּרָה / לְקַבֵּץ כָּל נִדְחֵיהֶם</p>
</blockquote>

<blockquote>
<p>מִכַּנְפוֹת הָאָרֶץ / בְּבוֹא יִנּוֹן מְשִׁיחֵהֶם;</p>
</blockquote>

<blockquote>
<p>וְיִכָּלְמוּ וְיֵבוֹשׁוּ / יַחַד מַדִּיחֵיהֶם,</p>
</blockquote>

<blockquote>
<p>וְאֶת גֹּדֶל פִּשְׁעֵיהֶם / הַשְׁלִיכָה לִמְצוּלָה.</p>

<br />

<p>הָאֵר נָא נְתִיבוֹתָם, / צוּר עֶזְרָם וּמָגִנָּם,</p>
</blockquote>

<blockquote>
<p>כִּי נֻדְּדוּ אֶת שְׁנָתָם / וְקִבְּצוּ בְּשִׁירָם הֲמוֹנָם,</p>
</blockquote>

<blockquote>
<p>וּמֵעֶרֶשׂ תְּנוּמָתָם / עָמְדוּ לְהַלֵּל לְקוֹנָם.</p>
</blockquote>

<blockquote>
<p>שְׁבֹר מוֹטוֹת עַבְדוּתָם / וַעֲשֵׂה בְחֶמְלָה רְצוֹנָם,</p>
</blockquote>

<blockquote>
<p>וְתָרוּם בְּעֻזְּךָ יְמִינָם / וִיבֻשָּׂרוּ מְחִילָה.</p>

<br />

<p>מְכוּרֵי בְלֹא הוֹן חִנָּם – / בְּלֹא כֶסֶף תִּגְאָלֵם,</p>
</blockquote>

<blockquote>
<p>וּבְקוֹל שִׂמְחָה וְשִׁירִים / לְבֵית מִקְדָּשָׁם תַּעֲלֵם,</p>
</blockquote>

<blockquote>
<p>וְרַב טוּבְךָ הַצָּפוּן – / בְּתוֹךְ צִיּוֹן תַּנְחִילֵם,</p>
</blockquote>

<blockquote>
<p>וְיֵשְׁבוּ שׁוֹקְטִים וּבוֹטְחִים / וְלָעַד לֹא תִגְאָלֵם,</p>
</blockquote>

<blockquote>
<p>וּמַכְלִימָם יִכָּלֵם / וְיַעֲטוּ מַעֲטֵה תְהִלָּה.</p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/19319">https://benyehuda.org/read/19319</a></div></body></html>