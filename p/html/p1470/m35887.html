<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אוֹנֵי פִטְרִי</title>
	<meta name="author" content="יניי"/>
</head>
<body>

<p>מא / שמות יב כט – ויהי בחצי הלילה</p>

<blockquote>
<br />
</blockquote>

<blockquote>
<br />
</blockquote>

<h2 id="א">א</h2>

<blockquote>
<p>אוֹנֵי פִטְרִי רַחֲמָתָיִם / בִּתַּקְתָּ בִּמְשׁוּלֵי חֲמוֹרוֹתָיִם</p>

<p>גָּדְלָךְ פָּסַע בִּינְתַּיִם / דֶּבֶר לְהַמְשִׁיל בֵּינוֹתָיִם.</p>

<br />
</blockquote>

<blockquote>
<p>הֵן רֶגַע יָמוּתוּ דִּבָּרְתָּ / וּגְאוֹנָם בַּדֶּבֶר הִדְבָּרְתָּ</p>

<p>זְרוֹעַ צַר בִּבְכוֹרָיו שָׁבָרְתָּ / חֲצוֹת לַיְלָה שָׁם עָבָרְתָּ.</p>

<br />
</blockquote>

<blockquote>
<p>טְמֵאִים זֶה בָּזֶה נִצִּיתָ / יְדִידִים זֶה לָּזֶה רִצִּיתָ</p>

<p>כָּל בְּכוֹר שֶׁהוּא כְּכִלָּיוֹן מִצִּיתָ / לַיְלָה כְּחוּט הַשַּׂעֲרָה בְּעֵת חָצִיתָ.</p>

<br />
</blockquote>

<blockquote>
<p>בְּיָד וּבְיָמִין תִּסְמְכֵנוּ / וּמִנֶּגֶף תְּחַסְּכֵנוּ / וּבְצֵל מָגִנָּךְ תְּגוֹנְנֵנוּ.</p>

<br />
</blockquote>

<h2 id="ב">ב</h2>

<blockquote>
<p>מֵתִים בְּכָל בַּיִת בְּנוֹף כְּנֶחֱנָקְנוּ / נַאֲקוֹת חֲלָלִים נָאָקוּ</p>

<p>סֻכְּרוּ וְלִבּוֹתָם נָמָקּוּ / עֻלְּפוּ וְרוּחוֹתָם נָבָקּוּ.</p>

<br />
</blockquote>

<blockquote>
<p>פְּגָרִים מֵתִים לָמוֹ עָשִׂיתָ / צוּרַת כָּל בְּכוֹר גַּם בְּמֵעֵיהֶם לֹא חַסְתָּ</p>

<p>קוּמִי לָךְ לִבְכוֹרָךְ שַׂחְתָּ / רָפוֹא וְנָגוֹף שָׁמָּה שַׂמְתָּ.</p>

<br />
</blockquote>

<blockquote>
<p>שׁוֹאָה וּמְשׁוֹאָה וּבֶהָלָה / שַׁמּוֹת וְשָׁאוֹן וְחַלְחָלָה</p>

<p>תָּקְפָה בָהֶם הַיְלָלָה / תִּמָּהוֹן קָמוּ וְיָצְאוּ בַלַּיְלָה.</p>

<br />
</blockquote>

<blockquote>
<p>שׁוֹאָה וּמְשׁוֹאָה / תַּפִּיל צַר לְשׁוּחָה / וְנִחְיֶה בְּגֶשֶׁם יְשׁוּעָה.</p>

<br />
</blockquote>

<h2 id="ג">ג</h2>

<blockquote>
<p>יִשָּׁמַע לֶאֱדוֹם כְּשֵׁמַע מִצְרָיִם / מַשָּׂא דוּמָה כְּמַשָּׂא מִצְרָיִם</p>

<p>נִפְרַעְתָּ מִפַּתְרוֹס בְּתַכְלִית מַכַּת עֲשִׂירִית / וּמֵאֱדוֹם תִּפָּרַע בְּתַכְלִית קֶרֶן עֲשִׂירִית.</p>

<br />
</blockquote>

<blockquote>
<p>יֵרְדוּ רְאֵמִים עִמָּם / בְּכוֹרֵי מַלְכוּת עַמָּם / מִזֵּר תַּעֲרִימָם / בְּאַף תַּחֲרִימָם</p>
</blockquote>

<blockquote>
<p>יֶשַׁע שָׁמוּר / הוּא לֵיל שִׁמּוּר / אָמַר שׁוֹמֵר אָתָא קֵץ אַשְׁמוּר.</p>

<br />
</blockquote>

<h2 id="ד">ד</h2>

<blockquote>
<p>לְיֵשַׁע עַמָּךְ בַּחֲצִי לַיִל יָצָאתָ / וּבְעֶצֶם הַיּוֹם אוֹתָם הוֹצֵאתָ</p>

<p>הַדָּן עַמּוֹ בַּיּוֹם וְעַמִּים בַּלָּיְלָה / כִּי לָךְ יוֹם אַף לָךְ לָיְלָה</p>

<p>לַיְלָה אֲשֶׁר בּוֹ נִפְדּוּ רִאשׁוֹנִים / שִׁמּוּרִים נַמְתָּ יְהִי לָאַחֲרוֹנִים</p>

<p>וּמַה שֶּׁהָיָה בָרִאשׁוֹנָה הוּא שֶׁיִּהְיֶה בָאַחֲרוֹנָה / כְּשֵׁמַע מִצְרַיִם תַּשְׁמִיעַ לְצוֹרִים</p>
</blockquote>

<blockquote>
<p>תִּצְמַח וְתִצְנַח / תִּצְלַח וְתִרְכַּב / תִּתְקַע וְתִתְקַף / תִּצְרַח וְתִצְוַח</p>
</blockquote>

<blockquote>
<p>עַל עַם נוֹרָא מָרוֹם וְקָדוֹשׁ.</p>

<br />
</blockquote>

<h2 id="ה">ה</h2>

<blockquote>
<p>אָז תֵּשַׁע מַכּוֹת הָיוּ אֲדוֹנִים קָשֶׁה / אֲשֶׁר בָּם סִכַּרְתָּ גּוֹי לִבּוֹ מַקְשֶׁה</p>

<p>בְּעַזּוּת מֶלֶךְ עַז הָיְתָה מַכַּת עֲשִׂירִית / אֲשֶׁר הִמְשַׁלְתָּ בְּנוֹגְשֵׂי בְנֵי נֻסָּה עֲשִׂירִית</p>

<p>גְּדִיעַת בְּכוֹרוֹת הָיְתָה תַכְלִיתָם / אֲשֶׁר שַׁתָּה אַפָּךְ עַל תַּבְלִיתָם</p>

<p>דַּנְתָּ לִפְנֵיהֶם אֶת אֱלֹהֵיהֶם / וְגַם צוּרָתָם הִפַּלְתָּ בְּאָהֳלֵיהֶם</p>

<p>הִכִּיתָ כָּל בְּכוֹר וְכָל רֹאשׁ מִשְׁפָּחָה / כָּל בְּכוֹר לְאִישׁ וְכָל בְּכוֹר לָאִשָּׁה</p>

<p>וּבְכוֹר לְכָל בְּהֵמָה וּבְכוֹר לְכָל דָּבָר / בַּבַּיִת וּבַחוּץ דֶּבֶר שַׁתָּה לְכָל דָּבָר</p>

<p>זַעַף וָנַחַת נִגְלֵיתָ נָגוֹף וְרָפוֹא / לִבְכוֹרֵי צַר נָגוֹף וְלִבְנָךְ בְּכוֹרָךְ רָפוֹא</p>

<p>חֲצוֹת לַיְלָה בְּכֵן יוֹדוּךָ מוֹדֶיךָ / עַל מִשְׁפְּטֵי צִדְקֶיךָ וְעַל צֶדֶק אוֹהֲבֶיךָ</p>

<p>טֶכֶס אֶצְבָּעָךְ עָשְׂתָה תֵּשַׁע מַכּוֹת / יָדָךְ עָשְׂתָה מַכַּת בְּכוֹרוֹת</p>

<p>יְמִין עֻזָּךְ טִבְּעָה צַר וַיְרוֹמְמוּךָ הַכֹּל / וּזְרוֹעַ קָדְשֶׁךָ תִּפְדֵּנוּ וְתָרוּם עַל כֹּל.</p>

<br />
</blockquote>

<h2 id="ז">ז</h2>

<blockquote>
<p>אָז רוֹב נִסִּים הִפְלֵאתָ           בַלָּיְלָה</p>

<p>בְּכָל אַשְׁמוּרוֹת זֶה           הַלָּיְלָה</p>

<p>גֵּר צֶדֶק נִצַּחְתָּ כְּנֶחֱלַק לוֹ           לָיְלָה</p>

<p>דַּנְתָּ מֶלֶךְ גְרָר בַּחֲלוֹם           הַלָּיְלָה</p>

<p>הִפְחַדְתָּ אֲרַמִּי בְאֶמֶשׁ           לָיְלָה</p>

<p>וְיִשְׂרָאֵל סָר אֶל מַלְאַךְ וְיָכָל לוֹ           בַּלָּיְלָה</p>

<p>זֶרַע בְּכוֹרֵי פַּתְרוֹס מָחַצְתָּ בַחֲצִי           לָיְלָה</p>

<p>חִלְחַלְתָּ מִדְיָן וַחֲבֵרָיו בִּצְלִיל לֶחֶם בַּחֲלוֹם           לָיְלָה</p>

<p>טִיסַת נְגִיד חֲרֹשֶׁת סִלִּיתָ בְּכוֹכְבֵי           לָיְלָה</p>

<p>יָעַץ מְחָרֵף לְנוֹפֵף יָד לְאִוּוּי וְהוֹבַשְׁתָּ פְגָרָיו           בַּלָּיְלָה</p>

<p>כָּרַע בֵּל וּמַצִּיבוֹ בְּאִישׁוֹן           לָיְלָה</p>

<p>לְאִישׁ חֲמוּדוֹת נִגְלָה רָז חֲזוּת           לָיְלָה</p>

<p>מִשְׁתַּכֵּר בִּכְלֵי קֹדֶשׁ נֶהֱרַג בּוֹ           בַּלָּיְלָה</p>

<p>נוֹשָׁע מִבּוֹר אֲרָיוֹת פּוֹתֵר חֲלוֹמוֹת           לָיְלָה</p>

<p>שִׂנְאָה נָטַר אֲגָנִי וְכָתַב סְפָרִים           בַּלָּיְלָה</p>

<p>עוֹרַרְתָּ נִצְחָךְ עָלָיו בְּנֶדֶר שְׁנַת מֶלֶךְ           בַּלָּיְלָה</p>

<p>פּוּרָה תִדְרֹךְ כְּשׁוֹמֵר מַה           מִלָּיְלָה</p>

<p>צָרַח כְּשׁוֹמֵר וְנָם אָתָא בֹקֶר וְגַם           לָיְלָה</p>

<p>קָרֵב יוֹם אֲשֶׁר הוּא לֹא יוֹם וְלֹא           לָיְלָה</p>

<p>רָם הוֹדִיעַ כִּי לָךְ יוֹם וְגַם לָךְ           לָיְלָה</p>

<p>שׁוֹמְרִים הַפְקֵד לְעִירָךְ כָּל הַיּוֹם וְכָל           הַלָּיְלָה</p>

<p>תָּאִיר כְּאוֹר יוֹם חֲשֵׁכַת           לָיְלָה.</p>

<br />
</blockquote>

<h2 id="ח">ח</h2>

<blockquote>
<p>כִּי אֵין לְפָנֶיךָ לָיְלָה / וְהַכֹּל לְפָנֶיךָ יוֹם /
וְיוֹם לְיוֹם אֹמֶר יַבִּיעַ / וְלַיְלָה לְלַיְלָה דַעַת יוֹדִיעַ /
וְחֹשֶׁךְ לֹא יַחֲשִׁיךְ מִמָּךְ / וּנְהוֹרָה שְׁרֵי עִמָּךְ / בְּקָרִים
יַגִּידוּ חַסְדָּךְ / וְלֵילוֹת יְשַׁנֲנוּ אֱמוּנָתָךְ / וְשַׁחַר
וְנֹגַהּ וּבֹקֶר וְיוֹם וְצָהֳרָיִם וְעַרְבִית וְעֶרֶב וְנֶשֶׁף
וָלַיְלָה וְכָל עֵת וְעִדָּן וּזְמָן וָרֶגַע יַזְכִּירוּ נִסֵּי
פְלָאֶיךָ / וְאוֹתוֹת מוֹפְתֵי נִפְלְאוֹתֶיךָ / הַמְּחַדֵּשׁ יְשׁוּעוֹת
וּפוֹעֵל נוֹרָאוֹת / הַסּוֹפֵר יָמִים וּמוֹנֶה עִתִּים / וְיוֹמָךְ אֶלֶף
שָׁנִים / וּשְׁנוֹתֶיךָ לֹא יִתָּמּוּ / כִּי הַכֹּל בָּלֶה וְאַתָּה לֹא
בָלֶה / וְכַאֲשֶׁר אַתָּה הֵם מְשָׁרְתֶיךָ / אַתָּה חָי וְהֵם חַיִּים /
טָהוֹר וְהֵם טְהוֹרִים / קָדוֹשׁ וְהֵם קְדוֹשִׁים / וּקְדֻשָּׁה
לְקָדוֹשׁ מַקְדִּישִׁים וּמְשַׁלְּשִׁים כֹכ וקרא.</p>

<br />
</blockquote>

<h2 id="ט">ט</h2>

<blockquote>
<p>….ן לֵילוֹת בְּעִתּוֹתֵיהֶם וּבִזְמַנֵּיהֶם ל………..</p>
</blockquote>

<blockquote>
<p>קדוש קדוש קדוש / יי צבאות מלא כל הארץ כבודו.</p>
</blockquote>

<blockquote>
<p>קָדוֹשׁ מֵאַשְׁמֹרֶת בֹּקֶר / קָדוֹשׁ מִמַּחֲצִית הַלָּיְלָה / קָדוֹשׁ מֵעֲלִיַּת שַׁחַר</p>

<p>קָדוֹשׁ … כַּבָּרָק בְּאַשְׁמֹרֶת בֹּקֶר</p>

<p>קָדוֹשׁ טָבַח כָּל בְּכוֹר צַר רֶגַע….. [לָיְלָה]</p>

<p>[קָדוֹשׁ]….. לִבְנָךְ בְּכוֹרָךְ בַּעֲלִיַּת שַׁחַר.</p>

<br />
</blockquote>

<blockquote>
<p>מִמְּקוֹמוֹ הַטָּהוֹר……</p>

<p>מִמְּקוֹמוֹ הַקָּדוֹשׁ יָרַד לְמַעֲנֵנוּ בְמָקוֹם……</p>

<p>מִמְּקוֹמוֹ……………..</p>

<br />
</blockquote>

<blockquote>
<br />

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/35887">https://benyehuda.org/read/35887</a></div></body></html>