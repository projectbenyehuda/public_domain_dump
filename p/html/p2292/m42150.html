<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>יָדִיד חֲכַם</title>
	<meta name="author" content="סלימאן מנחם מני"/>
</head>
<body>

<p>תשובת שירתי מיצחק בו כֹבזא.</p>

<blockquote>
<br />
</blockquote>

<blockquote>
<p>יָדִיד חֲכַם לֵבָב / מֵעִיר קֹדֶשׁ תּוֹבַ״ב / הוּא מִבְּנֵי חוֹבָב / נוֹדָעִים בִּשְׁמוֹתָם</p>
</blockquote>

<blockquote>
<p>כְּלִיל הַמַּדָּעִים / חֲרוּזוֹ מַה נָּעִים / כְּיַלְדֵי שַׁעְשׁוּעִים / בְּחֵיקֵי אִמּוֹתָם</p>
</blockquote>

<blockquote>
<p>קְרָאתִיו חֲרוּזִים / כִּי מֹאזְנָיו נְלוֹזִים / הֵמָּה שׁוֹכְבִים הוֹזִים / לֹא הִטּוּ כַפּוֹתָם</p>
</blockquote>

<blockquote>
<p>אָמַר יוֹשֵׁב כִּסְאוֹת / מִי יָבִין שְׁגִיאוֹת / אָדוֹן בְּלִי רְאוֹת / נִלְכַּד בִּשְׁחִיתוֹתָם</p>
</blockquote>

<blockquote>
<p>וְגַם עַטוֹ הַדַּק / הִנֵּה הוּא לֹא צָדַק / וְאוֹתוֹ לֹא בָדַק / וְשָׂם עָלָיו חוֹתָם</p>
</blockquote>

<blockquote>
<p>הִנֵּה לְשׁוֹן אֵינוֹ / לֹא עָמַד בְּעֵינוֹ / בַּמִּקְרָא אֵינֶנּוּ / בְּכָל מְקוֹמוֹתָם</p>
</blockquote>

<blockquote>
<p>וּמִלּוֹת מַעְתִּיקִים / בַּעְלֵי צַחוֹת מַרְחִיקִים / וְאַף כִּי לְהָקִים / אוֹתָם בְּשִׁיר מִכְתָּם</p>
</blockquote>

<blockquote>
<p>שַׂר פִּיו נֶגְדִּי פָצָה / כִּי בִלְתִּי לְחוּצָה / תִּוָּשַׁע רְצוּצָה / וְאַתָּה עֲנִיתָם</p>
</blockquote>

<blockquote>
<p>תָּנוּעַ עִם בִּלְתִּי / יֵצְאוּ לְעֻמָּתִי / יִצְעֲקוּ לִקְרָאתִי / יוֹם שָׁלְפוּ חַרְבוֹתָם</p>
</blockquote>

<blockquote>
<p>לְבָבוֹת חֲמוּדוֹת / עָנִיתִי בִּכְבֵדוֹת / בְּצֶדֶק נוֹסָדוֹת / בִּמְקוֹם תַּחֲנוֹתָם</p>
</blockquote>

<blockquote>
<p>הֵן אֵינֶנּוּ אָחוֹת / לְבִלְתִּי בַלּוּחוֹת / וְזוֹ מִזּוֹ לוֹקְחוֹת / בִּרְצוֹן מְשָׁרְתָם</p>
</blockquote>

<blockquote>
<p>תָּנוּעַ רַעְיָתִי / בְּצֶדֶק אָמַרְתִּי / אֲנִי לֹא מָרִיתִי / עֲווֹנִי לֹא נֶחְתָּם</p>
</blockquote>

<blockquote>
<p>עֵדוּת נֶאֱמָנָה / גֶּפֶן רַעֲנַנָּה / וְזַיִת וּתְאֵנָה / בְּדַבֵּר אִישׁ יוֹתָם</p>
</blockquote>

<blockquote>
<p>בֵּין הַשּׁוֹפְטִים הוּבָא / דְּבָרוֹ לֹא נֶחְבָּא / דִּבְרָתוֹ כְתוּבָה / תַּצְהִיר בֵּין שׁוּרוֹתָם</p>
</blockquote>

<blockquote>
<p>שִׁירָתִי בְדִיצוֹת / קְרָא וּבְמוֹעֵצוֹת / וְהָבֵן בִמְלִיצוֹת / וּבֹא עַד תַּכְלִיתָם</p>
</blockquote>

<blockquote>
<p>וּבְעֵינְךָ חֵן אֶמְצָא / תָּשִׁיב לִי בְעֵצָה / בְּשִׁיר וּבִמְלִיצָה / עִם כָּל נְתִיבוֹתָם</p>
</blockquote>

<blockquote>
<p>בִּמְלִיצוֹת עֲרֵבוֹת / רָמוֹת וְנִשְׂגָּבוֹת / מֵהַצּוּר חֲצוּבוֹת / עֲמֻקָּה חִידָתָם</p>
</blockquote>

<blockquote>
<p>שִׂמְחָה וּשְׂשׂוֹנִים / לִידִיד אִישׁ אֱמוּנִים / וּבָנָיו נֶהֱנִים / יוֹשְׁבִים עַל כִּסְאוֹתָם.</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/42150">https://benyehuda.org/read/42150</a></div></body></html>