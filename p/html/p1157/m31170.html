<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>שֶׁבֶר עוֹלָמִים</title>
	<meta name="author" content="שמעון שמואל פרוג / יעקב קפלן"/>
</head>
<body>

<p>(תשעה באב)</p>

<p>(ירמיה ב' י&quot;ד).</p>

<br />

<h2 id="i">I</h2>

<blockquote>
<p>הוֹרִידָה, בֵּן יַקִּיר, דִּמְעָתְךָ עַל לֶחִי,</p>

<p>עוֹד דֵי לֹא בָכִינוּ לְפִיד־הָעוֹלָמִים.</p>

<p>אִם סוּפָה תַדְחֵנוּ מִדֶּחִי אֶל דֶּחִי</p>

<p>וּתְחוֹלֵל עֲנָנִים וּבְרָקִים וּרְעָמִים,</p>

<p>אִם פְּגָעִים עַל פְּגָעִים אֲיֻמִּים וְקָשִׁים</p>

<p>יָמִיטוּ עָלֵינוּ אֲסוֹנוֹת חֲדָשִׁים, –</p>

<p>בֵּן יַקִּיר, כָּל אֵלֶּה הַפְּגָעִים הַמָּרִים</p>

<p>אֶל פִּיד־הָעוֹלָמִים – כְּמֵימֵי הַנְּהָרִים</p>

<p>הַיָּמָּה אֶל עִמְקֵי תְהוֹם רַבָּה – יִנְהָרוּ:</p>

<p>כָּל הֹוָה בַּהֹוֶה וּבְדֹרוֹת עָבָרוּ</p>

<p>כָּל אָסוֹן הַצָּפוּי לְיָמִים יֻצָּרוּ, –</p>

<p>רַק פִּיד הָעוֹלָמִים רַק הוּא הַמּוֹלִידָם,</p>

<p>הוּא יוֹצְרָם הוּא בוֹרְאָם הוּא חוֹלֵל תַּפְקִידָם&#8230;</p>
</blockquote>

<blockquote>
<br />
</blockquote>

<h2 id="ii">II</h2>

<blockquote>
<p>יֵשׁ שְׁתַּיִם תַּנְחֻמוֹת: הֶעָנִי שְׂבַע־צָרָה,</p>

<p>עַל מִשְׁתֶּה וְשִׂמְחָה אֹרֵחַ לֹא־קָרוּא,</p>

<p>כִּי יָשְׁלַךְ לוֹ לֶחֶם אוֹ עֶצֶם נִשְׁבָּרָה</p>

<p>וְשָׂמַח בְּחֶלְקוֹ וּפָנָיו יִנְהָרוּ:</p>

<p>הֵן לִפְנֵי רְגָעִים גַּם זֹאת לוֹ חָסָרָה.</p>

<p>אֶל דַּלְתוֹת הָעֹנֶג בְּהֵיכְלֵי תִפְאָרָה</p>

<p>– שָׁם מְנוֹרוֹת הַמָּאוֹר הֵפִיצוּ נְהָרָה,</p>

<p>שָׁם קְרוּאִים עַלִּיזִים שִׁירֵיהֶם הִשְׁמִיעוּ</p>

<p>וּתְשׁוּאַת הוֹלֵלוֹת וּמְחוֹלוֹת מַחֲנָיִם</p>

<p>וּצְחֹק שׁוֹתֵי שִׁכּוֹר לָאֹזֶן הִגִּיעוּ –</p>

<p>יוֹם אֶתְמוֹל בִּתְחִינָּה זֶה נִגַּש פַּעֲמָיִם.</p>

<p>רָאָהוּ הַשּׁוֹעַ&#8230; וַיּוֹרֶה בְיָדָיו</p>

<p>וַיְמַהֲרוּ כְאֶחָד עֲדַת כָּל עֲבָדָיו&#8230;</p>

<p>וַיְגָרְשׁוּ&#8230; וַיֵּלֶךְ וּבִטְנוֹ חֲסֵרָה.</p>

<p>וּבְזָכְרוֹ יוֹם אֶתְמוֹל – בְּתַאֲוָה יְתֵרָה,</p>

<p>הוּא חוֹטֵף וְאוֹכֵל אֶת שְׂרִידֵי הַכֵּרָה&#8230;</p>

<p>וּבְשֵׁנָה עֲרֵבָה בַּלַּיְלָה יַרְגִּיעַ</p>

<p>בַּתִּקְוָה, כִּיִ מָחָר גַּם אָשְׁרוֹ יוֹפִיעַ&#8230;</p>

<p>וּלְעֵינָיו שֶׁעָתְקוּ – מַחֲנַיִם מַחֲנַיִם</p>

<p>חֶזְיוֹנוֹת תִּפְאָרָה יִנְהָרוּ&#8230;</p>

<br />
</blockquote>

<blockquote>
<p>         בְּנִי! הַתַּנְחוּמוֹת הַשְׁתַּיִם</p>

<p>         הָאֵלֶּה – גַּם לָנוּ נִשְׁאָרוּ.</p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/31170">https://benyehuda.org/read/31170</a></div></body></html>