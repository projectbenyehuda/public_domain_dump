<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[גְּבִירִי, בִּלְתְּךָ עֵינַי מְבַכִּים]</title>
	<meta name="author" content="משה אבן עזרא"/>
</head>
<body>

<blockquote>
<p>גְּבִירִי, בִּלְתְּךָ עֵינַי מְבַכִּים / וְעַל מִפְקָדְךָ דָמַי מְפַכִּים,</p>

<p>וְהַיָּמִים עֲלֵי צִדִּי צְנִינִים / וְהַלֵּילוֹת בְּרוֹאוֹתַי לְשִׂכִּים –</p>

<p>וְהָיוּ עִמְּךָ יָמַי נְעִימִים / וְלֹא הִתְעָרְבוּ קָשִׁים וְרַכִּים.</p>

<p>וּמִיּוֹם נוּדְךָ אָנוּד יְחִידִי / וּבֵינוֹת בּוֹעֲרִים מַעְרִיב וּמַשְׁכִּים,</p>

<p>עֲיָרִים מִבְּלִי מֶתֶג – וְסוּסִים / מְיֻזָּנִים בְּעֵינֵיהֶם וּמַשְׁכִּים.</p>

<p>אֲנִי עִמָּם כְּגֶבֶר בֵּין פְּרָאִים / וְשַׁחַל עִם עֲדַת קוֹפִים וְתֻכִּים.</p>

<p>וְלֹא אֶרְאֶה לְבַד פָּנִים זְעוּמִים, / וְלֹא אֶשְׁמַע לְבַד מִלִּים מְדַכִּים,</p>

<p>וְיוֹם שָׁלוֹם יְהַבִּיעוּ בְפִיהֶם – / פְּצָעִים הֵם צְפוּנֵיהֶם וּמַכִּים.</p>

<p>אֲפַת לִבִּי בְתוֹחֶלֶת – וְאֶרְאֶה: / בְּאֵין תִּקְוָה יְסוּפוּן הַמְחַכִּים!</p>

<p>וְכִמְעַט יִמְעֲדוּ רַגְלֵי זְמָמַי / בְשׁוּרִי כִּי לָרִיק לִבּוֹת מְזַכִּים.</p>

<p>וְלִי אֹמֶר לְמַשְׂכִּילִים מְסַכֵּל / וְלֵב מַעְרִים פְּתָיֵיהֶם וּמַחְכִּים,</p>

<p>דְּבָרִים יִכְשְׁרוּ לִפְנֵי מְלָכִים / וּבַל יִתְיַצְּבוּ לִפְנֵי חֲשֻׁכִּים.</p>

<p>וְאוּלַי אוֹרְךָ יָאִיר כְּקֶדֶם / וְלוּ יָצִיץ מְעַט מִן הַחֲרַכִּים!
<br> </p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/8108">https://benyehuda.org/read/8108</a></div></body></html>