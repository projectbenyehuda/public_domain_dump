<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>מְפַחֵד מִפְּנֵי עֲוֹנִי</title>
	<meta name="author" content="משה אבן עזרא"/>
</head>
<body>

<p>לנועם: מדי ימי ושני</p>

<br>

<blockquote>
<p>מְפַחֵד מִפְּנֵי עֲוֹנִי /   בָּאתִי וְעָטוּי אֵימָה</p>

<p>אוּלַי בְּמַר תַּחֲנוּנַי  /   אֲכַבֶּה יְקֹד הַחֵמָה</p>

<p>וְעַיִש תָּעִיד בְּפַנָי בְּלֵילִי,  / וְתַעַן כִּימָה</p>

<p>אִם אֶתֵּן שְׁנָת לְעֵינָי  / לְעַפְעַפַּי תְּנוּמָה:
<br><br />
מִבְּלִי עַיִן אֲצַפֶּה  /  חֶבְיוֹן תְּהִלָּתֶךָ</p>

<p>וְאֶתְיַצְּבָה עַל מִצְפֶּה  /  לִרְאוֹת נִפְלְאוֹתֶיךָ</p>

<p>וַאֲסַפֵּר וְאֵין לִי פֶה   /  עֹמֶק מַחְשְׁבוֹתֶיךָ _</p>

<p>וְיַד שִׂכְלִי יִתְרַפֶּה    /  בְּמַעֲשֵה אֶצְבְּעוֹתֶיךָ,</p>

<p>אַף לְלִבִּי מַרְפֵא   / בְּזָכְרִי נִפְלְאוֹתֶיךָ</p>

<p>כִּי מִמְּךָ סוֹד חָכְמָה  /  וְעִמְּךָ יְסוֹד הַנְּשָׁמָה:
<br><br />
שָׁמָיו מִבְּלִי מִלָּה  /  וְאַרְבַּעַת שָׁרָשָיו</p>

<p>יְעִידוּן כִּי אֵין תְּחִלָּה  /   לְשָׁנָה וְסוֹף חֳדָשָׁיו</p>

<p>וְכִי יֵשׁ תְּחִלָּה וְתִכְלָה  /  לִישָׁנָיו וַחֲדָשָׁיו?</p>

<p>וְתֵבֵל כֻּלָּה –   / וְהָעוֹלָם וַאֲנָשָׁיו</p>

<p>בְּמַלְאָכָיו יְשַׁו תָּהֳלָה /   וְלֹא יַאֲמִין בִּקְדוֹשָׁיו</p>

<p>וְאֵיךְ יִצְדַּק אֱנוֹשׁ רִמָּה /  עָפָר מִן הָאֲדָמָה?!
<br><br />
הִקְרִיב אִמְרֵי שֶׁפֶר   /  לִבִּי, וְשִׁירֵי תֻמָּה</p>

<p>וּמַחְשְׁבוֹת עָוֶל הֵפֵר  / לְהָשִׁיב אֶת הַחֵמָה</p>

<p>אַל נָא עָפָר וְאֵפֶר   /  יַעַל בְּמֹאזְנֵי מִרְמָה</p>

<p>וּלְעַם נְבָרִים יְכַפֵּר  / וְאִם הוּא הִרְבָּה אָשְׁמָה</p>

<p>כִּי לְקוֹל שֹׁקֵל וְסֹפֵר  /   לִבּוֹ יֶהְגֶּה אֵימָה</p>

<p>נָא הֶרֶף יוֹם נְקָמָה   /  וַעֲזֹב חֵמָה:</p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/5899">https://benyehuda.org/read/5899</a></div></body></html>