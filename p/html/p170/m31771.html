<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>הֶרֶף נְדֹד</title>
	<meta name="author" content="משה אבן עזרא"/>
</head>
<body>

<p>אל שלמה בן בתאת</p>

<blockquote>
<br />
</blockquote>

<blockquote>
<p>הֶרֶף נְדֹד, כִּי אֵין לְאֵל יָדֵנוּ, / חֶרֶף וְנִשְׂבַּע מִפְּנֵי דוֹדֵנוּ,</p>

<p>דַּי כִּי הֲדַפְתָּנוּ בְאֵיבָה מִגְּבוּל / בָּתֵי יְלָדֵינוּ וּמוֹלִידֵינוּ,</p>

<p>דַּי כִּי הֱקִיאוּנוּ מְעוֹנֵיהֶם וְעִם / חַיְתוֹ יְעָרִים נֶחֱלַק שְׂדֵנוּ,</p>

<p>דַּי כִּי הֲסִבֹּתָ אֲחֹרַנִית לְבַב / אַחִים, בְּלֹא הוֹן מָכְרוּ דוֹדֵינוּ.</p>

<p>קָצַף זְמָן כִּמְעַט וְהֵמָּה עָזְרוּ / עַד מִיְלָדָיו מִהֲרוּ עָדֵינוּ.</p>

<p>סָכְלוּ, וְאִלּוּ שָׂכְלוּ הִתְיַמְּרוּ / בָנוּ יְמוֹת עוֹלָם וּבִכְבוֹדֵנוּ.</p>

<p>נֹאמַר: ״[אֲפִיקֵי יָם], לְאַט, הִתְאַפְּקוּ!״ / כִּי גָבְרוּ מֵימָם לְהַכְחִידֵנוּ,</p>

<p>וַיַּעֲ[נוּ אֵ]דֵי קְרָבִים עוֹלְלוּ / כִּי יַעֲלֶה נֵצַח לְהוֹרִידֵנוּ,</p>

<p>לוּלֵי הֲמוֹנֵיהֶם אֲשֶׁר יִתְהַלְכוּ / אָמְרוּ יְקוֹדֵינוּ לְהַשְׁמִידֵנוּ.</p>

<p>אֵיךְ יַעֲמֹד הַלֵּב וּבוֹ יִתְחַבְּרוּ / גֵּאוּת גְּשָׁמֵינוּ וְלַפִּידֵינוּ,</p>

<p>שַׁעְרֵי יְגוֹנִים נִפְתְּחוּ לָנוּ כְּמוֹ / שַׁעְרֵי שְׂשׂוֹנִים נִסְגְּרוּ בַּעְדֵנוּ.</p>

<p>כַּנְפוֹת אֲדָמָה עַד מְאֹד צָרוּ עֲדֵי / בִּכְנַף שְׁלֹמֹה אָחֲזָה יָדֵנוּ,</p>

<p>אִישׁ מַעֲלוֹתָיו יִקְרְאוּ אֶל כּוֹכְבֵי / אוֹר בַּעֲלוֹת: שִׁפְלוּ לְמִצְעָדֵינוּ,</p>

<p>כַּאְשֶׁר לְנִבְלֵי רוּם יְשִׂיחוּן: שַׁאֲבוּ / שֶׁפַע יְגוֹנֵנוּ וּמֵי אֵידֵנוּ,</p>

<p>וּבְעַד בְּשָׂמִים מַעֲלָלָיו יֹאמְרוּ: / אֵלֶּה פְעָלֵינוּ וּמַעְבָּדֵינוּ,</p>

<p>וּלְלוֹחֲמֵי שֹׁרֶשׁ רְתָמִים: מִדְּבַר / פִּינוּ רְדוּ נֹפֶת וּמִשֹּׁדֵנוּ,</p>

<p>וּלְשׁוֹאֲלֵי פַת בִּין וְיֵין הַשְׂכֵּל: אֲכֹל / וּרְווֹת בְּיֵינֵנוּ וּבִמְגָדֵינוּ,</p>

<p>וּלְכָל דְּוֵי לֵבָב: לְכוּ הִתְעַנְּגוּ / בִּצְבִי כְפָרֵינוּ וּבִנְרָדֵינוּ,</p>

<p>וּלְנֹחֲלֵי יַחַשׂ וְחָכְמָה: מַהֲרוּ / לַכְתִּיר בְּיַחְשֵׂנוּ וּבַחְסָדֵינוּ.</p>

<p>נִמְצָא זְרוֹעֵנוּ עֲדֵי עַל בָּמֳתֵי / אַף הַזְּמָן צִוָּה לְהַצְעִידֵנוּ,</p>

<p>וַיִּהְיוּ דוֹדָיו בְּיָקְשֵׁנוּ בְּפַח / גַּנּוֹת אֲדָנֵינוּ וְעַמּוּדֵינוּ,</p>

<p>וּבְיוֹם בְּמַאְסַר הַנְּדֹד שַׁחְנוּ הֲלֹא / הֵם הַמְּקִימֵינוּ וְהַפּוֹדֵינוּ.</p>

<p>נַכְעִיס בְּנֵי יוֹם בּוֹ, וּמִי זֶה יַעֲמֹד / מֵהֶם לְפָנֵינוּ וְיוֹעִידֵנוּ?</p>

<p>מֶה עָרְבוּ לָנוּ יְמֵי הִתְעָרְבוּ / דּוֹדִים וּמָתְקוּ מִדְבְּרֵי סוֹדֵנוּ,</p>

<p>עַד דְָּהֲרוּ סוּסֵי נְדֹד וַיִּקְרְבוּ / רִכְבֵי זְדוֹנֵנוּ לְהַפְרִידֵנוּ.</p>

<p>נִסְעָה וְנֵלֵכָה, וּמִפְרָדוֹ כְאֵשׁ / יֵקַד בְּלִבֵּנוּ וּבִכְבֵדֵנוּ,</p>

<p>נֵדְעָה מְקוֹם פָּנָיו פְּנֵי שַׁחַק וְהֵן / עַישׁ וּבָנֶיהָ נְשַׁו עֵדֵינוּ,</p>

<p>לָעַד נְתַנֶּה הוֹד פְּעָלָיו עַד בְּלִי / שֶׁמֶשׁ בְּלִבֵּנוּ וּבִמְאֹדֵנוּ,</p>

<p>נָשִׂים נְעִים זִכְרוֹ בְּכָל מַסָּע וְכָל / מַחְנֶה בְּאָרְחֵנוּ מְקוֹם עָמְדֵנוּ,</p>

<p>עַד יֶחֱנַן הָאֵל וְאוּלַי יַחֲזֹר / גַּלְגַּל וְעוֹד יִסֹּב לְהַצְמִידֵנוּ.</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/31771">https://benyehuda.org/read/31771</a></div></body></html>