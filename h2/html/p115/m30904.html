<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>חצות (תרע&quot;ג)</title>
	<meta name="author" content="מנחם מבש&quot;ן"/>
</head>
<body>

<p><strong>(תרגום)</strong></p>

<h2 id="א">א</h2>

<blockquote>
<p>בַּחוּץ סֹעֵר רוּחַ קִפָּאוֹן,</p>

<p>וְהָעֵת לֵיל־חֹרֶף נוֹרָא,</p>

<p>וִיהוּדִי זָקֵן בְּצַר מָעוֹן</p>

<p>עָצוּר שָׁם מוּל הַמְּנוֹרָה.</p>

<p>זְקָנוֹ כַּשֶׁלֶג</p>

<p>וְעֵינָיו בֹּעֲרוֹת,</p>

<p>וְדִמְעוֹתָיו כַּפֶּלֶג</p>

<p>נִגָּרוֹת, סֹעֲרוֹת;</p>

<p>וּמִקֶּרֶב לֵב</p>

<p>יִקְרָא בִּכְאֵב</p>

<p>יְבַטֵּא בְּפִיו רַק מִלָּה:</p>

<p>יְרוּשָׁלַיִם</p>

<p>יְרוּשָׁלַיִם</p>

<p>עִיר קֹדֶשׁ, עִיר תְּהִלָּה!</p>
</blockquote>

<h2 id="ב">ב</h2>

<blockquote>
<p>בִּימֵי קֶדֶם אָבִי סִלְסְלָנִי,</p>

<p>בֶּן יַקִּיר לוֹ הָיִיתִי,</p>

<p>וְאַחֲרֵי כֵן מֵאַרְצִי הִגְלָנִי</p>

<p>יַעַן עָלָיו עָוִיתִי.</p>

<p>וְהֵן יָמַי עָבְרוּ</p>

<p>פָּנוּ בְּעֶבְרָתוֹ,</p>

<p>וְשַׂעֲרוֹתַי חָוְרוּ</p>

<p>מִפְּנֵי גַעֲרָתוֹ,</p>

<p>כְּמוֹ עוֹף נוֹדֵד</p>

<p>אֶרֶץ אֲמוֹדֵד,</p>

<p>כָּל־דֶרֶךְ כָּל־מְסִלָּה.</p>

<p>יְרוּשָׁלַיִם</p>

<p>יְרוּשָׁלַיִם</p>

<p>עִיר קֹדֶשׁ, עִיר תְּהִלָּה!</p>
</blockquote>

<h2 id="ג">ג</h2>

<blockquote>
<p>מִי יִתֵּן עֵינַי שְׁתֵּי תְהוֹמוֹת</p>

<p>וְאֶבְכֶּה עַד בְּלִי דַי,</p>

<p>כִּי הִנֵּה שָׁם תַּחַת הַחוֹמוֹת</p>

<p>נִקְבְּרוּ כָּל־מַחְמַדַּי;</p>

<p>אֵין כֹּהֵן אֵין עוֹלָה</p>

<p>אֵין מִזְבֵּחַ אֵין זֶבַח,</p>

<p>הַנְּבִיאִים בַּגּוֹלָה</p>

<p>יָרְדוּ לַטֶּבַח.</p>

<p>בְּהַר הַמּוֹרִיָּה</p>

<p>הָעַיִן צֹפִיָּה</p>

<p>לְגוֹיִם בָּתֵּי תְפִלָּה,</p>

<p>יְרוּשָׁלַיִם</p>

<p>יְרוּשָׁלַיִם</p>

<p>עִיר קֹדֶשׁ, עִיר תְּהִלָּה!</p>
</blockquote>

<h2 id="ד">ד</h2>

<blockquote>
<p>הִנֵּה הָיִית לְמַאֲכֹלֶת הָעֵת,</p>

<p>בְּתֵבֵל – כְּאֶרֶץ נְשִׁיָּה,</p>

<p>אַךְ לִי זִכְרֵךְ תָּמִיד לְנֵס,</p>

<p>אַף רוּחִי לָךְ הוֹמִיָּה.</p>

<p>הָרוֹמִים הִשְׁמִידוּ</p>

<p>שְׂרִידֵי קָדָשַׁיִךְ,</p>

<p>הָעַרְבִים הֵזִידוּ</p>

<p>רְמֹס חֲצֵרַיִךְ,</p>

<p>וְקִיר נִשְׁאַר לִתְעוּדָה,</p>

<p>עָלָיו בִּדְמֵי יְהוּדָה</p>

<p>כְּתוּבָה זֹאת הַמִּלָּה:</p>

<p>יְרוּשָׁלַיִם</p>

<p>יְרוּשָׁלַיִם</p>

<p>עִיר קֹדֶשׁ, עִיר תְּהִלָּה!</p>
</blockquote>

<p><strong>(תרע&quot;ג)</strong></p>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/30904">https://benyehuda.org/read/30904</a></div></body></html>