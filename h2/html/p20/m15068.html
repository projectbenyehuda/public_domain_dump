<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>בֹּקֶר אֶקֹּד וְאֶשְׁתַּחֲוֶה</title>
	<meta name="author" content="אברהם אבן עזרא"/>
</head>
<body>

<h2 id="א.רשותלמגן">א. רשות למגן</h2>

<blockquote>
<p>בֹּקֶר אֶקֹּד וְאֶשְׁתַּחֲוֶה בְּפָחַד,</p>

<p>אָעִיר כְּבוֹדִי לְזַמֵּר אֶחָד:</p>

<p>אוּלַי בִּקְהַל נִכְבָּדוֹת תֵּחָד</p>

<p>בְּרָן יַחַד / כּוֹכְבֵי בֹקֶר.</p>

<br />

<p>בֹּקֶר בָּאתִי בְּמֵיטַב הֶגְיוֹנָי,</p>

<p>בְּדֵרְכֵי הַשְׂכֵּל הִדְרַכְתִּי רַעְיוֹנָי;</p>

<p>בְּדָת אֵל דָּבַקְתִּי – וַיָּאוֹרוּ עֵינָי,</p>

<p>נַפְשִׁי לַייָ / מִשֹּׁמְרִים לַבֹּקֶר.</p>

<br />

<p>בֹּקֶר גַּלֵּה נוֹרָאִים גְּבוֹהִים,</p>

<p>גַּלְגִּלֵּי קָדְשְׁךָ, לְשׂוּמָם נוֹגְהִים.</p>

<p>גְּאַל בַּת מִמְּךָ זְמָמֶיהָ רוֹהִים,</p>

<p>יַעְזְרֶהָ אֱלֹהִים / לִפְנוֹת בֹּקֶר.</p>

<br />

<p>בֹּקֶר דִּמִּינוּ חַסְדֶּךָ, כִּי דָמִינוּ,</p>

<p>דַּל כְּבוֹדֵנוּ וְכַהֲמוֹת יָם הָמִינוּ;</p>

<p>דִּכְּאוּנוּ צָרִים וּבְעֵינֵיהֶם נִדְמִינוּ –</p>

<p>וְחִכִּינוּ / עַד אוֹר הַבֹּקֶר.</p>

<br />

<p>בֹּקֶר הֱיֵה זְרוֹעַ נִצֶּבֶת עַל מִשְׁמָר,</p>

<p>הֱשִׁמָּהּ בֶּן אֲמָתָהּ וְעָלֶיהָ יִתְמַרְמָר,</p>

<p>הֱסִירָהּ מִגְּבִירָה וְלַיְלָה בְּלֶב מָר</p>

<p>תֹּאמַר: / מִי יִתֵּן בֹּקֶר!</p>

<br />

<p>בֹּקֶר וָעֶרֶב דּוּמִיָּה נֶעֱצָבָה</p>

<p>וּשְׂנוּאָה הָיְתָה אַחַר נֶאֱהָבָה</p>

<p>וּבְתוֹךְ לְבָאִים לוֹהֲטִים שָׁכָבָה –</p>

<p>וַיִּתְעַלְּלוּ בָהּ / כָּל הַלַּיְלָה עַד הַבֹּקֶר.</p>

<br />

<p>בֹּקֶר זַמֵּן שְׁנַת בּוֹא גְאוּלָי,</p>

<p>זְכֹר עוֹמֵד עַל אוּבַל אוּלָי:</p>

<p>'זֹהַר יַד יְהֹוָה הָיְתָה עָלָי</p>

<p>וַיֹּאמֶר אֵלַי: / עַד עֶרֶב בֹּקֶר.'</p>

<br />

<p>בֹּקֶר חַסְדְּךָ צַוֵּה וְהוֹתֵר</p>

<p>חֶבְלְךָ, וְעַד זְרוֹחַ אוֹרְךָ יִסָּתֵר</p>

<p>חֵץ אוֹיֵב שָׁנוּן; וְאִם לֹא לוֹ תֵעָתֵר –</p>

<p>אִישׁ אַל יוֹתֵר / מִמֶּנּוּ עַד בֹּקֶר.</p>

<br />

<p>בֹּקֶר טוּבְךָ עָלַי יֵרָאֶה,</p>

<p>טֹרַח גָּלוּת לָשֵׂאת אֶלָּאֶה;</p>

<p>טַעֲמֵי מוֹעֲדַי סָתְמוּ כָּל נִבְּאֵי</p>

<p>וּמַרְאֵה / הָעֶרֶב וְהַבֹּקֶר.</p>

<br />

<p>בֹּקֶר יִשָּׁמַע קוֹל אֲרָזִים יְשַׁבֵּר,</p>

<p>יִשַּׁח הָרַב וְצָעִיר יְגַבֵּר;</p>

<p>יִשְׁאַל: מָתַי אֶרְאֶה מָה אֲשַֹבֵּר?</p>

<p>וָאֲדַבֵּר/ אֶל הָעָם בַּבֹּקֶר.</p>

<br />

<p>בֹּקֶר, כְּדִבְרֵי אֵל חַי בְּלִי מֶמֶר,</p>

<p>כָּל הַנִּבְרָאִים בְּיָדָיו כַּחֹמֶר;</p>

<p>כַּאֲשֶׁר הֵחֵל כֵּן יְהִי גוֹמֵר –</p>

<p>אָמַר שֹׁמֵר: / אָתָא בֹקֶר!</p>

<br />

<p>'בֹּקֶר לְמַעֲנִי, נִדָּחָה, תָּשׁוּבִי</p>

<p>לְעִירֵךְ, וּמְקוֹם אָהֳלֵךְ הַרְחִיבִי!</p>

<p>לָכֵן עַד יַעֲבָר זַעַם חֲבִי,</p>

<p>שִׁכְבִי / עַד הַבֹּקֶר!'</p>

<br />

<p>בֹּקֶר, מַלְכִּי, אֶשְׁאֲלָה שְׁאֵלָה</p>

<p>מִמְּךָ: לְהַשְׁקוֹת כּוֹס הַתַּרְעֵלָה</p>

<p>מְתִים יְעַנּוּנִי בְּמַחֲשַׁכֵּי אֲפֵלָה,</p>

<p>וְנַעֲלָה / הֶעָנָן בַּבֹּקֶר.</p>

<br />

<p>בֹּקֶר נִפְלָאוֹת תַּפְלִיא, וִיבֻשָּׂר</p>

<p>נִכְאֶה כְּקֶדֶם בְּצֵאתוֹ מִמַּאֲסָר:</p>

<p>נְעִימוֹת הֶאֱכַלְתּוֹ וְדָבָר לֹא חָסָר –</p>

<p>בָּעֶרֶב בָּשָׂר / וְלֶחֶם בַּבֹּקֶר.</p>

<br />

<p>בֹּקֶר שִׂבְּרָה לְיִשְׁעֲךָ בַּת תְּמֵהָה,</p>

<p>שׂוֹנְאוֹתֶיהָ מְדַבְּרוֹת גְּבֹהָה גְבֹהָה:</p>

<p>'סוֹרֵרָה, מַה תְּקַוִּי – וְעֵינֵךְ כֵּהָה,</p>

<p>וְהִנֵּה בַלָּהָה / בְּטֶרֶם בֹּקֶר?'</p>

<br />

<p>בֹּקֶר עָלַי חָשַׁךְ, וְהָיִיתִי</p>

<p>עֶבֶד נִמְכָּר, בְּיַד צָר כָּלִיתִי;</p>

<p>עַצְמוֹתַי יְשַׁבֵּר וְכָאֲרִי דָמִיתִי –</p>

<p>שִׁוִּיתִי / עַד בֹּקֶר.</p>

<br />

<p>בֹּקֶר פִּלְאוֹ יְגַלֶּה קְדוֹשִׁי,</p>

<p>פְּדוּתִי יִקְרָא וְאֵצֵא חָפְשִׁי;</p>

<p>פּוֹצִי מִיּוֹמַיִם יְחַיֵּנִי – וְרָם רֹאשִׁי</p>

<p>בַּיּוֹם הַשְּׁלִישִׁי / בִּהְיֹת הַבֹּקֶר.</p>

<br />

<p>בֹּקֶר צוֹפִים הִתְנַבְּאוּ עֲלֵיכֶם,</p>

<p>צַו לָצָו הָיָה דְבָרָם לָכֶם</p>

<p>צֶדֶק לְבַקֵּשׁ, כִּי דְבַקְתֶּם בְּהַבְלֵיכֶם</p>

<p>וְחַסְדְּכֶם / כַּעֲנַן בֹּקֶר.</p>

<br />

<p>בֹּקֶר קָרֵב, וְלֹא יֵבשׁוּ קוֹיֵי-</p>

<p>קשְׁטְ אִמְרֵי אֱמֶת שְׁלוּחֵי אֵל אֶהְיֶה!</p>

<p>קוּם, דּוֹדִי, וְלֵב נִרְדָּם תְּחַיֵּה</p>

<p>וֶהְיֵה / נָכוֹן לַבֹּקֶר!</p>

<br />

<p>בֹּקֶר רְצוֹנְךָ לְבַקֵּשׁ אֶחְמֹד,</p>

<p>רֶגַע אֶסָּפֶה אִם כְּפָעֳלִי תָּמֹד.</p>

<p>רְאֵה נִכְסֶפֶת דְּרָכֶיךָ לִלְמֹד</p>

<p>וַתָּבוֹא וַתַּעֲמוֹד / מֵאָז הַבֹּקֶר.</p>

<br />

<p>בֹּקֶר שְׁנָתִי הֲנִדּוֹתִי מֵעֵינָי,</p>

<p>שִׁחַרְתִּיךָ וְתָמִיד זִכְרְךָ לְפָנָי.</p>

<p>שִׁלַּמְתִּי שְׂפָתַי פָּרִים וּרְנָנָי –</p>

<p>עֹלוֹת לַייָ, / עֹלוֹת לַבֹּקֶר.</p>

<br />

<p>בֹּקֶר תִּסְלַח לְמוֹדֶה כִּי עֻצָּב,</p>

<p>תִּזְכֹּר בְּרִית צוּר מִמֶּנּוּ חֻצָּב.</p>

<p>תַּבִּיט הִתְיַצְּבִי וְהָעָם הַנֶּעֱצָב</p>

<p>נִצָּב / עָלֶיךָ מִן בֹּקֶר.</p>

<br />

<p>בֹּקֶר אֲשַׁחֲרֶךָּ, אֵל כְּלָיוֹת חוֹקֵר,</p>

<p>בֹּקֶר בָּאתִי בְּהֵיכָלְךָ לְבַקֵּר.</p>

<p>בֹּקֶר רְצֵנִי, הַרְחִיקֵנִי מִדְּבַר שָׁקֶר!</p>

<p>יְיָ, בֹּקֶר / תִּשְׁמַע קוֹלִי!</p>

<br />

<p>ככתוב: יְיָ בקר תשמע וכו&#8216;. ונא&#8217; להגיד בבקר חסדך וכו&#8216;. ונא&#8217; אחת שאלתי וכו&#8216;. ונא&#8217; נכספה וגם כלתה וכו&#8216;. ונא&#8217; שבענו בבקר חסדך וכו&#8216;. ונא&#8217; לאדם מערכי לב וכו'.</p>

<br />
</blockquote>

<h2 id="ב.פזמון">ב. פזמון</h2>

<blockquote>
<p>יְיָ, רְצֵה נָא מַחְמַד הִלּוּלִי</p>

<p>וְהֶגְיוֹן לִבִּי לְפָנֶיךָ, יְיָ צוּרִי וְגֹאֲלִי –</p>

<p>יְיָ, בֹּקֶר תִּשְׁמַע קוֹלִי!</p>

<br />

<p>אַהֲבַת קַדְמוֹנִים וּבְרִית רִאשׁוֹנִים</p>

<p>בְּאַהֲבָתְךָ זְכָר נָא לְדַלִּים וְאֶבְיוֹנִים;</p>

<p>גּוֹלֵל רַחֲמֶיךָ עַל אָבוֹת וּבָנִים,</p>

<p>דְּלֵם מִתּוֹךְ מְעַנִּים,</p>

<p>יָהּ צוּרִי וְגֹאֲלִי!</p>

<br />

<p>יְיָ, רְצֵה נָא עוֹמֵד לְנֶגְדֶּךָ</p>

<p>זוֹחֵל מִדִּינְךָ וּמֵעֹז פְּחָדֶיךָ</p>

<p>וּמִתְחָרֵט לְרִשְׁעוֹ נֶגְדְּךָ וְצִדֶּךָ;</p>

<p>שָׂא נָא, סְלַח נָא כְּגֹדֶל חַסְדֶּךָ,</p>

<p>וְלִי אֲנִי עַבְדֶּךָ</p>

<p>הָפֵק מִשְׁאָלִי!</p>

<br />

<p>ככתוב: יְיָ בקר תשמע קולי בקר אערך לך ואצפה.</p>

<br />
</blockquote>

<h2 id="ג.מגן">ג. מגן</h2>

<blockquote>
<p>אֱמוּנַת הַשֹּׁרֶשׁ בַּאֲמִירוֹ עוֹנָה,</p>

<p>בְּחַבְלֵי צִדְקָתוֹ יִתָּמֵךְ עֲדֶנָה,</p>

<p>גֹּדֶל טוּבוֹ שְׂפָתַי תַּעֲנֶינָה –</p>

<p>הִנֵּה נָא / הוֹאַלְתִּי לְדַבֵּר.</p>

<br />

<p>דַּרְכֵי הַשְׂכֵּל אֱוִילִים לֹא יָדָעוּ,</p>

<p>הִשְׂכִּילָם – וְעֵינוֹת חָכְמָה נָבָעוּ,</p>

<p>וּלְאַנְשֵׁי דוֹרוֹ קָרָא: 'מַה תִּבְעוּ?</p>

<p>שִׁמְעוּ / כִּי נְגִידִים אֲדַבֵּר!</p>

<br />

<p>זֶה הָעוֹלָם קָנָהוּ קוֹנֶה,</p>

<p>חֲשָׁבוּהוּ כְּבַיִת וְהוּא כְבוֹנֶה,</p>

<p>טֹבוּ מַעֲשָׂיו וּפִלְאוֹ לֹא יִמָּנֶה –</p>

<p>הִנֵּה / לֹא יָדַעְתִּי דַבֵּר.</p>

<br />

<p>יוֹצֵר הִנֹּו – וַאֲנַחְנוּ כַּחֹמֶר!'</p>

<p>כְּכַלּוֹתוֹ לְהוֹכִיחַ עָנוּ בְּנֵי מֶמֶר:</p>

<p>'לָנוּ כָזֹאת עוֹד אַל תֹּאמֵר,</p>

<p>הִשָּׁמֶר / לְךָ מִדַּבֵּר!'</p>

<br />

<p>מֵלִיץ עָנָה: &#8216;הַרְפּוּ מִמֶּנִּי!&#8217;</p>

<p>נָאַם: 'חָלִילָה לִּי לִמְרֹד בְּעוֹשֵׂנִי!</p>

<p>סְגוֹד לְבוּל עֵץ מַה יּוֹעִילֵנִי?</p>

<p>אֲנִי / אֶל שַׁדַּי אֲדַבֵּר!'</p>

<br />

<p>עָרִיץ תְּפָשׂוֹ לַהֲמִיתוֹ לִפְנֵי</p>

<p>פְּקִידָיו, אוּלַי אֶל דְּבָרוֹ יִפְנֶה;</p>

<p>צִוָּה אָגוּר עַל זֹאת מַעֲנֶה:</p>

<p>בְּאָזְנֵי / כְסִיל אַל תְּדַבֵּר!</p>

<br />

<p>קָמִים בְּאוּר כֶּשֶׂד הִשְׁלִיכוּהוּ יָחַד,</p>

<p>רָאוּ כְבוֹדוֹ בְּסוֹדָם-אַל-תֵּחַד;</p>

<p>שָׁלַח אֱלֹהִים, לְהַבְטִיחוֹ בַּל יִפְחָד,</p>

<p>אֶחָד / קָדוֹשׁ מְדַבֵּר:</p>

<br />

<p>'תֻּמָּתְךָ רָאִיתִי; יַעַן נָסִיתָ</p>

<p>אוֹר עוֹלָם, וְצִדְקוֹ לֹא כִסִּיתָ –</p>

<p>נְעִימֶיךָ יִרְבְּיוּן, כִּי בִי חָסִיתָ</p>

<p>וְעָשִׂיתָ / כֹּל אֲשֶׁר אֲדַבֵּר!'</p>

<br />

<p>יְדִיד הֵשִׁיב דִּבְרָה נוֹדְעָה:</p>

<p>'אֱמוּנַת אֵל הֲבִינוֹתִי וּבְחֻקָּיו אֶשְׁעָה,</p>

<p>בְּעוֹד רוּחִי מוּסָרוֹ לֹא אֶפְרְעָה,</p>

<p>אֶשְׁמְעָה/ מַה יְּדַבֵּר!'</p>

<br />

<p>'רוּץ אַחֲרַי וּמִצְוֹתַי – שָׁמְרֵם,</p>

<p>הִבָּדֵל מֵחֶבְרַת אֱלִילִים וְאַל תְּגוּרֵם!'</p>

<p>מְגוּרֵי אָבִיו עָזַב וַיִּגְעָרֵם,</p>

<p>טֶרֶם / כִּלָּה לְדַבֵּר.</p>

<br />

<p>חֲסָדָיו תִּזְכֹּר לְבָנָיו, בַּהֲבִיאָם</p>

<p>זִבְחֵי לְבָבוֹת נִשְׁבָּרִים עַל חֶטְאָם;</p>

<p>קַבֵּל רִנָּתָם הַיּוֹם, בְּנָשְׂאָם</p>

<p>קוֹל רָם, בְּקָרְאָם / בְּפָרָשַׁת &#8216;וַיְדַבֵּר&#8217;.</p>

<br />
</blockquote>

<h2 id="כרוג">כ&#8217;רוג'</h2>

<blockquote>
<p>אַמֵּץ בֵּן רָצוּי הָגְלָה</p>

<p>מֵאַרְצוֹ; בְּהַקְרִיבוֹ רָנֵּי מִלָּה</p>

<p>אֵלֶיךָ, יְבַקֵּשׁ רְצוֹנְךָ הַנִּפְלָא –</p>

<p>כִּי לֵאלֹהִים מָגִנֵּי אֶרֶץ, מְאֹד נַעֲלָה.</p>

<br />
</blockquote>

<h2 id="ד.מחיה">ד. מחיה</h2>

<blockquote>
<p>אֶלְמַד אָרְחוֹת אֱלֹהַי יוֹם יוֹם,</p>

<p>בָּרָיו יְנַסֶּה – וְיַמְצִיאֵם פִּדְיוֹם.</p>

<p>גַּלְגַּל יְסַפֵּר הוֹד אֵל אָיוֹם,</p>

<p>יוֹם לְיוֹם / יַבִּיעַ אֹמֶר.</p>

<br />

<p>דִּבְרֵי אָבִי לְסַפֵּר יְקָרִים,</p>

<p>הוֹרָה נְכוֹחוֹת וְדִבֶּר מֵישָׁרִים</p>

<p>וְחָכְמָתוֹ הֵעִירָה נַפְשׁוֹת נִבְעָרִים –</p>

<p>בְּפִתְחֵי שְׁעָרִים / בָּעִיר אֲמָרֶיהָ תֹאמֵר.</p>

<br />

<p>זָמַם אֵל לְנַסּוֹתוֹ בִּיחִידוֹ כְלוּלוֹ:</p>

<p>&#8216;חֲמוּדְךָ – קָחֵהוּ!&#8217; – לָקַח וְהָלַךְ לוֹ.</p>

<p>טַפְסְרֵי מָרוֹם נִדְבְּרוּ בְמִפְעָלוֹ</p>

<p>וּבְהֵיכָלוֹ / כֻּלּוֹ אֹמֵר.</p>

<br />

<p>יָחִיד, בְּשָׁאֳלוֹ אָב – הֱשִׁיבוֹ: &#8216;הִנֵּנִי!&#8217;</p>

<p>כַּאֲשֶׁר עֲקָדוֹ – לֹא אָמַר: עָזְבֵנִי!</p>

<p>'לְעוֹלָה תַּעֲלֵנִי וּבְחָזְקָה תִּקְשְׁרֵנִי,</p>

<p>הַלְהָרְגֵנִי / אַתָּה אֹמֵר!'</p>

<br />

<p>מַאֲכֶלֶת אָחַז – לִשְׁחוֹט יְחִידוֹ –</p>

<p>נִזְהַר מִמָּרוֹם לְבַל יִשְׁלַח יָדוֹ;</p>

<p>שָׂמַח בְּשָׁמְעוֹ – וַיָּגֶל כְּבוֹדוֹ –</p>

<p>אֶת קוֹל אֲדֹ-/ נָי אֹמֵר:</p>

<br />

<p>'עֵקֶב יִרְאָתְךָ אַרְבֶּה צֶאֱצָאֵי</p>

<p>פִּרְיְךָ, וְהָיָה יוֹם זֶה גֵּאֶה!'</p>

<p>צָהַל וַיִּקְרָא שֵׁם הַמָּקוֹם הַנִּרְאֶה:</p>

<p>יְיָ יִרְאֶה, / אֲשֶׁר יֵאָמֵר.</p>

<br />

<p>קָשְׁטוֹ יְחַזֵּק מְעוּדֵי רַגְלָיִם,</p>

<p>רִחֲקוּ מַאֲכָל וּמִשְׁתֶּה וְסוֹךְ וְשָׁרֵת וְנַעֲלָיִם;</p>

<p>שׁוּבֵם, וְלַנִּשְׁאָר מִלּוֹקְחֵי כִפְלָיִם –</p>

<p>בִּירוּשָׁלִַם / קָדוֹשׁ יֵאָמֵר.</p>

<br />

<p>תָּאַבְתִּי לְיֵשַׁע אֵל לִרְאוֹת בִּכְבוֹדוֹ.</p>

<p>אֲדוֹנִים זוּלָתוֹ בְּעָלוּנִי לְנֶגְדּוֹ;</p>

<p>נָאַמְתִּי: הֶאָפֵס – וְאִם קָצְרָה יָדוֹ –</p>

<p>לָנֶצַח חַסְדּוֹ, / גָּמַר אֹמֶר?</p>

<br />

<p>יִשְׁרַת אָבִי שַׂמְתִּי לְפָנָי –</p>

<p>אוּלַי אַהֲבָתוֹ תְּכַס עַל עֲוֹנָי.</p>

<p>בְּגוֹאֲלִי אֶבְטַח, יִקְרָא פִדְיוֹנָי,</p>

<p>אֲדֹנָי / יִתֶּן אֹמֶר:</p>

<br />

<p>'רַעְיָתִי, הַחֲרִישִׁי! קָרוֹב קִצֵּךְ!</p>

<p>הֲכִי גוֹאֲלֵךְ חַי יְמַלֵּא חֶפְצֵךְ!</p>

<p>מְרוּדָה לֹא יִקָּרֵא לָךְ, כִּי יִרְצֵךְ,</p>

<p>וּלְאַרְצֵךְ / לֹא יֵאָמֵר.'</p>

<br />

<p>חֲרֵבָה תוֹשִׁיב; יוֹרֶדֶת פְּלָאִים</p>

<p>זְבָחִים תִּזְבַּח לְעֵינֵי כָל נִבְרָאִים.</p>

<p>קֹוִים יַגִּיעוּ – וְיִרְאוּ פְלָאִים</p>

<p>הָעָם הַקּוֹרְאִים: / &#8216;וַיֹּאמֶר&#8217;.</p>

<br />

<p>ככתוב: ויאמר יְיָ אל משה דבר אל אהרן אחיך ואל יבא וכו&#8216;. ונא&#8217; ויהי אחר הדברים האלה וכו&#8216;. ונא&#8217; ויאמר קח את בנך וכו&#8216;. ונא ויקרא מלאך יְיָ וכו&#8217;. ונא' ויאמר בי נשבעתי וכו&#8216;. ונא&#8217; אשר כרת וכו&#8216;. ונא&#8217; ויעמידה ליעקב וכו'.</p>

<br />
</blockquote>

<h2 id="כרוג">כ&#8217;רוג'</h2>

<blockquote>
<p>אֶל בֵּיתְךָ רַצְתִּי הָלוּם מָכְלָם</p>

<p>בְּזָכְרִי רֻבֵּי מַעֲוֹתַי; אוּלָם</p>

<p>יְקַוּוּ רַחֲמֶיךָ נִבְרְאֵי עוֹלָם –</p>

<p>וְאַתָּה מְחַיֶּה אֶת כֻּלָּם!</p>

<br />
</blockquote>

<h2 id="ה.משלש">ה. משלש</h2>

<blockquote>
<p>אָמוֹן יוֹכַח – וְדַרְכּוֹ תְּמִימָה;</p>

<p>בְּפֹעַל חֲכַם לֵב אֵין לַחֲקֹר: לָמָּה,</p>

<p>גִּזְרָתוֹ מֵעֵין כָּל חַי נֶעֱלָמָה –</p>

<p>וְהַחָכְמָה / מֵאַיִן תַּבוֹא?</p>

<br />

<p>דִּבְרֵי אִישׁ תָּם בְּלֵב מַשְׂכִּיל נְטוּעִים,</p>

<p>הִזְהִירוֹ אָבִיו: 'נְצֹור חֻקִּי הַָנָּעִים</p>

<p>וּמִכְּנַעֲנִים לֹא תִקַּח רַעְיַת שַׁעֲשֻׁעִים –</p>

<p>בְּאֹרַח רְשָׁעִים / אַל תָּבֹא!</p>

<br />

<p>זַרְעֲךָ יֶרֶב אֵל – עָלֶיךָ תַּגְמוּלוֹהִי,</p>

<p>חֲסֵה בוֹ וְיָמִיר בְּהִלּוּלִים נֶהִי!'</p>

<p>טָהוֹר פָּגַע בְּאַדְמַת-קֹדֶשׁ-הִיא –</p>

<p>וַיְהִי / הַשֶּׁמֶשׁ לָבוֹא.</p>

<br />

<p>'יָדַעְתִּי עַתָּה מְקוֹם מְנוּחָתִי,</p>

<p>כַּאֲשֶׁר נִצָּב סֻלָּם לְעֻמָּתִי.</p>

<p>לָאֵל אֶעֱטֹף לִשְׁמוֹר חַיָּתִי</p>

<p>וְשַׁוְעָתִי / לְפָנָיו תָּבוֹא.'</p>

<br />

<p>מִשָּׁם הָלַךְ בְּרֻבֵּי יְגוֹנָיו –</p>

<p>נְעִימוֹת אַחֲרֵי כֵן רָאוּ עֵינָיו –</p>

<p>שִׂבְרוֹ עַל אֵל שָׂם בְּתֹם רַעֲיוֹנָיו –</p>

<p>כִּי לֹא לְפָנָיו / חָנֵף יָבוֹא.</p>

<br />

<p>עַל בָּרְחוֹ רְדָפוֹ רֹאשׁ עַם שׂוֹטְנָי:</p>

<p>'פְּרַצְתִּיךָ, לוּלֵא שַׁרְתִּי בְרַעְיוֹנָי</p>

<p>צוּר הוֹכִיחַנִי, וְלָקַחַת בָּנָי</p>

<p>מְנָעַנִי יְיָ / מִבּוֹא.'</p>

<br />

<p>קָם אָחִיו וְאָרַב לוֹ בְּשִׁיבָתוֹ,</p>

<p>רְכוּשׁוֹ חָצָה לְרֹב מְהוּמָתוֹ;</p>

<p>שִׁוַּע: 'הַצִּילֵנִי מִיַּד אָח וְחֶבְרָתוֹ,</p>

<p>כִּי יָרֵא אָנֹכִי אֹתוֹ, / פֶּן יָבוֹא!</p>

<br />

<p>תִּלְבּשֶׁת יֶשַׁע שַׂמְתָּ מַדֶּךָ,</p>

<p>אֵם עַל בָּנִים אַל אֻכֶּה לְנֶגְדֶּךָ!</p>

<p>בְּמַקְלִי עָבַרְתִּי – וַתְּבָרֶךְ עַבְדֶּךָ,</p>

<p>וַאֲנִי בְּרֹב חַסְדְּךָ / אָבוֹא!'</p>

<br />

<p>רַחֵם לְמַעֲנוֹ עַם קִיר יְגַשֵּׁשׁ,</p>

<p>הַנִּמְשָׁל לְעִוֵּר בָּאֲפֵלָה יְמַשֵּׁשׁ;</p>

<p>מְשִׁיחוֹ אֵחַר נִדָּחָיו לְקוֹשֵׁשׁ,</p>

<p>בֹּשֵׁשׁ / רִכְבּוֹ לָבוֹא.</p>

<br />

<p>בְּרִית אָב-חִלַּצְתּוֹ תִּזְכֹּר, לְרַגְלוֹ</p>

<p>נִינָיו תְּחַלֵּץ וּתְקָרֵב גּוֹאֲלוֹ.</p>

<p>עוֹנִים אִישׁ לְרֵעוֹ: אִם יִתְמַהְמַהּ שִׁילֹה –</p>

<p>חַכֵּה לוֹ, / כִּי בֹא יָבֹא!</p>

<br />

<p>זוֹחֲלִים הִבְטַחְתָּ, בְּךָ יָתוֹם יְרֻחָם.</p>

<p>רוּחַ נִשְׁבָּרָה יְבִיאוּן תַּחַת זִבְחָם –</p>

<p>אֲלֵיהֶם תִּשְׁעֶה בְּשָׁפְכָם שִׂיחָם,</p>

<p>בְּפָתְחָם / &#8216;בְּזֹאת יָבֹא&#8217;.</p>

<br />

<p>ככתוב: בזאת יבא אהרן וכו&#8216;. ונא&#8217; ויברח יעקב שדה ארם וכו&#8216;. ונא&#8217; וישר אל מלאך ויוכל וכו&#8216;. ונא&#8217; מתהלך בתמו צדיק וכו&#8216;. ונא&#8217; רבות רעות צדיק וכו&#8216;. ונא&#8217; ואתה קדוש יושב תהלות ישראל.</p>

<br />
</blockquote>

<h2 id="ו.פזמון">ו. פזמון</h2>

<blockquote>
<p>אָפֵס גְּאוֹן עֻזִּי וְאֵין כֹּהֵן וְחוֹזֶה</p>

<p>וָאַעַל נַפְשִׁי לְעוֹלָה בְּיוֹם זֶה,</p>
</blockquote>

<blockquote>
<p>וְדָמִי תַּחַת דָּם אֲשֶׁר הַמְכַפֵּר יַזֶּה –</p>

<p>לֵב נִשְׁבָּר וְנִדְכֶּה, אֱלֹהִים, לֹא תִבְזֶה.</p>

<br />

<p>בַּת כָּאוֹר בָּרָה, / בְּמַחֲשַׁכִּים סְגוּרָה,</p>

<p>נַפְשָׁהּ לָהּ מָרָה – / כִּי רוּחַ אֵל סָרָה</p>

<p>מֵעִמָּהּ, וְעֵרָה / יְסוֹד מִקְדָּשׁ נוֹרָא;</p>

<p>וּמִכָּל תִּפְאָרָה / תְּפִלָּה נִשְׁאָרָה –</p>

<p>זִבְחֵי אֱלֹהִים רוּחַ נִשְׁבָּרָה,</p>

<p>כִּי לֹא תַחְפֹּץ זֶבַח בְּגָלוּת הַחֵל הַזֶּה.</p>

<br />

<p>רוּמָה, אֵל, וּגְלִיל- / שְׁחָקֶיךָ יְהִי פָלִיל,</p>

<p>עַד יַחֲלֹף כָּלִיל / מִתֵּבֵל שֵׁם הָאֱלִיל!</p>

<p>וְהָבֵא בֵּן חַכְלִיל / לְעָם צָרוּף בַּעֲלִיל,</p>

<p>וִיחַלֵּל בְּחָלִיל / בְּשׁוּבוֹ אֶל הַר גָּלִיל –</p>

<p>אָז תַּחְפֹּץ זִבְחֵי צֶדֶק, עוֹלָה וְכָלִיל,</p>

<p>וּשְׁבוּתֵנוּ בְּשׁוּבְךָ עַיִן בְּעַיִן נֶחֱזֶה.</p>

<br />
</blockquote>

<h2 id="ז.מסתגאב">ז. מסתג&#8217;אב</h2>

<blockquote>
<p>וּבְכֵן קָרוֹב יְיָ לְנִשְׁבְּרֵי לֵב.</p>

<br />

<p>אַפִּיל תְּחִנָּתִי לְפָנֶיךָ, / אוּלַי אֶמְצָא חֵן בְּעֵינֶיךָ,</p>

<p>וְתִהְיֶינָה קַשּׁוּבוֹת אָזְנֶיךָ, / לְאָדָם מַעַרְכֵי לֵב.</p>

<p>בֶּאֱמוּנָה, אָבִי, עִנִּיתָנִי, / עַל עָבְרִי חֹק צִוִּיתָנִי,</p>

<p>בְּמַקֵּל אַף הִכִּיתָנִי / וְשֵׁבֶט לְגֵו חֲסַר לֵב.</p>

<p>רָחַשׁ לִבִּי, וְרַעְיוֹנַי רוֹהִים: / אִם יָרַדְתִּי מִמַּעֲלַת
גְּבוֹהִים –</p>

<p>מָגִנִּי עַל אֱלֹהִים / מוֹשִׁיעַ יִשְׁרֵי לֵב.</p>

<p>הֵן כִּמְעַט קָט כָּלִיתִי / כִּי לִקְאַת מִדְבָּר דָּמִיתִי,</p>

<p>כְּכוֹס חֳרָבוֹת הָיִיתִי, / כְּיוֹנָה פוֹתָה אֵין לֵב,</p>

<p>מִגֹּדֶל שִׁבְרִי אָמָרְתִּי: / מֵאֶרֶץ חַיִּים נִגְזָרְתִּי,</p>

<p>לְאוֹיֵב לִצְמִיתֻת נִמְכָּרְתִּי, / נִשְׁכַּחְתִּי כְּמֵת מִלֵּב.</p>

<p>חַזֵּק יְדֵי נִדְהָמִים / וְהַחֲיֵה לִבּוֹת נִרְדָּמִים!</p>

<p>כֻּלָּם לִישֵׁנִים נִדְמִים – / וְאֵין אִישׁ שָׂם עַל לֵב.</p>

<p>זְכֹר בְּשִׁפְלוּתִי וּגְאַלְתָּנִי / וּקְנֵנִי לְעֶבֶד עוֹלָם
וּנְחַלְתָּנִי,</p>

<p>עַל אֲשֶׁר יִחַלְתָּנִי – / תּוֹחֶלֶת מְמֻשָּׁכָה מַחֲלָה לֵב!</p>

<p>קַבֵּל שַׁוְעַת נִדְכָּאִים / בַּעֲלוֹת הַשַּׁחַר בָּאִים –</p>

<p>וְיִהְיוּ לָעֶרֶב יוֹצְאִים / שְׂמֵחִים וְטוֹבֵי לֵב.</p>

<br />
</blockquote>

<h2 id="ח.תוכחה">ח. תוכחה</h2>

<blockquote>
<p>אֵין מִלָּה בִּלְשׁוֹנִי / מִפְּנֵי כֹּבֶד זְדוֹנִי;</p>

<p>בְּנִבְרָאֶיךָ מִי אֲנִי, / כִּי תְבַקֵּשׁ לַעֲוֹנִי?</p>

<p>אֵי מִזֶּה בָּאת, יְחִידָה, / וְאָן תֵּלְכִי בְּלִי צֵידָה?</p>

<p>וַתַּחְלִיפִי חַי בְּמֵת, / וַתֹּאמְרִי לֹא נִטְמֵאת.</p>

<p>בִּינִי בְעוֹדֵךְ שֶׁכְּבָר / נִזְהַרְתְּ, כִּי בַדִּין דְּבַר</p>

<p>שְׂפָתַיִם אַךְ לְמַחְסוֹר – / הֲרֹב עִם שַׁדַּי יִסּוֹר?</p>

<p>רְאִי, כָּל חֶמְדַּת תֵּבֵל – / רֹאשָׁהּ וְסוֹפָהּ הֶבֶל,</p>

<p>וְלֶעָמֵל אֵין בִּינָה; / וְעַתָּה הִשָּׁמְרִי נָא!</p>

<p>הַגְּוִיּוֹת – כִּשְׂמָלוֹת / בְּאוֹר הַיּוֹם מְגוֹלָלוֹת,</p>

<p>וּבַלַּיְלָה, עֵת מְנוּחָה, / נִבְלָתָם כַּסּוּחָה.</p>

<p>מִמָּרוֹם שֻׁלַּחַתְּ – / מְקוֹמֵךְ אֵיךְ שָׁכַחַתְּ?</p>

<p>בְּטֶרֶם יָבוֹא עִתֵּךְ / שׁוּבִי אֶל גְּבִרְתֵּךְ!</p>

<p>עוּרִי לְרַצּוֹת תּוֹמֵךְ / וּבַאֲשֶׁר תִּשְׁחִי יְרִימֵךְ,</p>

<p>בְּמָשְׁלֵךְ בְּיֵצֶר נִשָּׂא / שְׁתַּיִם רָעוֹת עָשָׂה:</p>

<p>זָנַח מְקוֹר חַיֵּיהוּ, / וְהָלַךְ אַחֲרֵי תֹהוּ –</p>

<p>וְאַחֲרָיו לִבֵּךְ אֵיךְ סָר? / וְהוּא יָמוּת בְּאֵין מוּסָר!</p>

<p>רַחֲקִי מִמֵּךְ סֶלֶף – / וְאֵל יִתֵּן לָךְ, חֵלֶף</p>

<p>שִׁבְתֵּךְ בְּקֶרֶב אוֹבְדִים, / מַהְלְכִים בֵּין הָעֹמְדִים.</p>

<p>אָבִי, אַל תֶּהְדֳּפֵנִי, / בְּנוּד הַגֵּו אָסְפֵנִי,</p>

<p>וְאִם בְּחֶטְאִי כָּשַׁלְתִּי – / לְךָ, יְיָ, הוֹחָלְתִּי!</p>

<br />
</blockquote>

<h2 id="ט.מסתגאב">ט. מסתג&#8217;אב</h2>

<blockquote>
<p>וּבְכֵן קִרְבַת אֱלֹהִים לִי טוֹב.</p>

<br />

<p>אַחֲרֵי שׁוּבִי נִחַמְתִּי / וְלָשֵׂאת פָּנַי נִכְלָמְתִּי,</p>

<p>אָכֵן בְּךָ הִתְנַחַמְתִּי / וַאֲקַוֶּה שִׁמְךָ כִי טוֹב.</p>

<p>בְּדֶרֶךְ עֵדְוֹתֶיךָ שַׂשְׂתִּי / וּבְפַח חַטָּאתִי נִתְפָּשְׂתִּי,</p>

<p>וּמִמְּךָ – אֵלֶיךָ נַסְתִּי, / עֲרֹב עַבְדְּךָ לְטוֹב!</p>

<p>גָּדוֹל עֲוֹנִי מִנְּשׂא / וְלִבִּי – עַל יִצְרִי חֲמָסוֹ,</p>

<p>לְמַעַן יֵדַע וְיַשְׂכִּיל עֲשׂה, / יִתְיַצֵּב עַל דֶּרֶךְ לֹא טוֹב.</p>

<p>דּוֹם לַייָ וְהִתְחוֹלֵל לוֹ, / נִלְכָּד בְּמוֹקֵשׁ מַעֲלוֹ,</p>

<p>וּבִידֵי אָדָם לְהֵיטִיב פָּעֳלוֹ, / גַּם יְיָ יִתֵּן הַטּוֹב.</p>

<p>הָבִינוּ, פְתָאיִם, עָרְמָה / וּבִינוּ הָאַחְרוֹנוֹת בִּמְזִמָּה,</p>

<p>אַדְרִיכְכֶם בְּדֶרֶךְ חָכְמָה – / טַעֲמוּ וּרְאוּ כִּי טוֹב!</p>

<p>וּמוֹדֶה וְעֹזֵב – יְרֻחָם! / וּדְבֵקִים בְּעָשְׁרָם וְנִצְחָם –</p>

<p>הֲיוּכְלוּ לִפְדּוֹת רוּחָם? / קְנֹה חָכְמָה מַה טּוֹב!</p>

<p>זִכְרוּ זֹאת וְהִתְאֹשָׁשׁוּ, / חַטָּאֵי תֵבֵל נוֹקָשׁוּ,</p>

<p>וַעֲרוּמֵּי חֶסֶד – הִתְבּוֹשָׁשׁוּ! / שִׁמְעוּ שָׁמוֹעַ אֵלַי
וְאִכְלוּ טוֹב!</p>

<p>חֶלְקִי יְיָ, אָמְרָה נַפְשִׁי, / אָכֹף כְּאַגְמוֹן רֹאשִׁי;</p>

<p>יִתְהוֹלְלוּ בִי יוֹרְשֵׁי קָדְשִׁי, / יִשְׂטְמוּנִי תַּחַת רָדְפִי טוֹב.</p>

<p>טוֹב וְיָחִיל וְדוּמָם / לִישׁוּעָתְךָ, עַד תְּרוֹמָם</p>

<p>וְתוֹאִיל לְהוֹשִיב הַר שָׁמָם – / וְדָבָר בְּעִתּוֹ מַה טּוֹב.</p>

<p>יֵרָאֶה אֶל עֲבָדֶיךָ פָעֳלֶךָ! / נוֹשְׂאִים נַפְשׁוֹתָם אֵלֶיךָ –</p>

<p>שִׂבְרָם וּמִבְטֶחָם עָלֶיךָ; / רַבִּים אֹמְרִים: מִי יַרְאֵנוּ טוֹב?</p>

<p>כָּל מִצְוֹתֶיךָ אֱמוּנָה – / וּמֻרְכָּב מִשֹׁרֶשׁ וּתְמוּנָה</p>

<p>יִלְאֶה לְהַשִּׂיג הַתְּכוּנָה; / מַשְׂכִּיל עַל דָּבָר יִמְצָא טוֹב.</p>

<p>לְךָ אָנִי, הוֹשִׁיעֵנִי / מִיַּד אוֹיֵב יְרוֹעֵנִי!</p>

<p>בְּרַחֲשׁוֹ בְּהֶבְלוֹ אוּלַי יַתְעֵנִי, / רָחַשׁ לִבִּי דָּבָר טוֹב.</p>

<p>מִי לֹא יִרָאֲךָ, מֶלֶךְ הַגּוֹיִם? / וּדְבָרֶיךָ יְאִירוּן פְּתָאיִם!</p>

<p>מִי הָאִישׁ הֶחָפֵץ חַיִּים, / אֹהֵב יָמִים לִרְאוֹת טוֹב.</p>

<p>נְצֹר לְשׁוֹנְךָ מֵרָע / וְלִפְנֵי בוֹרַאֲךָ אַל תִּגְרָע</p>

<p>שִׂיחָה, וּמוּסָר אַל תִּפְרָע, / סוּר מֵרָע וַעֲשֵׂה טוֹב!</p>

<p>סוֹמֵךְ יְיָ לְכָל הַנֹּפְלִים / וּמְחַיֶּה רוּחַ שְׁפָלִים</p>

<p>וּפְנֵי קוֹוָיו לֹא יַכְלִים / וְדֹרְשֵׁי יְיָ לֹא יַחְסְרוּ כָל טוֹב.</p>

<p>עוֹשֶׂה מִשְׁפָּט לַעֲשׁוּקִים / פֵּאֲרַנִי בְּחֻקִּים צַדִּיקִים,</p>

<p>מִנֹּפֶת צוּפִים מְתוּקִים – / אֱכָל, בְּנִי, דְבַשׁ כִּי טוֹב!</p>

<p>פּוֹדֶה יְיָ נֶפֶשׁ עֲבָדָיו, / תְּהִלָּה הוּא לְכָל חֲסִידָיו,</p>

<p>עִנֵּג בְּדִשְׁנוֹ מְרוּדָיו / וְנֶפֶשׁ רְעֵבָה מִלֵּא טוֹב.</p>

<p>צֶדֶק וּמִשְׁפָּט מְכוֹן כִּסְאֶךָ, / נֶעְלַמְתָּ וְעַיִן לֹא תִרְאֶךָ –</p>

<p>וְתוֹדִיעַ בְּיַד נְבִיאֶיךָ / אֵי זֶה דֶרֶךְ הַטּוֹב.</p>

<p>קָרְבָה אֶל נַפְשִׁי גְאָלָהּ / וְכִסֵּא כָבוֹד תַּנְחִילָהּ,</p>

<p>לָדַעַת בִּנְתִיבוֹת שִׂכְלָהּ / מָאוֹס בָּרָע וּבָחוֹר בַּטּוֹב.</p>

<p>רוֹצֶה יְיָ אֶת יְרֵאָיו, / מַשְׁלִים לִידִידוֹ מַה יִּתְאָו,</p>

<p>יֶחְזְקוּ יְדֵי נְכֵאָיו / כִּי יְיָ דִּבֶּר טוֹב.</p>

<p>שִׁיתָה, יְיָ, מוֹרָא / לִמְכַחֲשֶׁיךָ וְגָדְלְךָ יֵרָא,</p>

<p>וּבְשֵׁם קוֹרֵא-לְךָ תִּקְרָא, / כִּי תְקַדְּמֶנוּ בִּרְכוֹת טוֹב.</p>

<p>תָּמֹךְ אֲשֻׁרַי בְּמַעְגְּלוֹתֶיךָ, / וַאֲשֶׁר הִשְׁמַעְתִּי מִתְּהִלּוֹתֶיךָ –</p>

<p>קַבֵּל כְּקָרְבָּן בְּהֵיכְלוֹתֶיךָ, / הִנֵּה שְׁמֹעַ מִזֶּבַח טוֹב.</p>

<br />

<p>אֲמָרַי הַאֲזִינָה, ייָ, / בְּעָרְכִי רָנֵּי הֶגְיוֹנָי,</p>

<p>מְחֵה כָעָב פְּשָׁעַי וּזְדוֹנָי, / כָּל תִּשָּׂא עָוֹן וְקַח טוֹב!</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/15068">https://benyehuda.org/read/15068</a></div></body></html>