<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>וארא, חטאת יהודה</title>
	<meta name="author" content="צבי הירש מסליאנסקי"/>
</head>
<body>

<p>”וגם אני שמעתי את נאקת בני ישראל, אשר מצרים מעבידים</p>

<p>אותם&#8230; והוצאתי אתכם מתחת סבלות מצרים&#8230; ולקחתי אתכם</p>

<p>לי לעם&#8230; והבאתי אתכם אל הארץ&#8230; ונתתי אותה לכם מורשה&#8230;</p>

<p>וידבר משה כן אל בני ישראל, ולא שמעו אל משה <strong>מקצר</strong></p>

<p><strong>רוח ומעבודה קשה</strong>.&quot;</p>

<p>*</p>

<p>אין כל עצה אחרת, כי אם בא דבר אל פרעה&#8230; וישלח את בני ישראל <strong>מארצו</strong>.</p>

<p>*</p>

<p>עד היום איננו שומעים, כאשר לא שמענו אל <strong>משה</strong> ואל
<strong>זרובבל,</strong> ומחכים עד אשר <strong>ישלחונו מארצותיהם</strong>; אלה מקוצר רוח, ואלה
מעבודה קשה.</p>

<p>*</p>

<p>&#8220;ויתר הקדוש ברוך הוא על עבודה זרה, גלוי עריות ושפיכות
דמים, ולא ויתר על פירוד הלבבות.&#8221;</p>

<p>(ירושלמי חנינה).</p>

<p>למען הבין את המאמר הירושלמי, עלינו לשים עין על כל דברי־ימינו, משה עד הדור הנוכחי.</p>

<p>*</p>

<p>עוד לפני משה בימי יוסף החלה החטאת הזאת – פירוד הלבבות –
לשים שמות בנו – כתונת הפסים עודנה טבולה בדמנו ופרושה בתור סמל הקנאה
והמריבה תחת כל שמי חיינו זה יותר משלשת אלפים שנה, משפּט משה על שני
העברים הנצים, באמרו: אכן נודע הדבר – מפּני מה אומה זו משועבדת? – מפּני
הדלטוריא שבהם! הנהו קים עד היום.</p>

<p>*</p>

<p>המזבח החדש אשר בנו בני ראובן, גד וחצי שבט המנשה; תלונת כל העם עליהם; תשובתם לאמר:</p>

<p>&quot;ואם לא מדאגה בדבר עשינו את זאת לאמר: מחר יאמרו</p>

<p>בניכם לבנינו וכו'.&quot;</p>

<p>ויבארו, כי המזבח לא נבנה להפריד, כי אם לאחד. לבם נבא להם, כי הפּירוד ישחית ויחריב את העם&#8230;</p>

<p>שמואל רפא את הנגע בכל מאַמצי כוחו; שאול ודוד נאחזו
ונתלבטו בכתונת הפּסים על <strong>הרבבות</strong> אשר בנות העם נתנו <strong>לשני</strong>, תחת אשר
<strong>להראשון</strong> נתנו רק את <strong>האלפים</strong>.</p>

<p>*</p>

<p>שלמה וירבעם; יהודה ואפרים; הבור אשר מלא ישמעאל בן נתניה
חללים; חזקיהו ושבנא סופרו; ירמיה ונביאי השקר; יהושע הכהן וזרובבל הפחה;
הורקנוס ואריסתובול; פּרושים צדוקים ואסיים; האתרוגים על המלך ינאי
והפּרושים המומתים; הורדוס האדומי עם משפּחת החשמונאים; החרבן אחרי מלחמת
הקנאים האיומה; ריב נשיאי הגולה; ענן ושאול; הקראים; הרמב&#8220;ם ומתקוממיו;
יעב&#8221;ץ ואייבשיץ; שלשת המאורות הגדולים: הגר&#8220;א, הבעש&#8221;ט והרמבמ&quot;ן.</p>

<p>*</p>

<p>דברי הירושלמי ברורים:</p>

<p>על כל העונות <strong>ויתר</strong> הקב&quot;ה, אחרי אשר <strong>חדלו</strong> לעשות
אותם. כי הויתור איננו בא אלא רק אחרי החדלון, ועל פּירוד הלבבות לא ויתר,
מפּני <strong>שלא חדלו</strong> גם היום מהיות <strong>נצים</strong>.</p>

<p>זאת היא חטאת יהודה הכתובה בעט ברזל על כתנת<strong>־</strong>הפּסים <strong>הישנה־חדשה.</strong></p>

<p>*</p>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/32184">https://benyehuda.org/read/32184</a></div></body></html>