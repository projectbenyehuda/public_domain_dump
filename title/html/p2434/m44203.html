<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אֵיךְ יִמְצָא</title>
	<meta name="author" content="ששון בן ישראל"/>
</head>
<body>

<p>שיר המדבר על פרידת הנשמה / לאדם אשר להבל דמה.</p>

<p>סימן: אהה אבוי אהה לי. לחן: אשמחה כי אפתחה.</p>

<blockquote>
<br />
</blockquote>

<blockquote>
<p>אֵיךְ יִמְצָא חֵן / בְּעֵין בּוֹחֵן / לֵב וְטוּחוֹת</p>

<p>אִישׁ כָּל חוּשָׁיו / בְּמַשְׂאוֹת שָׁוְא / וּמַדּוּחוֹת</p>

<p>וְסוֹף שִׁבְרוֹ / בְּתוֹךְ קִבְרוֹ / אֵין מְנוּחוֹת</p>

<p>רְדוּף רִמָּה / עֲדֵי חָרְמָה / לֶאְכֹל לַחְמוֹ.</p>

<br />
</blockquote>

<blockquote>
<p>הוֹן רַב יִכְסֹף / יָקָר יֶאְסֹף / בְּיָד רָמָה</p>

<p>אָוֶן יַגְבִּיר / וּבְלֵב יַחְבִּיר / תּוֹךְ וּמִרְמָה</p>

<p>יִטְמֹן רֶשֶׁת / יִדְרֹךְ קֶשֶׁת / יַחְפֹּר גֻמָּה</p>

<p>לְכָל אִישׁ דַּל / וְלֹא יֶחְדַּל / לִשְׁפֹּךְ דָּמוֹ.</p>

<br />
</blockquote>

<blockquote>
<p>הוּא לֹא יֵדַע / קַרְנוֹ נִגְדַּע / בְּאַף חֵמָה</p>

<p>וְזִיו הוֹדוֹ / גַּם כְּבוֹדוֹ / שָׂם לִכְלִמָּה</p>

<p>וְלֹא יִמְצָא / לוֹ כָל עֵצָה / גַּם מְזִמָּה</p>

<p>עֵת יֵרָתֵק / אָז יִנָּתֵק / כָּל זְמָמוֹ.</p>

<br />
</blockquote>

<blockquote>
<p>אֵיךְ הוּא הוֹלֵל / וְהִשְׁתּוֹלֵל / בְּלִי חָכְמָה</p>

<p>אֲשֶׁר חֻלָּל / וְהִתְגּוֹלָל / בְּמֵי אַשְׁמָה</p>

<p>וְאַחְרִיתוֹ / לְשַׁחֲתוֹ / בְּיַד דּוּמָה</p>

<p>בְּרֹב קֶצֶף / עֵת יֵאָסֵף / אֱלֵי עַמּוֹ.</p>

<br />
</blockquote>

<blockquote>
<p>בְּעֵת יִגְדַּל / חָלְיוֹ יִדַּל / עַל מִשְׁכָּבוֹ</p>

<p>עַד אֵין רוֹפֵא / וְאֵין מַרְפֵּא / לְמַכְאוֹבוֹ</p>

<p>הֲלֹא יִזְכֹּר / זְמַן יַעְכֹּר / אֶת מַצָּבוֹ</p>

<p>כְּאִישׁ שׂוֹנֵא / לוֹ מִתְאַנֶּה / בְּאַף זַעְמוֹ.</p>

<br />
</blockquote>

<blockquote>
<p>וְיִתְגַּבֵּר / בְּלִי אֵבֶר / הוּא לִפְרֹחַ</p>

<p>אוּלַי יִצֹּר / בְּעִיר מָצוֹר / שָׁם לִבְרֹחַ</p>

<p>אַךְ לֹא יַפְלִיט / כִּי אֵין שַׁלִּיט / הוּא בָרוּחַ</p>

<p>לִכְלֹא אוֹתוֹ / מִשַּׁחֲתוֹ / כִּי בָא יוֹמוֹ.</p>

<br />
</blockquote>

<blockquote>
<p>יִפְתַּח עֵינָיו / נֶגֶד פָּנָיו / אִישׁ מַשְׁחִיתוֹ</p>

<p>וּבְיַד הָדָה / חֶרֶב חַדָּה / לְעֻמָּתוֹ</p>

<p>לִבּוֹ יִתַּר / וְאֵין נִסְתָּר / מֵחֲמָתוֹ</p>

<p>עוֹדוֹ נֶגְדּוֹ / לְהַשְׁמִידוֹ / עֲדֵי תֻמּוֹ.</p>

<br />
</blockquote>

<blockquote>
<p>אֵיךְ לֹא יָשׁוּב / חֲמַת עַכְשׁוּב / מֵרָעָתוֹ</p>

<p>טֶרֶם בָּא יוֹם / אֵין לוֹ פִדְיוֹם / לְמַחְלָתוֹ</p>

<p>יוֹם בָּא יָמֵשׁ / מְאוֹר שֶׁמֶשׁ / לְחֶשְׁכָּתוֹ</p>

<p>וְיָרֵחַ / אֵין זוֹרֵחַ / עֵת הִדְמִימוֹ.</p>

<br />
</blockquote>

<blockquote>
<p>הֶבֶל דָּמָה / אִישׁ אֲדָמָה / רַב אֲנָחוֹת</p>

<p>מָלֵא עַוְלוֹת / תּוֹךְ מְגִלּוֹת / מְפֻתָּחוֹת</p>

<p>וְיִזָּכֵר / לִפְנֵי זוֹכֵר / כָּל נִשְׁכָּחוֹת</p>

<p>וִיהִי נוֹכַח / עֵת יִתְוַכַּח / יָשָׁר עִמּוֹ.</p>

<br />
</blockquote>

<blockquote>
<p>הָהּ מַה יַעַן / עַל מִי נִשְׁעָן / אִישׁ גּוּשׁ עָפָר</p>

<p>כִּי בָז לִדְבַר / אֵל, וְעָבָר / וּבְרִית הֵפַר</p>

<p>הֲלֹא יִדְאַג / וּמַר יִשְׁאַג / בְּקוֹל שׁוֹפָר</p>

<p>אֵיךְ הוּא נִגְרָשׁ / וְלֹא דָרַשׁ / טוֹב לְעַצְמוֹ.</p>

<br />
</blockquote>

<blockquote>
<p>לָזֹאת יָעִיר / נַפְשׁוֹ, יָאִיר / אֶת נְתִיבוֹ</p>

<p>יָסוּר מֵרָע / וְגַם יִקְרַע / סְגוֹר לִבּוֹ</p>

<p>יִשְׁאַל מֵאֵל / כְּדַל שׁוֹאֵל / לַהֲשִׁיבוֹ</p>

<p>יַעְטֶה בֹשֶׁת / לֵב אֵל יָשֵׁת / עֵת הִכְלִימוֹ.</p>

<br />
</blockquote>

<blockquote>
<p>יְהִי עוֹפֵף / לְהִסְתּוֹפֵף / בֵּית אֵל אָיוֹם</p>

<p>לַעְרֹךְ תָּמִיד / שִׁיר גַּם יַצְמִיד / לַיְלָה עַד יוֹם</p>

<p>בְּקוֹל תּוֹרָה / אָז מְהֵרָה / יִמְצָא פִדְיוֹם</p>

<p>טוֹב וְנָעִים / יִכָּתֵב עִם / חוֹשְׁבֵי שְׁמוֹ.</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/44203">https://benyehuda.org/read/44203</a></div></body></html>