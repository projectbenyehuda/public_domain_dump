<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>שְׁמַע דּוֹדִי לְשִׂיחַ אִישׁ</title>
	<meta name="author" content="זכריה אלצ'אהרי"/>
</head>
<body>

<p>תרגום עיבוד של שיר אלחרירי</p>

<blockquote>
<br />
</blockquote>

<blockquote>
<p>שְׁמַע דּוֹדִי לְשִׂיחַ אִישׁ וְדַעְתּוֹ / בְּלִי סִיגִים בְּנִיבוֹ עַל שְׂפָתוֹ</p>

<p>בְּמַהְלַל אִישׁ בְּפִיךָ אַל תְּמַהֵר / וְאַל תָּבֹז לְאִישׁ טֶרֶם יְדַעְתּוֹ</p>

<p>עֲמֹד עַל עָמְדְּךָ וּרְאֵה בְלִבָּךְ / עֲדֵי תַכִּיר שְׁבָחוֹ אוֹ גְנוּתוֹ</p>

<p>וְאִם תִּרְאֶה גְנוּתוֹ עֵת לְהַעְלִים / וְאִם תִּרְאֶה שְׁבָחוֹ עֵת גְּלוֹתוֹ</p>

<p>וְהֶהָגוּן לְהִתְרוֹמֵם תְּרוֹמֵם / וְהֶהָגוּן לְהַשְׁפִּילוֹ לְרִדְתּוֹ</p>

<p>וְהַדֵּינָר בְּיִתְרוֹנוֹ בְּמוּמוֹ / בְּמִבְחָנוֹ וְלֹא עַל פִּי רְאוּתוֹ</p>

<p>וְהַזָּהָב בְּמַעְבֵה הָאֲדָמָה / עֲדֵי יִגַּל וְנֶחְשַׂף יַעֲרָתוֹ</p>

<p>וְסִכְלוּת הִיא לְהַלֵּל אִישׁ כְּסִילוּת / לְפִי עָשְׁרוֹ וְגַם יֹפִי כְסוּתוֹ</p>

<p>וְהַבּוֹזֶה לְאִישׁ מוּסָר וְעָנָיו / לְפִי בִּגְדוֹ וְשִׂמְלָתוֹ וְסוּתוֹ</p>

<p>וְיֵשׁ נָבִיא וְאֵזוֹר עוֹר בְּמָתְנָיו / וְיֵשׁ סָכָל מְעִיל עֹז גַּאֲוָתוֹ</p>

<p>וְהֶחָכָם אֲשֶׁר מַדָּיו בְּפִיהוּ / וְיָשִׂים אֶת מְעִילוֹ מַעֲלָתוֹ</p>

<p>הֲכִי כָל אִישׁ לְפִי שִׂכְלוֹ יְהֻלָּל / וְתִפְאַרְתּוֹ בְיִרְאָתוֹ וְדָתוֹ.</p>
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/28148">https://benyehuda.org/read/28148</a></div></body></html>