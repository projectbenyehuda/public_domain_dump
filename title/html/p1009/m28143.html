<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>כּוֹכָב רְאִיתִיהוּ</title>
	<meta name="author" content="זכריה אלצ'אהרי"/>
</head>
<body>

<p>שיר שבח לכבוד צדיק (צאלח?)</p>

<blockquote>
<br />
</blockquote>

<blockquote>
<p>כּוֹכָב רְאִיתִיהוּ בְּחֶזְיוֹן הַחֲלוֹם / קָם מִפְּאַת צָפוֹן כְּסִיל זוֹרֵחַ</p>

<p>הֵאִיר פְּנֵי תֵבֵל כְּגִזְרַת יָהֳלוֹם / כָּל עֵץ וְכָל דֶּשֶׁא כְּצִיץ פּוֹרֵחַ</p>

<p>צָמְחוּ וְהֵצִיצוּ וְגַם עָשׂוּ פְּרִי / חָנְטוּ בְּלֹא עִתָּם וְנָתְנוּ רֵיחַ</p>

<p>וָאֶשְׁאֲלָה פִּתְרוֹן חֲלוֹמִי בַּנְּדֹד / קַמְתִּי עֲלֵי עָמְדִי בְּלֵב שָׂמֵחַ</p>

<p>וַיֹּאמְרוּ לִי: זֶה יְדִיד חֶבְרָתְךָ / אַתָּה לְפֵרוּדוֹ בְּמַר צוֹרֵחַ</p>

<p>צַדִּיק כְּאֵלִיָּה וְכֶאֱלִישָׁע, אֱמֶת / חָסִיד וְלִבּוֹ צָפְנַת פַּעְנֵחַ</p>

<p>לֹא יִצְחֲקוּ עָלָיו וְלֹא יִתְקַלְּסוּ / לֹא יֹאמְרוּ עָלָיו עֲלֵה קֵרֵחַ</p>

<p>גָּעַר בְּמַחְמַדֵּי זְמָן וַיְכוֹנְנָה / יָמָיו עֲבוֹדַת אֵל וְלֵיל טוֹרֵחַ</p>

<p>בֵּין עִקְבוֹת אָרְחוֹת חֲכָמִים יַהֲלֹךְ / תָּמִיד וּמִמּוֹשַׁב כְּסִיל בּוֹרֵחַ</p>

<p>עַל כֵּן שְׁמוֹ צַדִּיק וְאַשְׁרֵהוּ בְּעֵת / יָקִיץ לְנַחֲלַת אֵל לְהִסְתַּפֵּחַ</p>

<p>לָכֵן אֲנִי אֶדְרֹשׁ שְׁלוֹמוֹ כָּל יְמֵי / חַיַּי וּמִשִּׁירִי אֲנִי שׁוֹלֵחַ</p>

<p>נָא רַחֲפִי רוּחַ אֱלֹהִים לַיְּדִיד / עָלָיו בְּשָׁלוֹם עַד בְּלִי יָרֵחַ.</p>
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/28143">https://benyehuda.org/read/28143</a></div></body></html>