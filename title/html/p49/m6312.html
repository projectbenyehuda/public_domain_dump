<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[הִנֵּה יְחִידָתִי]</title>
	<meta name="author" content="שמואל הנגיד"/>
</head>
<body>

<p>ולה אלי צדיק לה גואבא</p>

<p>ולו תשובה אלי ידיד שלו</p>

<blockquote>
<p>הִנֵּה יְחִידָתִי בְּלֵילֶיהָ / תַּרְבֶּה לְצוּרָה מַהֲלָלֶיהָ.</p>

<p>בָּנָה גְדֻלָּתוֹ אֲשֶׁר עָצְמָה / וַתַּעֲצִים שִׁירָיו בְּמִלֶּיהָ.</p>

<p>מִי אֵל בְּכָל אֵלִים כְּאֵל עָשָׂה / אֶרֶץ וְהִצִּיב אֶת גְּבוּלֶיהָ!</p>

<p>כִסָּה מְעוֹנָתוֹ בְּעַב עָנָן / לַמְטִיר בְּאַרְצוֹ מֵאֲגָלֶיהָ,</p>

<p>וּבְרַק עֲנַן אוֹרוֹ כְּמוֹ נִיצוֹץ /  עָף עַל פְּנֵי כוֹכְבֵי מְהִלֶּיהָ,     [5]</p>

<p>תִּשְׁמַע שְׁאוֹן רָעְמוֹ כְּחוֹלֶלֶת, / אֶרֶץ יְבַקַּע קוֹל חֲלִילֶיהָ,</p>

<p>דּוֹמֶה חֲזִיז קוֹלוֹת, בְּהַרְעִימוֹ / בָּעָב, לְנַפֵּץ אֶת נְבָלֶיהָ –</p>

<p>שִׂמְלָה קְרָעָהּ אִישׁ בְּגֹבַהּ, גַּם / הִשְׁלִיךְ עֲלֵי אֶרֶץ פְּתִילֶיהָ,</p>

<p>וּזְבוּל, בְּגַלּוֹתוֹ פְנֵי שֶׁמֶשׁ  /  כִּסָּה פְנֵי כּוֹכְבֵי זְבוּלֶיהָ –</p>

<p>כִּדְמוּת יְפַת תֹּאַר, תְּגַלֶּה אֶת / לֶחְיָהּ וְתַחְבִּיא אֶת עֲגִילֶיהָ.     [10]</p>

<p>מוֹלִיך לְבָנָה עַל שְׁבִילִים לֹא / יָדְעָה – וְהוּא יָדַע שְׁבִילֶיהָ,</p>

<p>תִּקְרַב אֱלֵי שֶׁמֶשׁ וְתֵחָבֵא  /  בִּזְבוּל, כְכַלָּה יוֹם כְּלוּלֶיהָ</p>

<p>חָזְתָה יְמֵי חֻפָּה בְּתוֹךְ בֵּיתָהּ / הוֹרָהּ וּבוּשָׁה מִבְּתוּלֶיהָ.</p>

<p>קָצְרָה לְשׁוֹנִי מֵהֲגוֹת אֶת רֹב / גָּדְלוֹ, וְאִם תַּרְבֶּה בְמִלֶּיהָ!</p>

<p>נַפְשִׁי, אֲשֶׁר מָכְרָה לְצוּרָהּ אֶת / רוּחָהּ וְלִבָּה עִם כְּסָלֶיהָ,      [15]</p>

<p>עִזְבִי לְסַּפֵּר אֶת פְּעֻלַּת אֵל  /  בִּפְרָט – וְסִפְרִי אֶת כְּלָלֶיהָ!</p>

<p>שִׂימִי לְדָתֵךָ יוֹם, תְּפַתַּח בּוֹ / קִשְׁרָהּ וְתַגִּיהַּ אֲפֵלֶיהָ,</p>

<p>וּתְנִי לְצִיּוֹן, יוֹם אֲשֶׁר בִּכְיָהּ / יִפְרֹץ כְּמוֹ פָּרְצוּ נְחָלֶיהָ</p>

<p>עַל בַּת יְהוּדָה הָאֲסוּרָה בֵּין / רוֹדִים וּמַכְבִּידִים כְּבָלֶיהָ,</p>

<p>אִמְרִי עֲלֵי לִבָּהּ בְּפֶה שִׂיחַ  /  נָעִים, יְנַחֵם לֵב אֲבֵלֶיהָ,      [20]</p>

<p>תָּקוּם וְתִתְנַעֵר וְתִשָּׂא רֹאשׁ / לִמְצֹא מְנוּחָה מֵחֲבָלֶיהָ,</p>

<p>כִּי אִם מְפִיצִים אִבְּדוּ מִשְׂרָה / וּכְלִיל כְּהֻנָה מִקְּהָלֶיהָ –</p>

<p>הִנֵּה שְׁתֵּיהֶן נִקְבְּצוּ הַיּוֹם /  בִּבְנוֹ-שְׁמוּאֵל בֶּן אֲצִילֶיהָ,</p>

<p>לֵישָׁהּ – וְלֹא טָרַף רְחֵלֶיהָ, /  שׁוֹעָהּ – וְשׂוֹנֵא אֶת נְבָלֶיהָ,</p>

<p>רֹאשָׁהּ – וּמַחְזִיק יָד לְרָשֶׁיהָ, / רוֹכְלָהּ – וּמוֹחֵץ רֹאשׁ רְכִילֶיהָ,   [25]</p>

<p>פָּלִיל בְּכָל קוֹשְׁרֵי תְפִלֶּיהָ, /  גָּדוֹל בְּכָל עוֹטֵי גְדִילֶיהָ,</p>

<p>מִשְׂרָה עֲלֵי שִׁכְמוֹ, כְּשִירָתִי, / תִּגַּח בְּחוּג שַׁחַק כְּסִילֶיהָ,</p>

<p>תּוֹרַת אֱמֶת עַל פִּיו מְסֻדֶּרֶת, / יוֹרֶה – וְלֹא יַפִּיל חֲלָלֶיהָ,</p>

<p>זַךְ בַּעֲדַת זַכִּים, וְגֵאֶה בֵין /  גֵּאִים, וְשָׁפָל בֵּין שְׁפָלֶיהָ,</p>

<p>מַזֶּה וּבֶן מַזִּים וּמַעְמִידֵי /  אֶרֶץ וּמַפִּילֵי נְפִילֶיהָ,          [30]</p>

<p>רָאוּ בְאַרְצוֹ כִּי גְּדֻלָּתָהּ  /  רַבָּה, וּבִלְתּוֹ לֹא יְכִילֶהָ –</p>

<p>אָמְרוּ: לְךָ תֵאוֹת גְּדֻלָּתָהּ,  /  קַח מַטְּךָ וּנְחֵה חֲיָלֶיהָ!
<br> </p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/6312">https://benyehuda.org/read/6312</a></div></body></html>