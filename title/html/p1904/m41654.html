<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[בַּת צִיּוֹן עַד אָנָה נוֹדֶדֶת כַּמְּלוּנָה (תחנה)]</title>
	<meta name="author" content="בנימין בן אברהם מהענווים"/>
</head>
<body>

<h2 id="תְּחִנָּה">תְּחִנָּה</h2>

<blockquote>
<br />

<p>בַּת צִיּוֹן עַד אָנָה / נוֹדֶדֶת כַּמְּלוּנָה</p>

<p>יוֹצֵאת אָנֶה וְאָנָה / מְשׁוֹטֶטֶת בְּכָל-פִּנָּה</p>

<p>יָדֶיהָ פְרוּשׂוֹת לִמְעוֹנָה / נוֹשְׂאָה עֵינֶיהָ לְקוֹנָהּ</p>
</blockquote>

<blockquote>
<p>אַתָּה תָקוּם תְּרַחֵם / צִיּוֹן כִּי עֵת לְחֶנְנָהּ.</p>
</blockquote>

<blockquote>
<br />
</blockquote>

<blockquote>
<p>אֲהוּבָה מִכָּל-עֲלָמוֹת / אָחֲזָה רְעָדָה וְאֵימוֹת</p>

<p>בְּזָכְרָהּ עִתּוֹת קְדוּמוֹת / דָּרְכָה עַל-כָּל-בָּמוֹת</p>

<p>גָּבְרָה בְעֹז וְתַעֲצוּמוֹת / לַעֲלוֹת מַעֲלוֹת רָמוֹת</p>
</blockquote>

<blockquote>
<p>וְעַתָּה רַבַּת שָׁכְנָה / הַיָּצִיעַ הַתַּחְתֹּנָה.</p>

<br />
</blockquote>

<blockquote>
<p>דּוֹדָהּ אַלּוּף נְעוּרֶיהָ / אָז בִּימֵי נְעוּרֶיהָ</p>

<p>הֵעִיר וְדָפַק שְׁעָרֶיהָ / לְיַעֲדָהּ לוֹ לְשַׁחְרְרֶהָ</p>

<p>וּמַלְכוּת עֶגְלָה וְשָׂרֶיהָ / הִכְנִיעַ בַּעֲבוּרָה</p>
</blockquote>

<blockquote>
<p>וְעַתָּה אוֹיְבָהּ עִנָּהּ / וַיִּקְרָא שְׁמָהּ שִׂטְנָה.</p>

<br />
</blockquote>

<blockquote>
<p>זֶה דַרְכָּה בְּמֵישָׁרִים / בְּיָד רָמָה לְעֵין זָרִים</p>

<p>חָלְפָה וְעָבְרָה גְזָרִים / בְּשִׂמְחַת לֵבָב וּבְשִׁירִים</p>

<p>טָעֲמָה לֶחֶם אַבִּירִים / וְלָמְדָה חֻקִּים יְשָׁרִים</p>
</blockquote>

<blockquote>
<p>וְעַתָּה שָׂבְעָה בָּשְׁנָה / שֹׁרֶשׁ פֹּרֶה רֹאשׁ וְלַעֲנָה.</p>
</blockquote>

<blockquote>
<br />
</blockquote>

<blockquote>
<p>יָרְשָׁה אֶרֶץ חֶמְדָּה / נַחֲלַת צְבִי מְיֻחָדָה</p>

<p>כָּל-הָאָרֶץ חָרְדָה / וְהִתְגָּעֲשָׁה מִפַּחְדָהּ</p>

<p>לְכָל-בָּנוֹת עָלְתָה בְהוֹדָהּ / כְּמוֹ בַּת-מֶלֶךְ כְּבוּדָּה</p>
</blockquote>

<blockquote>
<p>וְעַתָּה שָׁכְנוּ בְמַחֲנָהּ / תַּנִים וּבְנוֹת יַעֲנָה.</p>
</blockquote>

<blockquote>
<br />
</blockquote>

<blockquote>
<p>מֵרֹב שֶׁקֶט שַׁלְוָתָהּ / וּמִמִּשְׁמַן מַרְעִיתָהּ</p>

<p>נִאֲצָה לְהָפֵר בְּאִוַּלְתָּהּ / בְּרִית אֱלֹהֵי יְשׁוּעָתָהּ</p>

<p>סָרֲרָה דָּבְקָה בְחַטָּאתָהּ / לֹא זָכְרָה אַחֲרִיתָהּ</p>
</blockquote>

<blockquote>
<p>וְעַתָּה כָשְׁלָה בַעֲוֹנָהּ / וְיָרַד הֲדָרָהּ וַהֲמוֹנָהּ.</p>
</blockquote>

<blockquote>
<br />

<p>עֲשָׁקוּהָ בְנֵי עַוְלָה / מִיּוֹם צֵאתָהּ בַּגּוֹלָה</p>

<p>פּוֹעֲרִים פִּיהֶם לְמוּלָהּ / שׁוּבִי שׁוּבִי סְגֻלָּה</p>

<p>צְבִי תִפְאַרְתֵּךְ בָּלָה / וּמַה-לָּךְ עוֹד לְהוֹחִילָה</p>
</blockquote>

<blockquote>
<p>וְעַתָּה בַת-עוּץ עֲדִינָה / הָאֱלֹהִים אֲשֶׁר נְתָנָהּ.</p>

<br />

<p>קוֹלָהּ נָשְׂאָה בִנְדָבָה / מַה-תְּעוֹרֲרוּ אֶת-הָאַהֲבָה</p>

<p>רְאוּ זֹאת הָיְתָה סִבָּה / מִפְּנֵי מוֹצִיאֵי דִבָּה</p>

<p>שְׁטָרִי קוֹדֵם וּכְתֻבָּה / בְּחוֹתַם כָּל-חֹזֶה נִבָּא</p>
</blockquote>

<blockquote>
<p>וְעַתָּה יִזְכֹּר בְּרִית יְשָׁנָה / אֱמֶת לֹא-יָשׁוּב מִמֶּנָּה.</p>

<br />
</blockquote>

<blockquote>
<p>תַּמָּה תַּמּוּתָה בְּהִתְחַזְּקָהּ / וְעַל-דּוֹדָהּ מִתְרַפְּקָה</p>

<p>בְּאַלּוּף נְעוּרֶיהָ לְדָבְקָה / וְדַלְתֵי דֹדָיו לְדָפְקָה</p>

<p>נִדְבַת רְצוֹנוֹ הֵפִיקָה / לְבִלְתִּי הֱיוֹת עוֹד לְפוּקָה</p>
</blockquote>

<blockquote>
<p>וְעַתָּה תָשׁוּב אֶל-מְלוֹנָהּ / וְלֹא יִכָּרֵת מְעוֹנָה.</p>

<br />
</blockquote>

<blockquote>
<p>יֵאָמֵן דְּבַר כָּל-נָבִיא / וְצוֹפֶה אֲשֶׁר חָזוּ-בִי</p>

<p>מַלְכֵּךְ יָבוֹא לְהָבִיא / נִדַּחֲךְ מִבֵּית הַשְּׁבִי</p>

<p>נְוֵה-צֶדֶק אֶרֶץ צְבִי / לְבָדָד לָבֶטַח תֵּשְׁבִי</p>
</blockquote>

<blockquote>
<p>וְעַתָּה שׁוּבִי וּבֹאִי נָא / וְאֵרַשְׂתִּיךְ לִי בֶּאֱמוּנָה.</p>

<br />
</blockquote>

<blockquote>
<p>חוֹרְפַי אָשִׁיב בְּמִלַּי / הַמַּגְדִּילִים עָלָי</p>

<p>זֹאת הַפַּעַם בְּמַכְלֻלַי / יִלָּוֶה אִישִׁי אֵלָי</p>

<p>קָרְבָה בָּאָה שְׁנַת גְּאוּלַי / וְיוֹם נִקְמַת הֵיכָלָי</p>
</blockquote>

<blockquote>
<p>וְעַתָּה אַחֲרֵי זִקְנָה / הָיְתָה-לִּי עֶדְנָה.</p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/41654">https://benyehuda.org/read/41654</a></div></body></html>