<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[בְּשִׂפְתֵי רְנָנוֹת וְשִׁירֵי נְגִינוֹת]</title>
	<meta name="author" content="בנימין הכהן ויטאלי"/>
</head>
<body>

<blockquote>
<p>Biniamin Coen Vitale</p>
</blockquote>

<p>]נולד באָלֵסַנְדְּרִיָה בשנת 1651 ומת ברֶג֗וֹ בשנת 1739]</p>

<blockquote>
<br />
</blockquote>

<blockquote>
<p>͝ – – ͝ – –</p>
</blockquote>

<blockquote>
<p>בְּשִׂפְתֵי רְנָנוֹת / וְשִׁירֵי נְגִינוֹת / נְהַלֵּל בְּקוֹל עֹז / לְשׁוֹכֵן שְׁחָקִים</p>

<p>נְעִימוֹת יְמִינוֹ / לְעוֹשֵׂי רְצוֹנוֹ / בְּרָכָה וְשָׁלוֹם / בְּכָל־עֵת מְרִיקִים</p>

<p>יְשָׁרִים בְּעוֹדָם / בְּמִשְׁכָּן כְּבוֹדָם / בְּלֵיל זֶה שְׂמֵחִים / בְּמָחוֹל מְשַׂחְקִים</p>

<p>מְאִירִים בְּנֵרוֹת / לְכָל־הַחֲצֵרוֹת / בְּתוֹךְ עִיר קְדוֹשָׁה / בְּמַרְאֵה בְרָקִים</p>

<p>יְעִידוּן יְגִידוּן / בְּפִיהֶם יְהוֹדוּן / לְאֵל רָם וְנִשָּׂא / אֲשֶׁר בּוֹ דְבֵקִים</p>

<p>נְדָבוֹת גְּשָׁמָיו / וְיִזְלוּ בְשָׂמָיו / וְלִשְׁאֹב בְּשָׂשׂוֹן / לְמֵימוֹת מְתוּקִים</p>

<p>כְּמוֹ־כֵן עֲבָדָיו / וְזֶרַע יְדִידָיו / בְּאֵימָה בְיִרְאָה / הֲלֹא מַחֲזִיקִים</p>

<p>הֲלִיכוֹת אֲבוֹתָם / דְּבָרִים בְּעִתָּם / בְּבֵית־אֶל בְּלֵילוֹת / וּמִמַּעֲמַקִּים</p>

<p>נְכוֹנִים לְסַפֵּר / וְנִכְתַּב בְּסֵפֶר / כְּאַיָּל בְּשַׁחַר / וְעַל־הָאֲפִיקִים</p>

<p>יְהִי שֵׁם יְיָ / וּבִקְהַל אֱמוּנַי / מְבֹרָךְ לְעוֹלָם / בְּכָל־הַפְּרָקִים</p>

<p>צְבָאוֹת יְחוֹנֵן / וְעַמּוֹ יְגוֹנֵן / וְיָחִישׁ מְבַשֵּׂר / לְקָרֵב רְחוֹקִים</p>

<p>וְיָבִיא לְצִיּוֹן / גְּאֻלָּה וּפִדְיוֹן / וְיִשְׁלַח מְשִׁיחוֹ / לְהַצִּיל עֲשׁוּקִים</p>

<p>וְיִבְנֶה דְבִירוֹ / וּמוֹשַׁב יְקָרוֹ / בְּשָׁלֵם לְסֻכּוֹ / מְהֵרָה לְהָקִים</p>

<p>תְּהִי־נָא רְוָחָה / וְאוֹרָה וְשִׂמְחָה / לְהַלֵּל בְּקוֹל עֹז / לְשׁוֹכֵן שְׁחָקִים.</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/40779">https://benyehuda.org/read/40779</a></div></body></html>