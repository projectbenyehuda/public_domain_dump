<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אוריה ובת שבע</title>
	<meta name="author" content="אד&quot;ם הכהן"/>
</head>
<body>

<p><a href="#fn:1" id="fnref:1" title="see footnote" class="footnote"><sup>1</sup></a></p>

<p> בסור אוריה אל ביתו בבקר בטרם שובו שנית המערכה, אחר אשר לן ב' לילות בבית המלך (ש&#8220;ב י&#8221;א)</p>

<blockquote>
<br />
</blockquote>

<blockquote>
<p><strong>בת שבע</strong></p>

<p>אוּרִיָּה אוֹרִי <strong>הֶאָח</strong> הֵן אֶרְאֶךָ! –</p>

<p>אִישִׁי מַחְמַדִּי! הֵן מִקְּרָב לִי שָׁבְתָּ</p>

<p>וּשְׁלוֹמְךָ מַה הוּא וּמַה כָּל בָּדֶיךָ<a href="#fn:2" id="fnref:2" title="see footnote" class="footnote"><sup>2</sup></a></p>

<p>הִנַּפְשָׁה נָא דוֹדִי מַה לִי עָרַבְתָּ</p>

<p>(5) הַנַּח חֶרֶב וַחֲנִית כִּידוֹן וָקֶשֶׁת</p>

<p>קַח תַּחְתָּם מָנוֹח אַהֲבָה וָאֵשֶׁת.</p>

<p><strong>אוריה</strong></p>

<p>לָמָּה יוֹנָתִי תַּמָּתִי רֻחָמָה!</p>

<p>הֲסִירוֹתְ מִנִּי כֹּה חִישׁ כָּל הַנֶּשֶׁק</p>

<p>הֵן מָחָר אֵלֵךְ אָשׁוּב לַקְּרָב שָׁמָּה</p>

<p>(10) לִקְרָב וָלָחֶם<a href="#fn:3" id="fnref:3" title="see footnote" class="footnote"><sup>3</sup></a> אַךְ יִסְעַר בִּי חֵשֶׁק! –</p>

<p>וַאֲנִי לֹא עַתָּה כִּי עוֹד שִׁלְשׁוֹם בָּאתִי</p>

<p>וּלְאַהֲבָתֵךְ רַעְיָה! אָמְנָם חָטָאתִי!.</p>

<p><strong>בת שבע</strong></p>

<p>הַאַף זֹאת אָמְנָם כִּי עַד כֹּה פָּרַצְתָּ</p>

<p>לָבוֹא הֲלוֹם וּנְוָתְךָ לֹא פָקַדְתָּ</p>

<p>(15) חוֹמַת רַּבָּה גִבּוֹר! עוֹד לֹא נָתַצְתָּ</p>

<p>וּלְתֵל עֹז אַהֲבָה תִּלְעָג כִּי לָכַדְתָּ</p>

<p>הַחִתִּי, הֲעַל כֵּן שִׁמְךָ קָרָאוּ</p>

<p>כִּי חִתַּתַּנִי הָהּ! – וּדְבָרַי לָעוּ.</p>

<p><strong>אוריה</strong></p>

<p>נוּחִי נָא וּדְעִי מַה אֶתְמוֹל הֵשַׁבְתִּי</p>

<p>(20) גַּם לַמֶּלֶךְ עֵת אֶל בֵּיתִי שִׁלְּחָנִי</p>

<p>&quot;יוֹאָב וִישֻרוּן בַּשָּׂדֶה עָזַבְתִּי</p>

<p>וַאֲרוֹן אֵל בַּחוּץ וּבוֹא בַיִת אָנִי? –&quot;</p>

<p>וּדְעִי כִי מִקְּרָב לַמֶּלֶךְ נִקְרֵאתִי</p>

<p>וּלְהָחִישׁ אֶל יוֹאָב מִכְתָּב צֻוִּיתִי.</p>

<p><strong>בת שבע</strong></p>

<p>(25) הוֹי שׁוֹד וָרֶצַח! הֵן רַבּוֹת אָבִינָה –</p>

<p>הַמֶּלֶךְ קָרָא לָךְ לִירוּשָׁלַיִם</p>

<p>גַּם אֶל נָוְךָ אָמַר: לֵך נָא אַף לִינָה</p>

<p>וַתְּמָאֵן אִישׁ אֵמוּן! זֶה גַּם יוֹמַיִם</p>

<p>עַתָּה זֶה מִכְתָּב אֶל יוֹאָב שׁוֹלַח</p>

<p>(30) וּבְיָדְךָ הָהּ! – חֵץ הוּא – לִבִּי פּוֹלֵחַ!.</p>

<p><strong>אוריה</strong></p>

<p>מַה זֹאת יָפָתִי הָהּ! פֶּן תֶּמֶס<a href="#fn:4" id="fnref:4" title="see footnote" class="footnote"><sup>4</sup></a> אֵלֶךְ</p>

<p>וּרְאִי נָא כִּי פֶתַע חָוְרוּ פָנַיִךְ</p>

<p>הַעַל כִּי זֶה אִישֵׁךְ נִקְרָא לַמֶּלֶךְ</p>

<p>גַּם כִּי שִׁלְּחָנִי אֶל בֵּיתִי אֵלַיִךְ</p>

<p>(35) וּבְיָדִי אִם יִשְׁלַח סוֹד הַמִּלְחֶמֶת</p>

<p>הַעַל כָּל-כָּבוֹד זֶה הִנָּךְ זוֹעֶמֶת.</p>

<p><strong>בת שבע</strong></p>

<p>הוֹי מַחְמַד לִבִּי! לוּ גָּלּוֹת אוּכָלָה</p>

<p>אֶת הַטָּמוּן תַּחַת לִבִּי אֶל גָּבֶר</p>

<p>הוֹי לוּ יָדַעְתָּ מַה רוּחִי חֻבָּלָה –</p>

<p>(40) אַךְ סוֹד הוּא עִמִּי וּלְבָבִי לוֹ קָבֶר –</p>

<p>הֵן לָקַח הֶעָשִׁיר אִם רָב צֹאנֵהוּ.</p>

<p>כִּבְשַׂת אִישׁ הָרָשׁ וִיחִידַת נָוֵהוּ.</p>

<p><strong>אוריה</strong></p>

<p>אֶת סוֹדֵךְ לֹא אֵדַע – וּמְשָׁלֵךְ פֶּלִאי</p>

<p>טָמוּן בִּלְבָבֵךְ גַּם לֹא אֹבֶה דַעַת –</p>

<p>(45) הָבָה נָא נִשְׁקִי קֵין<a href="#fn:5" id="fnref:5" title="see footnote" class="footnote"><sup>5</sup></a> חֲנִית וָתֶלִי!</p>

<p>וּדְבַר מֶלֶךְ אָץ – פֶּן אֶתֵּן מִגְרַעַת</p>

<p>וּשְׁקִינִי נָא רָעְיָה טֶרֶם אֵצֵאָה</p>

<p>הָנִיחִי רוּחֵךְ מִכֹּל זוּ יָרֵאָה.</p>

<p><strong>בת שבע</strong></p>

<p>הַלְעוֹלָם אוּרִיָּה מִנִּי תִפָּרֶד</p>

<p>(50) לִמְקוֹם הַמַּעֲרָכָה שָׁם לִשְׁדֵה קָטֶל</p>

<p>בִּמְקוֹם שָׁם עַמְּךָ מַאֲכָל לִבְנֵי מָרֶד</p>

<p>שָׁם עַמּוֹן עַל עַמִּי כָּל חִצָּיו יָטֶל</p>

<p>מַה תָּרוּץ אֶל הוֹרֵג תַּחַשׁ אֶל קֶטֶב</p>

<p>אוֹיָה רַע וָמַר! – אֱלֹהִים אַךְ יֵיטֶב.</p>

<p><strong>אוריה</strong></p>

<p>(55) וּבוֹ שׁוּר אֲדַלֵּג<a href="#fn:6" id="fnref:6" title="see footnote" class="footnote"><sup>6</sup></a> עַל עַזָּה אָעֹזָה</p>

<p>עַמֹּון חֵץ יִדְרוֹך וַאֲנִי אֲמוֹלֵלָה<a href="#fn:7" id="fnref:7" title="see footnote" class="footnote"><sup>7</sup></a></p>

<p>קַשׁ אֶתֵּן קַשְׁתּוֹ וּגְדוּדָיו אֶגֹזָה</p>

<p>אָדֵק אֲנַפֵּץ אֶרְקַע אָבוּס סֶלָה! –</p>

<p>וּכְבָר יַרְעִים שָׁם צָר שִׁמְעִי הַאֲזִינִי!</p>

<p>(60) הָחִישִי נִשְׁקִי – אָשָּקֵךְ וּשְׁקִינִי.</p>

<p><strong>בת שבע</strong></p>

<p>הֵא לָךְ כָּל בַּרְזֶל חֲתָן דָּם וָנָפֶשׁ;</p>

<p>עַל שַׁעֲרֵי רַבָּה עַל בַּרְזֶל צָר יָחַד –</p>

<p>לִבִּי כַיָּם יִרְעַשׁ וַיִּגְרוֹשׁ רֶפֶשׁ</p>

<p>הֵא לָךְ בִּרְכוֹתַי וּנְשִׁיקוֹתַי יַחַד;</p>

<p>(65) הָאִיר נָא אֵל! עַל אוּרִיָּה אוֹרֶךָ</p>

<p>וַחֲתַת הַחִתִּי הַנְחַת עַל עָרֶיךָ<a href="#fn:8" id="fnref:8" title="see footnote" class="footnote"><sup>8</sup></a> .</p>

<p><strong>אוריה</strong></p>

<p>זוּ לֶחְיֵךְ אֶשַּׁק דִּמְעָתֵךְ תַּשְׁקֵנִי</p>

<p>כֵּן אַדְמַת עַמּוֹן מִדָּמָם אַשְׁכִּירָה</p>

<p>אַךְ לוּ גַם חָפֵץ אֵל כִּי שָׁם יִקְטְלֵנִי</p>

<p>(70) שָׁם חָלָל אֶשְׁכַּב וּבִשְׁמֵךְ אַזְכִּירָה</p>

<p>בַּעֲזוֹב יָדִי נֶשֶׁק לֹא אֶעֶזְבֵנוּ</p>

<p>וּשְׁמֵךְ עוֹד יִקְרָא פִי הוּא יַסְגִּירֶנוּ.</p>

<p><strong>בת שבע</strong></p>

<p>וִיהִי שָׁלוֹם צֵאתְךָ וּבְשָׁלוֹם שׁוּבָה</p>

<p>וּבְזִמְרַת יָהּ וָעֹז עַל עֹז וָיֶשַׁע</p>

<p>(75) יָשׁוּב הָרָשׁ אֶל כִּבְשָׂתוֹ הָעֲזוּבָה</p>

<p>וּפַחְדִּי אַל יַחְשׁוֹב לִי אֵל אָז פֶּשַׁע –</p>

<p>אָז תִּלְכּוֹד מִיַּד צָר רַבָּה נִשְׂגָּבָה</p>

<p>וּמִיָּד עָשִׁיר הַכִּבְשָׂה אָז שָׁבָה.</p>

<p><strong>אוריה</strong></p>

<p>אָמֵן! כֵּן יֹאמַר אֵל לִירוּשָׁלַיִם</p>

<p>(80) וּלְדָוִד מַלְכִּי וּלְיוֹאָב שָׂרֵהוּ</p>

<p>לִלְכּוֹד אֶת רַבָּה גַּם אֶת עִיר הַמַּיִם<a href="#fn:9" id="fnref:9" title="see footnote" class="footnote"><sup>9</sup></a></p>

<p>וֶאֱלִילָם מִלְכּוֹם עִם חָנוּן מַלְכֵּהוּ</p>

<p>וּכְגִבּוֹר בַּקְּרָב אִם גַּם שָׁם אֶפּוֹלָה</p>

<p>וּבְעֹז אֵל וּבְזִכְרֵךְ אָשׁוּב לִשְׁאוֹלָה (הולך).</p>

<p><strong>בת שבע</strong> (לבדה)</p>

<p>(85) אוּרִיָּה הָלַךְ גַּם לִבִּי עוֹד אָיִן</p>

<p>וּמִי יוֹדֵעַ הֶאָשׁוּב אֶרְאֶנוּ</p>

<p>לֹא הֵבִין לִבּוֹ אֶת לֹא שָׁרָה עָיִן</p>

<p>וּדְבַר מֶלֶךְ הוּא – לֹא אוּכַל אַרְאֶנּוּ</p>

<p>וַאֲשֶׁר יַחְפּוֹץ הָאֵל אוֹתוֹ יַעֲשֵׂהוּ</p>

<p>(90) כִּי גַם לֵב מֶלֶךְ יַט לַאֲשֶׁר יַטֵּהוּ.</p>

<p><strong>אוריה</strong> (לבדו)</p>

<p>הָהּ לִבִּי אוֹבֵד בַּת שֶׁבַע עָזַבְתִּי</p>

<p>הֵן מָשָׁל זֶה אָמְרָה כֵּן גַּם חָלַמְתִּי</p>

<p>עִם עַבְדֵי מַלְכִּי לַיְלָה כִּי שָׁכַבְתִּי</p>

<p>כִּי לָקַח עָשִׁיר כִּבְשָׂתִי רִחַמְתִּי</p>

<p>(95) אַךְ מָה סּוֹדהּ זֶה בִּלְבָבָהּ קָבָרָה?</p>

<p>וּלְמִכְתָּב שׁוֹלְחִי מַה זֶה כִּי הָשְׁבָּרָה? –.</p>
</blockquote>

<blockquote>
<p><strong>קול ממרום</strong> (שם י&#8220;ב י&#8221;א וי&quot;ב)</p>
</blockquote>

<blockquote>
<p>מַפְרִיד בֵּינֵיכֶם, מִנָּשָיו יִפָּרֶד</p>

<p>וּבְגָלוּי לוֹ יֵעָשׂ מַעֲשֵׂהוּ סֵתֶר</p>

<p>עָלָיו מִבֵּיתוֹ אָקִימָה בֵּן מָרֶד</p>

<p>(100) יִשְׁכַּב אֶת נָשָׁיו אַף יִשְׁאַף הַכֶּתֶר</p>

<p>גַּם הַבֵּן זֶה גַם בַּקְּרָב יַעַרְכֵהוּ</p>

<p>גַּם יַד יוֹאָב זֶה יִשְׁפּוֹךְ דַּם לִבֵּהוּ.</p>

<p>אוריה (לפני חומת רבה)</p>

<p>מַה עַזָּה הוֹי יַד צַר פֹּה חוֹמַת שַׁעַר!</p>

<p>הֲנוֹאָל יוֹאָב וּמְזִמּוֹתָיו נָעוּ</p>

<p>(105) מַה הִגִּישָׁנִי עַד לְחֲמַת הַסַּעַר?! –.</p>

<p>אֵלַי חֵילִי! הִלָּחֲמוּ אַל תִּיגָעוּ</p>

<p>חִישׁ עַל חֵיל צָר עִמָּכֶם אֶתְנַפֵּלָה!</p>

<p>וּבְעַד מַלְכֵּנוּ וּבְעַד יוֹאָב סֶלָה!.</p>
</blockquote>

<blockquote>
<p>סַעֲרוּ הַשַּׁעַר וּבְרֹאשְׁכֶם הִנֵּנִי!</p>

<p>(110) חִרְבוּ וּדְקוֹרוּ וִירוּ חֵץ וּקְלָעוּ! –</p>

<p>הָהּ! – חֵילִי שָׁב אָחוֹר וַיַּעַזְבֵנִי</p>

<p>הָהּ חֵץ- הָהּ חֶרֶב- עַד לִבִּי נָגָעוּ</p>

<p>הֵא קַיִן- שִׁרְיוֹן- אֶפּוֹל- פֹּה עַל גֶבַע</p>

<p>הָהּ דַּם לִבִּי – אָמוּתָה – פֹּה – בַּת שֶׁבַע!!.</p>

<br />
</blockquote>

<div class="footnotes">
<hr />
<ol>

<li id="fn:1">
<p>להורות בא אמון לב גבורי ישראל שרי צבאות, למלך  במלחמתו <a href="#fnref:1" title="return to body" class="reversefootnote">&#160;&#8617;</a></p>
</li>

<li id="fn:2">
<p>בדיך – אבריך, במשמעות זאת מצוי רק ברבים, לפי איוב  יח, יג. <a href="#fnref:2" title="return to body" class="reversefootnote">&#160;&#8617;</a></p>
</li>

<li id="fn:3">
<p>וָלָחֶם – מלחמה, לפי שופטים ה, ח. <a href="#fnref:3" title="return to body" class="reversefootnote">&#160;&#8617;</a></p>
</li>

<li id="fn:4">
<p>תמס – לפי תהלים נח, ט. <a href="#fnref:4" title="return to body" class="reversefootnote">&#160;&#8617;</a></p>
</li>

<li id="fn:5">
<p>קין – להב&#8211;החנית, לפי שמואל ב כא, טז. <a href="#fnref:5" title="return to body" class="reversefootnote">&#160;&#8617;</a></p>
</li>

<li id="fn:6">
<p>לפי שמואל ב כב, ל. <a href="#fnref:6" title="return to body" class="reversefootnote">&#160;&#8617;</a></p>
</li>

<li id="fn:7">
<p>אמוללה – לפי תהלים נח, ה: &#8216;דרך חציו כמו  יתמוללו&#8217;. <a href="#fnref:7" title="return to body" class="reversefootnote">&#160;&#8617;</a></p>
</li>

<li id="fn:8">
<p>עריך – שונאיך, לפי שמואל א כח, טז. <a href="#fnref:8" title="return to body" class="reversefootnote">&#160;&#8617;</a></p>
</li>

<li id="fn:9">
<p>עיר המים – רבת&#8211;עמון, לפי שמואל ב יב, כז. <a href="#fnref:9" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/41376">https://benyehuda.org/read/41376</a></div></body></html>