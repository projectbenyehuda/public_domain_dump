<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>פִּיּוּט לְיוֹם הַכִּפּוּרִים</title>
	<meta name="author" content="מנחם מנדל דוליצקי"/>
</head>
<body>

<blockquote>
<br />
</blockquote>

<blockquote>
<p>אָנָּא אֱלֹהֵי יִשְׁעִי,מַלְכִי בַקֹדֶשׁ,</p>

<p>אָב רַחוּם וְחַנּוּן, נוֹרָא עֲלִָילָה,</p>

<p>רְאֵה עֲמִידָתִי בָּעֲשִׂירִי לַחֹדֶשׁ</p>

<p>נִרְעָשׁ וְנִפְחָד לְבַקֵשׁ מְחִילָה,</p>

<p>חוּסָה אֵל סַלָּח עַל נֶפֶשׁ עֲנִיָּה</p>

<p>נֶפֶשׁ חֹטֵאת, נֶפֶשׁ עִבְרִיָּה.</p>

<br />
</blockquote>

<blockquote>
<p>כָּל דֶּלֶת, כָּל שַׁעַר בַּעֲדִי נִנְעָלוּ</p>

<p>וּפְתוּחִים לְפָנַי רַק שַׁעֲרֵי הַשָּׁחַת</p>

<p>טוּב אֶרֶץ בְּחָזְקָה מֶנִּי נָזָלוּ</p>

<p>וַאֲבָנִים בִּי יַדּוּ מִמַּעַל וּמִתָּחַת;</p>

<p>פְּתַח אַתָּה לְמִצְעָר לִי שַׁעֲרֵי הַתְּשׁוּבָה.</p>

<p>לִמְצֹא כִפּוּרִים בְּעַד נַפְשִׁי הָעֲלוּבָה.</p>

<p>פֹּה בִּדְבִיר קָדְשְׁךָ אֶשְׁפֹּךְ לְבָבִי,</p>

<p>אוֹדֶה עֲלֵי פִּשְׁעִי עַד מֶה חָדֵל אָנִי–</p>

<p>כֶּבֶד עָוֹן אָנֹכִי, אֵל אְלֹהֵי אָבִי,</p>

<p>כִּי יְהוּדִי בַבֶּטֶן עֹשֵׂנִי עָשָׂנִי!</p>

<p>וְאַתָּה אָב רַחוּם, מְרַחֵם בְּנֶי עֹנִי,</p>

<p>עֲנֵנִי &#8220;סָלַחְתִּי&#8221; וְכַפֵּר עֲוֹנִי!</p>

<br />
</blockquote>

<blockquote>
<p>עִבְרִי אָנֹכִי מִבֶּטֶן מִלֵּדָה,</p>

<p>נִבְזֶה וְנִמְאָס ישֵׁב בָּאַשְׁמַנִּים,</p>

<p>גֹרָשׁ מִן גֵּו, נָדוּי מֵעֵדָה,</p>

<p>בּוּז לִגְאֵי יוֹנִים לַעַג הַשַּׁאֲנַנִּים.</p>

<p>הַאֻמְנָם, אָב רַחוּם, גַּם אַתָּה תֶהְדְּפֵנִי</p>

<p>עַל חַטַּאת מוֹלַדְתִּי, כִּי עִבְרִי הִנֵּנִי?</p>

<br />
</blockquote>

<blockquote>
<p>הֲגַם לְפָנֶיךָ מֶלֶךְ הַמְּלָכִים,</p>

<p>תְּרַקֵּד הַחֲנוּפָה, מוֹלֶדֶת הַשְׁאוֹל,</p>

<p>וּפִגְרֵי צַדִּיקִים סְבִיבָה מֻשְׁלָכִים</p>

<p>וְהֵידָד בְּנֵי תָפְתֶּה יַעֲנוּ בְקוֹל?</p>

<p>הַאֻמְנָם גַּם אַתָּה תַּסְתִּיר פָּנֶיךָ</p>

<p>מִדִּמְעוֹת עֲשׁוּקִים נִגָּרוֹת לְעֵינֶיךָ–</p>

<p>לֹא אַאֲמִין זֹאת, אֵלִי,אֵל כַּבִּיר וְנָאוֹר</p>

<p>כִּי תִשְׁקֹט בִּמְכוֹנְךָ וְתַבִּיט בִּדְמָמָה,</p>

<p>עֵת חָנֵף יִתְעוֹרֵר עַל נָקִי וְטָהוֹר,</p>

<p>וּמִדַּם אַלְפֵי תְמִימִים יְרַוֶּה אֲדָמָה!–</p>

<p>לָכֵן שְׁמָעֵנִי, אֵל אוֹרִי וְיִשְׁעִי,</p>

<p>חֲטָאַי אֲנִי מַזְכִּיר, אוֹדֶה עֲלֵי פִשְׁעִי.</p>

<br />
</blockquote>

<blockquote>
<p>חָטָאתִי, אֵל חַנּוּן, כִּי חָכָם הִנֵּנִי,</p>

<p>חֹקֵר כָּל תַּכְלִית וּמְבַקֵּשׁ פִּתְרוֹנִים,</p>

<p>חָטָאתִי כִּי כִשְׁרוֹנִי מָרוֹם יַעֲלֵנִי</p>

<p>לְדַבֵּר בַּשַׁעַר עִם אֲנָשִׁים נְבוֹנִים;</p>

<p>חָטָאתִי בְחָכְמָתִי, עָוִיתִי בְיִתְרוֹנִי,</p>

<p>וְאַתָּה, אֵל סַלָּח, כַּפֵּר לָעֲוֹנִי!</p>

<br />
</blockquote>

<blockquote>
<p>חָטָאתִי, אָב רַחוּם, עַל שָׁמְרִי מִסְחָרִי</p>

<p>וְחָשְׂכִי לִי הוֹן לְיוֹם שֹׁד וָאָמֶשׁ.</p>

<p>בְּקוּם עָלַי זֵדִים בְּרֶצַח אַכְזָרִי</p>

<p>לְשַׁדֵּד אֶת רִבְצִי לְעֵינֵי הַשָּׁמֶשׁ–</p>

<p>וְאַתָּה אְלֹהֵי יִשְׁעִי סְלַח לְחַטָּאתִי</p>

<p>כִּי רַבַּת עָלֶיהָ עָמָל נָשָׂאתִי.–</p>

<br />
</blockquote>

<blockquote>
<p>חָטָאתִי אֵל כַּבִּיר, כִּי אֶצְלַח לִמְלָאכָה</p>

<p>וּבְכָל מִשְׁלַח יָדַי אֶעֱשֶׂה תֻשִּׁיָּה,</p>

<p>וּבְכֹל אֲשֶׁר אָבוֹא תָּבוֹא גַם בְּרָכָה,</p>

<p>וְתַחַת כַּף רַגְלַי תִּפְרַח גַּם צִיָּה&#8230;</p>

<p>חָטָאתִי בְצִדְקָתִי, עָוִיתִי בְכִשְׁרוֹנִי,</p>

<p>וְאַתָּה, אֵל סַלָּח, כַּפֵּר לַעֲנֹונִי. –</p>

<br />
</blockquote>

<blockquote>
<p>חָטָאתִי, אָב רַחוּם, כִּי יַיִּן לִי תֹעֵבָה,</p>

<p>וּמֵי נַהֲרוֹת בָּבֶל שִׁקּוּיַי וּמַעֲדָנָי</p>

<p>חָטָאתִי כִּי נַפְשִׁי לְחָכְמָה רְעֵבָה</p>

<p>וּתְּבַקְּשָׁהּ אִם גַּם סָגוּר כָּל דֶרֶךְ לְפָנָי.–</p>

<p>חָטָאתִי בְרַעֲבוֹנִי, עָוִיתִי בְשָׂבְעִי,</p>

<p>וְאַתָּה כַּפֵּר עֲוֹנִי, אֵל אְלֹהֵי אָבִי!</p>

<br />
</blockquote>

<blockquote>
<p>חָטָאתִי, אָב רַחוּם, כִּי חַי עוֹד אָנִֹכִי,</p>

<p>אַחֲרֵי כִי נַפְשִׁי לֶעָפָר כְּבָר שָׁחָה,</p>

<p>חָטָאתִי עַל הַרְגִּישִׁי בְּעַנוּת זֵדִים כֹּחִי.</p>

<p>וּמִלִּבִּי לפְעָמִים תִּתְפָּרֵץ אֲנָחָה–</p>

<p>חָטָאתִי בְקִיּוּמִי, עָוִיתִי בְּהַרְגָּשָׁתִי–</p>

<p>וְאַתָּה, אֵל חַנוּן, סְלַח לְחַטָּאתִי!</p>

<p>חָטָאתִי כִּי בַחֲסוֹר לִי לַחְמִי וּמְזוֹנִי</p>

<p>מֵחֻקִּים בַּל אֶחְיֶה, לִי נָתְנוּ בְחֵמָה,</p>

<p>גָּנַבְתִי לִפְעָמִים, לַשְׁקִיט רַעֲבוֹנִי,</p>

<p>מֵאֵבוּס אַבִּירִים, מְעַט חָצִיר כַּבְּהֵמָה</p>

<p>חָטָאתִי בְמַחְסוֹרִי, עָוִיתִי בִגְנֵבָתִי,</p>

<p>וְאַתָּה, אֱלֹהַּ סְלִיחוֹת, סְלַח לְחַטָּאתִי!</p>

<br />
</blockquote>

<p><strong>* *</strong></p>

<blockquote>
<p>סְלַח לְחַטָּאתִי, כִּי כְבָר כָּשַׁל כֹּחִי</p>

<p>לָשֵׂאת מִסָּבִיב רַק חֶרְפָּה וּתְלֻנָּה,</p>

<p>וּשְׁלַח אֱלֹהֵי אָבִי רָזוֹן בְּמוֹחִי,</p>

<p>לְבַל אֶנְבַּה מִמְּצִיקַי בְּדַעַת וּבִתְבוּנָה–</p>

<p>מִי לִי כִשְׁרוֹנִי? מַה יָשְׁרִי, חָכְמָתִי?</p>

<p>שִׁנֵי כְפִיר חַדּוֹת תֶּן לִי, אֱלֹהֵי יִשְׁעִי!</p>

<p>אָז כָּבוֹד יַעַטְרוּנִי תַּחַת כְּלִמָתִי,</p>

<p>וּבְיִרְאָה וּרְעָדָה יִמָּחֶה כְעָב פִּשְׁעִי,–</p>

<p>וַאֲנִי רֹאשׁ אָרִימָה בֵּין שְׁכֵנַי בְּגָאוֹן</p>

<p>וכְמוֹהֶם גַּם שְׁמִי לֹא יְהִי לְדֵרָאוֹן&#8230;</p>

<br />
</blockquote>

<p>נכתב בשנת תרמ&quot;ד בעד יהודי רומיניא.</p>

<blockquote>
<br />
</blockquote>

<blockquote>
<br />

<br />
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/29938">https://benyehuda.org/read/29938</a></div></body></html>