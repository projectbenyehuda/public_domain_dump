<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>יחידה עקבך כרוך</title>
	<meta name="author" content="יצחק בן זרחיה הלוי ירונדי"/>
</head>
<body>

<p><strong>תוכחה</strong>. חתימת השם: יצחק הלוי בר זרחיה ירונדי זכרו לברכה אמן.</p>

<p>כל מחרוזות התוכחה מסתיימות בפסוק מקראי.</p>

<blockquote>
<br />
</blockquote>

<blockquote>
<p>יְחִידָה עֲקֵבֵךְ כָּרוּךְ / בְּקֵץ וּזְמָן לֹא אָרוּךְ,</p>

<p>וּפָעֳלֵךְ לְמִשְׁפָּט עָרוּךְ – / יְהִי מַכִּירֵךְ בָּרוּךְ!</p>

<br />
</blockquote>

<blockquote>
<p>יְצוּרֵי אִישׁ נִרְדָּמִים, / סְכָלִים וְלֹא מְחֻכָּמִים,</p>

<p>לְבָשְׁתָּם וּכְלִמָּתָם / יֵעוֹרוּ מִשְּׁנָתָם.</p>

<br />
</blockquote>

<blockquote>
<p>צְמֵאִים לְהַשִּׂיג תַּאֲוָה / וְלַעֲלוֹת בָּמֳתֵי גַאֲוָה,</p>

<p>כְּאִלּוּ הוֹן יַצִּילֵם / וּמִמָּוֶת יִגְאָלֵם!</p>

<br />
</blockquote>

<blockquote>
<p>חֲתַת מָוֶת לֹא יִרְאֶה / אֱנוֹשׁ, בְּתַאֲוָה מִתְגָּרֶה,</p>

<p>רוֹדֵף אַחֲרֵי שְׁלוֹמִים / נֶאֱהָבִים וּנְעִימִים.</p>

<br />
</blockquote>

<blockquote>
<p>קָט בִּהְיוֹתוֹ רַעֲנָן, / בְּבֵיתוֹ שָׁלֵו וְשַׁאֲנָן,</p>

<p>יְצַו אֵל פֶּגַע זַעְמוֹ: / שָׂאֵהוּ אֶל אִמּוֹ!</p>

<br />
</blockquote>

<blockquote>
<p>הוֹלֵךְ עַל מִשְׁעַנְתּוֹ / בֶטַח לַעֲשׂוֹת מְלַאכְתּוֹ,</p>

<p>וּמָוֶת שׁוֹטֲטָה בַעֲדוֹ / וַתִּתְפְּשֵׂהוּ בְּבִגְדוֹ:</p>

<br />
</blockquote>

<blockquote>
<p>״לְכָה נָא אֶקָּחֶךָ, / הַרְפֵּה מֵרוּחֶךָ,</p>

<p>דְּבַר הַמֶּלֶךְ נָחוּץ – / לָמָּה תַעֲמֹד בַּחוּץ?</p>

<br />
</blockquote>

<blockquote>
<p>וּמַה זֶּה עוֹד תִּתְאַחֵר? / הֲיֶשׁ בֶּצַע כִּי תְשַׁחֵר?״</p>

<p>הֲיִשָּׂא כֹפֶר מְאוּמָה? / וְשֹׁחַד בַּחֵיק חֵמָה?</p>

<br />
</blockquote>

<blockquote>
<p>יִקְרָא לְאַנְשֵׁי אֱמוּנָיו, / יְצַוֶּה עַל קִנְיָנָיו,</p>

<p>יְמַהֲרוּ לַחְצֹב קֶבֶר / טֶרֶם כִּלָּה לְדַבֵּר.</p>

<br />
</blockquote>

<blockquote>
<p>בְּפֶתַע נַפְשׁוֹ תִפְרַח, / בְּדֶרֶךְ עוֹלָם תֶּאֱרַח,</p>

<p>וַתַּעֲבֹר מֵעָלָיו / וְלֹא יָסְפָה שׁוּב אֵלָיו!</p>

<br />
</blockquote>

<blockquote>
<p>רֵעָיו נִקְבְּצוּ לְסָפְדוֹ: / הוֹי אָדוֹן וְהוֹי הֹדֹה!</p>

<p>רַק הַלַּיְלָה בְּבֵיתוֹ / לֹא תָלִין נִבְלָתוֹ.</p>

<br />
</blockquote>

<blockquote>
<p>זוֹעֲפִים פְּנֵיהֶם וְלִבָּם, / יַעֲטֹף חָמָס בְּקִרְבָּם,</p>

<p>לְיוֹם מָחָר יַעֲלֹזוּ – / בֹּזוּ כֶסֶף בֹּזוּ!</p>

<br />
</blockquote>

<blockquote>
<p>רָצִים אִתּוֹ לְמִדְבָּר, / בְּאֶרֶץ אִישׁ לֹא עָבַר,</p>

<p>וְנוֹשְׂאוֹ עַל כְּתֵפַיִם / יַעֲשֶׂה לוֹ כְנָפַיִם.</p>

<br />
</blockquote>

<blockquote>
<p>חֶבֶל צוֹפְנוֹ יָמֹד, / אָץ לְהַעֲמִיק, לֹא יַעֲמֹד,</p>

<p>וְהִשְׁלִיכוֹ בְּבוֹר חָפַר, / וְכִסָּהוּ בֶּעָפָר.</p>

<br />
</blockquote>

<blockquote>
<p>יֵרֵד הַגּוּף שְׁאוֹלָה, / וְרוּחוֹ תָשׁוּב לְמַעְלָהּ,</p>

<p>יַחַָד שָׁבִים לִיסוֹדָם – / וְזֹאת תּוֹרַת הָאָדָם!</p>

<br />
</blockquote>

<blockquote>
<p>הִנֵּה אַחֲרֵי כָל זֹאת / בָּאוֹת חֲדָשׁוֹת רְגָזוֹת,</p>

<p>גְּדוֹלִים חִקְרֵי פֶלֶא / וְנִכְבָּדִים מֵאֵלֶּה –</p>

<br />
</blockquote>

<blockquote>
<p>יוֹם הָאֱלֹהִים יִדְרְשֵׁם / וְלַמִּשְׁפָּט יַגִּישֵׁם,</p>

<p>וְיַשְׁמִיעַ קוֹל חֲרָדָה / ״בָּאוּ יְמֵי הַפְּקֻדָּה!</p>

<br />
</blockquote>

<blockquote>
<p>רַב לָכֶם וְלִתְלָאוֹת! / הַמְעַט מִכֶּם הַלְאוֹת,</p>
</blockquote>

<blockquote>
<p>לָחַטָּאִים הָאֵלֶּה?״ / וַיֹּאמְרוּ ״לֹא נַעֲלֶה!״</p>

<br />
</blockquote>

<blockquote>
<p>וְרוּחַ מֵאֵל יַעֲנֶה: / עוֹד יֶשׁ שֶׁבֶר מִשְׁנֶה,</p>

<p>חָזְקוּ מְאֹד פִּשְׁעֵיכֶם / וַאֲשִׂימֵם בְּרָאשֵׁיכֶם!</p>

<br />
</blockquote>

<blockquote>
<p>נִצָּב הַגּוּף בְּאֵימָה, / דִּבְרֵי פִיהוּ מִרְמָה</p>
</blockquote>

<blockquote>
<p>״מִי זֶה יוֹסִיף סָרָה? / וּמִי כָמוֹנִי יִקְרָא:</p>

<br />
</blockquote>

<blockquote>
<p>דַּיִּי לָשֵׂאת חֲמָסִים / וְלִשְׁמֹעַ קוֹל נוֹגְשִׂים –</p>

<p>בְּחֹרֵי עָפָר אָהֳלִי / וּשְׁנָתִי עָרְבָה לִּי!</p>

<br />
</blockquote>

<blockquote>
<p>יֵשׁ מַעֲשֶׂה וָדַעַת / בְּרוּחִי הַמִּרְשַׁעַת,</p>

<p>פִּקְדוּ וַעֲנוּ עַזּוֹת / אֶת הָאֲרוּרָה הַזֹּאת!״</p>

<br />
</blockquote>

<blockquote>
<p>זִמּוֹת רוּחַ נִתְּקוּ / בְּשָׁמְעָהּ אֲמָרִים עָתְקוּ,</p>
</blockquote>

<blockquote>
<p>״מַה תְּרִיבֵנִי, חוֹרְפִי – / גַּם אֲנִי לֹא אֶחְשָׂךְ־פִּי:</p>

<br />
</blockquote>

<blockquote>
<p>כְּרִשְׁעוֹ, אֵל, שָׁפְטֵהוּ, / בְּרִיבוֹ אַל תְּנַקֵּהוּ,</p>

<p>בְּדַם פִּשְׁעוֹ מִתְגּוֹלֵל – / הוֹצֵא אֶת הַמְקַלֵּל!</p>

<br />
</blockquote>

<blockquote>
<p>רָעוֹת בְּכָל עֵת חָרַשׁ, / וְתַאֲוַת נְעוּרִים יָרַשׁ –</p>

<p>וְאֵיךְ הִנָּצֵל יֹאבֶה? / כָּזָב חָשֹׁד יַרְבֶּה!״</p>

<br />
</blockquote>

<blockquote>
<p>וְהַגּוּף יָשִׁיב גְּדוֹלוֹת, / עֶרְוַת רוּחַ לְגַלּוֹת</p>

<p>״אַל תַּחְמְלוּ עָלֶיהָ, / טֻמְאָתָהּ בְּשׁוּלֶיהָ,</p>

<br />
</blockquote>

<blockquote>
<p>לוּחַ כְּתָב נִפְרֶטֶת / ׳הַנֶּפֶשׁ הַחוֹטֵאת׳ –</p>

<p>וְאֵיכָה אֶל אֲדוֹנֶיהָ / הֵעֵזָה פָנֶיהָ?</p>

<br />
</blockquote>

<blockquote>
<p>בְּפִשְׁעָהּ פֹּה נִקְרֵאתִי, / אֲשֶׁר הֵסַתָּה אוֹתִי,</p>

<p>לֶכֶת בְּחֵלֶק דְּבָרִים / אַחֲרֵי הַבַּחוּרִים.</p>

<br />
</blockquote>

<blockquote>
<p>רְאוּ: מִיּוֹם נָסָעָה / הֲתִמָּצֵא בִי רָעָה?</p>

<p>בַּאֲשֶׁר אֶשְׁכַּב שָׁמָּה / לֹא עָשִׂיתִי מְאוּמָה!״</p>

<br />
</blockquote>

<blockquote>
<p>כְּשֶׁמֶן רַכּוּ דְבָרָיו, / אָכֵן סְבִיבָיו צָרָיו:</p>

<p>״אֲנִי אָשִׁיב כַּהֲתִמְךָ, / הַנִּצֶּבֶת עִמְּכָה!</p>

<br />
</blockquote>

<blockquote>
<p>הֵן בְּשׁוּבְךָ לָעֲפָרִים / וְלִמְחִלּוֹת הַקְּבָרִים</p>

<p>בָּאתִי אֲנִי אַחֲרֶיךָ – / לוּ יְהִי כִדְבָרֶךָ״.</p>

<br />
</blockquote>

<blockquote>
<p>״אַךְ אֶל שְׁאוֹל יָרַדְתָּ / וּמֵחַיִּים נִכְחַדְתָּ –</p>

<p>וְאָשׁוּבָה אֶל שָׁרְשִׁי / וְתִנָּצֵל נַפְשִׁי!״</p>

<br />
</blockquote>

<blockquote>
<p>מֵבִין כָּל נִסְתָּרוֹת / וְיוֹדֵעַ כָּל סְפוֹרוֹת,</p>

<p>בְּגָדְלְךָ, שׁוֹכֵן שַׁחַק, / מִדְּבַר שֶׁקֶר תִּרְחַק!</p>

<br />
</blockquote>

<blockquote>
<p>נוֹרָא בְּצֶדֶק יַעֲנֵם, / בְּמִשְׁפַּט הָאֱמֶת יְדִינֵם,</p>

<p>יְחַבְּרֵם כְּפַעַם בְּפַעַם, / וַיְשַׁלְּחֵם בְּיַד פִּשְׁעָם.</p>

<br />
</blockquote>

<blockquote>
<p>וְכַאֲשֶׁר חָטְאוּ יַחַד / בְּעוֹדָם לְבָשָׂר אֶחָד,</p>

<p>כֵּן יְצַו עֲשׂוֹתָם כָּלָה / אֶת אִשּׁוֹ הַגְּדוֹלָה!</p>

<br />
</blockquote>

<blockquote>
<p>מִי זֶה יָרֵא וְחָרֵד, / מֵחֲטָאָיו יִפָּרֵד,</p>

<p>לְבִלְתִּי יְנַהֲגוּ הֲתוּלִים / אִישׁ עַל הַגֶּחָלִים!</p>

<br />
</blockquote>

<blockquote>
<p>אִם עֵינִי לֹא שַׂמְתִּי / עָלַי וְעַל נִשְׁמָתִי</p>

<p>אוֹ יוֹם אוֹ יוֹמַיִם – / מִי לִי בַשָּׁמַיִם?</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/33287">https://benyehuda.org/read/33287</a></div></body></html>