<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>מוֹצִיא אֲסִירִים</title>
	<meta name="author" content="יניי"/>
</head>
<body>

<p>קרובה לספר <strong>בראשית</strong> ח א – ויזכור אלהים את נח</p>

<br />

<blockquote>
<p>מוֹצִיא אֲסִ[ירִים] / וּמְמַלֵּא [חֲסֵרִים] / [מַתִּיר] אֲסוּרִים / וּמְפַתֵּחַ סְגוּרִים</p>

<p>לְאִישׁ בַּתֵּיבָה אָסַרְתָּה / וּבַעֲדוֹ סָגַר[תָּה] / וְכֹל לֹא חִיסַרְתָּה / אוֹתוֹ בִשַּׂרְתָּה</p>

<p>הַגֶּשֶׁם חָלַף וְהַשֶּׁטֶף הָלַךְ / זַעַם שָׁכַךְ וְזַעַף שָׁקַט / מַבּוּל יָבֵשׁ / וּתְהוֹם כָּבֵישׁ</p>

<p>צֵא מִתֵּיבָה / וּמַלֵּא גַיְא תְּנוּבָה / כִּי כָל רוֹאֶה בְצָרָה יִרְאֶה בִרְוָחָה</p>

<p>כְּהִבְטַחְתָּה קָדוֹשׁ.</p>

<br />
</blockquote>

<blockquote>
<p>אָז רָז נִרְמַז לוֹ / וְדָבָר דָּבוּר נִדְבַּר לוֹ / בְּבוֹאוֹ לַתֵּיבָה / וּבְצֵאתוֹ מִתֵּיבָה</p>

<p>בְּבוֹאוֹ נֶאֱמַר לוֹ בּוֹא אַתָּה וּבָנֶיךָ / וּבְצֵאתוֹ נֶאֱמַר לוֹ צֵא אַתָּה וְאִשְׁתֶּךָ</p>

<p>גַּם בְּבוֹאוֹ לְהֵיאָסֵר [נֶ]אֶסְרָה לּוֹ / וּבְצֵאתוֹ לְהִוָּתֵר הֻתְּרָה לּוֹ</p>

<p>דּוֹרוֹת לְהַשְׂכִּיל וּלְהַסְכִּית ולהמ…/ בְּעֵת מִיעוּט וּמִלְּמַלֹּאות בְּעֵת חִיסוּר</p>

<p>הַאִם בָּאַת צָרָה לָעוֹלָם לְהָצֵר בָּהּ / וְאִם בָּאַת שִׂמְחָה לָעוֹלָם לִשְׂמֹחַ בָּהּ</p>

<p>וְאָמְנָם זֶה כְּלָל בְּחֻקֵּי לִימוּד / לִנְהוֹג בְּחֶסֶר וּבְכֶפֶן גַּלְמוּד</p>

<p>זְכוּת אֲשֶׁר הֶאֱמִין / וְהִזְמִין וְהֵימִין / וַאֲ[שֶׁר] עָשׂ שָׁם עִם כָּל מִין / אֲשֶׁר אִתּוֹ הִטְמִין.</p>

<p>חֻדַּשׁ לוֹ מִצְוָה / בְּצֵאתוֹ מִתֵּיבָה / [כִּי שְׂ]כַר מִצְוָה מִצְוָה וּשְׂכַר נְפָשׁוֹת נְפָשׁוֹת</p>

<p>טַעַם לוֹ הִתְכִּין / וְהֵיבִין וְהֶחְכִּים / בְּעֵת כִּי רִבָּה לוֹ בַּטְּהוֹרִים וּמִעַט לוֹ בַּטְּמֵאִים</p>

<p>יָצָא וַיִּמְצָא מִמֶּנָּה לְהַקְרִיב קָרְבָּן / [לִ]מְחַדֵּשׁ לוֹ עוֹלָם מֵחָרְבָּן.</p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/33332">https://benyehuda.org/read/33332</a></div></body></html>