<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אַשְׁרֵי שׁוֹמְרֵי</title>
	<meta name="author" content="יניי"/>
</head>
<body>

<p>מד / שמות טז כח – עד אנה מאנתם</p>

<blockquote>
<br />
</blockquote>

<blockquote>
<br />
</blockquote>

<h2 id="ז">ז</h2>

<blockquote>
<p>אַשְׁרֵי שׁוֹמְרֵי      שַׁבָּת בְּכָל דִּקְדּוּקֵי בְרִית מִצְוַת      שַׁבָּת</p>

<p>גֹּלֶם יְצִיר כַּף גָּאֲלָה      שַׁבָּת דִּבֶּר מִזְמוֹר שִׁיר לְיוֹם      הַשַּׁבָּת</p>

<p>הֵן אַרְבַּע אַמּוֹת יְצִיאוֹת      הַשַּׁבָּת וְאַלְפַּיִם אַמָּה גְּבוּל      שַׁבָּת</p>

<p>זֹאת אֶרֶץ נָחַלְנוּ בִּזְכוּת      שַׁבָּת חִדּוּשׁ עוֹלָם נִירַשׁ בְּצֶדֶק      שַׁבָּת</p>

<p>טֹהַר כְּהֻנָּה נִתַּן עֲבוּר      שַׁבָּת יְקָר מַלְכוּת בִּגְלַל      שַׁבָּת</p>

<p>כְּרִיתַת בְּרִית בִּרְשׁוּת      שַׁבָּת לַכֹּל קָדְמָה      שַׁבָּת</p>

<p>מוֹעֲדִים טְפֵלִים      לְשַׁבָּת נִתְלוּ עֲלֵי שִׁמּוּר      שַׁבָּת</p>

<p>סִיחַ אֵין לְהַרְבּוֹת      בְּשַׁבָּת עֹנֶג מְכֻבָּד קְרוֹא      לַשַּׁבָּת</p>

<p>פִּלּוּל שֶׁבַע בְּרָכוֹת      בְּשַׁבָּת צִעוּר אֵבֶל אֵין      בְּשַׁבָּת</p>

<p>קִדֵּשׁ בִּמְקוֹשֵׁשׁ      שַׁבָּת רָם בְּמָן בֵּרַךְ      שַׁבָּת</p>

<p>שׁוֹאֲלֵי מֵתִים לֹא יַעֲלוּ      בְשַׁבָּת תֹּקֶף כְּלָל גָּדוֹל אָמְרוּ      בְשַׁבָּת.</p>

<br />
</blockquote>

<h2 id="ח">ח</h2>

<blockquote>
<p>יוֹם מְנוּחָה הוּא לֶעָיֵף / וְגַם מַרְגֵּעָה לַיָּגֵעַ
/ כִּי בוֹ שָׁבַתָּ מִמְּלַאכְתָּךְ / וְנָפַשְׁתָּ מִפְּעֻלָּתָךְ /
וּבֵרַכְתָּ בְּבִרְכָּתָךְ / וְקִדַּשְׁתָּ בִּקְדֻשָּׁתָךְ / וּבָהּ
בְּמַעֲשֶׂיךָ תִשְׂמַח / וְתִרְאֶה כָּל דָּבָר טוֹב בְּעִתּוֹ / כִּי כֹל
עָשִׂיתָ יָפֶה בְעִתּוֹ / אָדָם וּבְהֵמָה שָׁוִים בָּהּ / עֶבֶד וְאָדוֹן
גְּבִירָה וְאָמָה / גֵּר וְתוֹשָׁב שׁוֹר וַחֲמוֹר / רָחוֹק וְקָרוֹב
בַּבַּיִת וּבַחוּץ / בַּיָּם וּבַמִּדְבָּר בַּיַּבֶּשֶׁת וּבַתְּהוֹם /
בְּרוּם וּבְתַחַת בַּחַיִּים וּבַמֵּתִים / בְּמִשְׁלַח יָד וּבְמַהֲלָךְ
רֶגֶל / וּבְדִבּוּר דָּבָר וּבְמַחֲשֶׁבֶת לֵב / כִּי הוּא יוֹם בָּרוּךְ
וּבָחוּר וּמְכֻבָּד וְקָדוֹשׁ / וּבְחָרוֹ אֵל בָּרוּךְ וּבָחוּר נִכְבָּד
וְנִקְדָּשׁ בְּסוֹד מַעְלָה וּמַטָּה.</p>

<br />
</blockquote>

<p><strong>ט</strong></p>

<blockquote>
<p>לְמוּל שְׁלֹשָׁה דְּבָרִים אֵלֶּה שַׁבָּת וּמִילָה וְתוּשִׁיָּה מְשֻׁלָּשִׁים יְשַׁלְּשׁוּ</p>
</blockquote>

<blockquote>
<p>קדוש קדוש קדוש / יי צבאות מלא כל הארץ כבודו</p>
</blockquote>

<blockquote>
<p>קָדוֹשׁ מִשּׁוֹבְתֵי שַׁבָּת / קָדוֹשׁ מִשּׁוֹמְרֵי מִילָה / קָדוֹשׁ מִמְּשַׁנְנֵי תוֹרָה</p>

<p>קָדוֹשׁ מִדִּין יִפְדֶה שׁוֹבְתֵי שְׁבִיתַת שַׁבָּת</p>

<p>קָדוֹשׁ מִתָּפְתֶּה יַצִּיל שׁוֹמְרֵי שִׁמּוּר מִילָה</p>

<p>קָדוֹשׁ מִכָּל רַע יְמַלֵּט מְשַׁנְנֵי שִׁנּוּן תּוֹרָה.</p>

<br />
</blockquote>

<blockquote>
<p>מִמְּקוֹמוֹ יַבִּיט בְּכָל מָקוֹם אֲשֶׁר בּוֹ מִשְׁמֶרֶת שַׁבָּת      והוא במקומו</p>

<p>מִמְּקוֹמוֹ יַשְׁבִּית דִּין מִמְּנִיחֵי מְנוּחַת שַׁבָּת      והוא במקומו</p>

<p>מִמְּקוֹמוֹ יַכְפִּיל אֶתְנַן מַכְפִּילֵי תַעֲנוּג שַׁבָּת      והוא במקומו.</p>

<br />
</blockquote>

<blockquote>
<br />

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/35893">https://benyehuda.org/read/35893</a></div></body></html>