<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>רְאוּ דִמְעַת בְּנוֹת שִׁיר</title>
	<meta name="author" content="אברהם בדרשי"/>
</head>
<body>

<p>שיר פולמוס נגד המשורר שמואל השילוני. בכתב יד רשום עליו:
ויהי בראות השילוני תפישתו ואם היתה דרך אהבה ומחוברת להתנצלות כעס והתקצף
ושלח אגרת כתובה פנים ואחור ממכתב שטנה ומרורות וענהו אדוני [הבדרשי] בזה
הקונדרס.</p>

<blockquote>
<br />
</blockquote>

<blockquote>
<p>רְאוּ דִמְעַת בְּנוֹת שִׁיר הָעֲשׁוּקוֹת / וּמַהְפֵּכַת עֲדִינוֹת הַחֲשׁוּקוֹת!</p>

<p>תְּמוֹל הָיוּ בְרוֹשִׁים וַאֲרָזִים / וְהַיּוֹם – שִׁבֳּלִים רָעוֹת וְדַקּוֹת,</p>

<p>תְּמוֹל צָלְחוּ פְצָעִים נֶאֱמָנִים / וְהַיּוֹם – נַעֲתָרוֹת הַנְּשִׁיקוֹת,</p>

<p>תְּמוֹל – לִבְנֵי אֲדָמָה תַּעֲנוּגוֹת / וְעֵדֶן גַּן, וְהַיּוֹם – כַּעֲלוּקוֹת.</p>

<p>תְּמוֹל הָיוּ פְנִימִיּוֹת כְּבוּדּוֹת / וְהַיּוֹם בַּגְּבָרִים מַחֲזִיקוֹת,</p>

<p>תְּמוֹל הָיוּ כְמוֹ שֶׁמֶשׁ בְּתֵבֵל / בְּלָטֵי לַהֲטֵי צַחוֹת בְּרוּקוֹת</p>

<p>וְהַיּוֹם קָדְרוּ, עַד בַּעֲלֵיהֶן / כְּמוֹ עִוֵּר וְעַל יָדוֹ אֲבוּקוֹת!</p>

<p>וְהָיוּ לַסְּגָנִים תּוֹר וְחָרוּז / וְלִבְנֵי הָעֲנָקִים כַּעֲנָקוֹת –</p>

<p>וְקָמוּ שׁוֹלְפוֹת חֶרֶב דֳּפִי עִם / שְׂפַת יֶתֶר וּפַעַם נִיב חֲלָקוֹת,</p>

<p>לְעֵת גָּבְהוּ מְתֵי גֵאָה וְגָאוֹן / וְהָיוּ לַזְּמָן מִכְשׁוֹל וּפוּקוֹת</p>

<p>וְדַלּוּ אוֹהֲבֵי מוּסָר וְרַבּוּ / זְחוּחֵי לֵב וְרַבּוּ מַחֲלוֹקוֹת.</p>

<br />
</blockquote>

<p>מקור: שירמן – השירה העברית בספרד ובפרובאנס; הוצאת מוסד ביאליק ודביר תשי״ז תשכ״א</p>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/33748">https://benyehuda.org/read/33748</a></div></body></html>