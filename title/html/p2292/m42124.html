<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>קוֹל בֶּהָלָה</title>
	<meta name="author" content="סלימאן מנחם מני"/>
</head>
<body>

<p>קינה על השר עבדאללה ששון (נפטר 1896)</p>

<blockquote>
<br />
</blockquote>

<blockquote>
<p>קוֹל בֶּהָלָה נִשְׁמַע בְּכָל תֵּבֵל / מַה מְּאֹד חָרַד וְנָמֵס לִבֵּנוּ</p>

<p>אֶרֶץ עָטְתָה עֲלָטַת אֵבֶל / אֹפֶל יָגוֹן הִקְדִּיר כֹּכְבֵי נִשְׁפֵּנוּ</p>

<p>עַל הִלָּקַח עֶבֶד הָאֱלֹהִים / פִּתְאֹם עָלָה שָׁמַיִם וְאֵינֶנּוּ</p>

<p>זֶרַע קֹדֶשׁ גֶּזַע הַנְּשִׂיאִים / נֵזֶר פְּאֵרֵנוּ וּצְבִי עֶדְיֵנוּ</p>

<p>סֵר עַבְּדְאַלְלָּה עֲדִי עֲדָיִים / מִמְשַׁח כְּרוּב יָהֵל קֶרֶן יִשְׁעֵנוּ</p>

<p>אַבִּיר הָרוֹעִים נִבְחַר הַחַיִּים / נְשִׂיא אֱלֹהִים הָיָה בְתוֹכֵנוּ</p>

<p>עֲלֵי מוֹתוֹ יִבְכּוּ עֲנִיֵּי אֶרֶץ / וּמִסְפֵּד כַּתַּנִּים יַחְדָּו יְקוֹנֵנוּ</p>

<p>לְשַׂר וְנָדִיב בָּא אֵלָיו הַקֶּרֶץ / אֵבֶל וְקִינִים בְּמַר יְשַׁנֵּנוּ</p>

<p>בָּגְדָה תֵבֵל בָּאֶבֶן הָרֹאשָׁה / לָאָרֶץ הִפִּילָה זִיו יִפְעָתֵנוּ</p>

<p>וְהִכַּתְנוּ מַכָּה מָה אֲנוּשָׁה / פִּלְּחָה כְחֵץ שָׁנוּן כִּלְיוֹתֵינוּ</p>

<p>אֵל הַנְחֵה נַפְשׁוֹ בִצְרוֹר הַחַיִּים / עִם הַצַּדֶּקֶת חַנָּה יְקוֹנֵנוּ</p>

<p>יַחְדָּו יִשְׁכָּבוּן כְּבֵין עֳפָיִם / וּבְאוֹר פָּנֶיךָ תָּמִיד יְרַנֵּנוּ</p>

<p>הָרֵם קֶרֶן בְּנוֹ בֵין הַשָּׂרִים / שַׂר עֶזְרָא יְדִיד וּמְאוֹר עֵינֵינוּ</p>

<p>וּלְכָל בֵּית דָּוִד שָׂשׂוֹן חֲבֵרִים / יִשְׁמֹר וְיִנְצֹר, וּפְאֵר יְכַהֵנוּ.</p>
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/42124">https://benyehuda.org/read/42124</a></div></body></html>