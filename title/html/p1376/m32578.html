<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>מול סבל העם</title>
	<meta name="author" content="זהרה לביָטוב"/>
</head>
<body>

<blockquote>
<br />
</blockquote>

<h3 id="עםילדיטהרן">עם ילדי טהרן</h3>

<p>מה חֶטאם? מדוע נגזר עליהם כה לסבּוֹל בשעה שאנו נֶהנים מכל טוּב?</p>

<p>נִדמה לי, שחוֹב כָבד מוּנח עלינו ואנו צריכים לפָרעוֹ.</p>

<p>אנו והשואה</p>

<p>כִּבּוּשׁים חדשים לבקרים&#8230; הגרמנים נסוֹגים. העתון מביא
בשורות שהעינַים מאירות לשִׁמען. ותקווֹת עולוֹת לְבוֹא יום הנצחון. הוא
הולך וקָרֵב. אך מה לנו ולנצחונות? אנו באֵבל. העולם בשמחה מקַדם את העתון,
בשמחה קורא על החדשות בעולם, ולא מדפדף הלאה. אנחנו קוראים את החדשות
המשמחות רגע, וכל עין מאירה, אך מיד כָּבֶה האור שוּב, והעין עוברת וקוראת
על השמדה אכזרית ומכוּונת של רבבות אלפים יהודים, ואז יאוש מתגנב ללב. האם
תבוא גאולתנו אנו בבוא גאולה לאנושות? ושָׁבה תקוה לפַעם, והיאוש חוזר
אחריה, ושוב תקוה ואחריה יאוש, וחוזר חלילה.</p>

<blockquote>
<br />
</blockquote>

<h3 id="במלחמתהעצמאות">במלחמת העצמאות</h3>

<p>הגענו למצב של חוֹסר ברירה. אין דרך אחרת. עכשיו מוּכרחים
להמשיך להלחם, כי וִתוּר כל שהוא וכניעה כל שהיא פרושם: חסַל סֵדר ארץ
ישׂראל.</p>

<h3 id="שׂנאתהשׂנאה">שׂנאת השׂנאה</h3>

<p>שונאת אני את האידיאַל שבמלחמה, שבהֶרֶג. שונאת אני את
השנאה העִורת האומרת: &#8220;הרוג, וכל המרבה הרי זה משובח&#8221;. לצערי, זוהי הרוח
הנושבת אלי מתוך העתוֹנוּת שלנו; מתוך הספרות היומיומית, בירחונים, מתוך
הבדיחות והאמרות של ילדי הארץ. לאיזה אפיקים תלך כל השנאה העִורת הזו, אם
יבא יום ותחדל מלחמה בארץ? לא אדע.</p>

<h2 id="חזוןישעיהובןאמוץ">חזון ישעיהו בן אמוץ</h2>

<p>מתי יבואו הימים הטובים אשר &#8220;לא ישא גוי אל גוי חרב ולא
ילמדו עוד מלחמה&#8221;, &#8220;וכתתו חרבותם לאתים וחניתותיהם למזמרות&#8221;? מי יתן ויבאו
במהרה בימינו.</p>

<p>מי יודע? אולי לא רחוקה הראשית של האחרית הטובה.</p>

<blockquote>
<br />
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/32578">https://benyehuda.org/read/32578</a></div></body></html>