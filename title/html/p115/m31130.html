<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>הַשֶּׁמֶשׁ בְּבוֹאוֹ</title>
	<meta name="author" content="מנחם מבש&quot;ן"/>
</head>
<body>

<p>ראיתי את השמש בגבורתו – לא אותו, כי את אורו ראיתי, טעמתי, התענגתי עליו ואדע כי אור השמש הוא.</p>

<p>גם המה לא ראו את השמש, לא הביטו אליו אף לא שמו אליו לבם,
ואם זכרוהו ואם הזכירוֹ אחר אליהם עקשו פיהם, הפטירו בשפה, הניעו ראש; כחשו
בשמש ואמרו: לא הוא, או זכרו את רעותיו אך לא את טובותיו; אמרו: מה שמש כי
נַחשבנו! שמענו, כי לא צח ולבן הוא כאשר יֵראה לעינים, כי באמת מראה תכלת
מראהו, כי נכתם הוא על פניו וקרבו נשערה מאד&#8230; על אורו התענגו גם הם, את
האור ראו כי טוב, אך את מקורו לא ידעו, לא הכירו – אמרו: אך אור יום
הוא&#8230;</p>

<p>שבתי וראיתי את השמש בבואו, – ראיתיו ומעי המו לי&#8230;</p>

<p>גם המה ראוהו, אליו הביטו, אליו התבוננו – ראוהו ושמחו בלבם על כשלונו, על רדתו; אמרו: גם אתה זקנת כמונו&#8230;</p>

<p>כן דברתם. גם השמש זקן כמוכם, כמונו, אך אתם לא הייתם כמהו בנעוריכם, לא נתתם אור, לא הפיצותם חֹם, לא הייתם ברכה.</p>

<p>אכן גם השמש הוא כבר קצה נפשו בחיים, גם הוא שואף אל
מבואו: – אם לא אוכל עוד לתת אור, למה זה אנכי? הנה הירח והכוכבים עולים
לצלעי – אליהם יביטו, אותם יעריצו ועל אורם יתענגו כל קטני־ארץ; המה בטוחים
מחִצי לשון, מִנַחשי לבב, מרשפי קנאה, כי על כן מאורות קטנים הם.</p>

<p>אל תראוהו, שוררים ומקנאים, מקטיני כל גדול, מזילי כל יקר,
אל תראוהו שהוא אדמדם, אין אש ואין אור, כי סר כחו מעליו, כי זקן, כי חלש –
עוד מעט ובא השמש וחשך היום, וזכרתם אותו, את השמש בגבורתו תזכרו, את מעשה
תקפו תזכרו, את אורו היקר, הנעים, את עת גאונו תזכרו ולא את רפיונו; כי הן
לא יהיה עוד, ובאין סמל הקנאה נגד העינים תמות קנאה גם היא.</p>

<blockquote>
<br />
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/31130">https://benyehuda.org/read/31130</a></div></body></html>