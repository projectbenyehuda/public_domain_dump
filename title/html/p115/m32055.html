<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>הַדְּלִי וְהַבְּאֵר</title>
	<meta name="author" content="מנחם מבש&quot;ן"/>
</head>
<body>

<p>בימי שלטון הרומים בארץ־ישראל היו נציביהם מעלים מסים מאת
היהודים למלא אוצר הממשלה ונתוֹן לא נתנו להם כי אם מעט מאד מדי הצֹרך
לכלכל מוסדותיהם; תחת אשר נתנו לפליטי הארצות מסביב המתערים בארץ (אשר מהם
לא העלו מסים כי אם מעט מזעיר) מלא חפנים לכונן אותם לסעדם לא במשפט ולא
בצדקה. וראשי היהודים יתעשקו עם אנשי השלטון שנה שנה על מִכסת הכסף אשר
יקצבו להם באיפת רזון זעומה, ואך ברֹב עמל ותעצומות גדולות הפיקו מהם
באחרונה אלפי שקלים אחדים נוספים, לעֻמת מסי היהודים אשר היו הולכים ורבים
משנה לשנה הרבה יתר מאד.</p>

<p>ויהי היום ויאמר הנציב הרומי אל ר' גמליאל נשיא היהודים:
ראה, הנה הוספנו לכם מאוצר הממשלה עוד אלפי כסף על חקכם אשר אנחנו נותנים
לכם שנה שנה לכל צרככם; ועתה מה לכם עוד, המתאוננים?</p>

<p>ויאמר אליו ר' גמליאל: אמשל לך משל: הדלי התפאר על הבאר
לאמר: ראי, הנני מטיף לך יום יום מִשׁוּלַי נטפי מים לכלכלך ולחדש פניך;
הלא תכירי לי טובה על זאת? – ותען אותו הבאר, אמנם, מה גדול חסדך עלי; אך
הלא תגיד לי מאין תשאב את המים הרבים אשר תזיל לי מהם נטפים?</p>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/32055">https://benyehuda.org/read/32055</a></div></body></html>