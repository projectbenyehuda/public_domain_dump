<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>שְׁמִינִי עֲצֶרֶת שִׂמְחָה</title>
	<meta name="author" content="שלום שבזי"/>
</head>
<body>

<p>חתימה: שלם אלשבזי משתא</p>

<blockquote>
<br />
</blockquote>

<blockquote>
<p>שְׁמִינִי עֲצֶרֶת שִׂמְחָה וְרִנָּה</p>

<p>וְשַׂר הַחֶסֶד עָלַי מְמֻנָּה</p>

<p>וַעֲדַת קְדוֹשִׁים בְּטוֹבָה וְעֶדְנָה</p>

<p>וּפְיָס וּזְמַן וְרֶגֶל כְּתָקְנָהּ:</p>

<br />
</blockquote>

<blockquote>
<p>לְקִדּוּשׁ וְקוֹל שִׁיר וְזִכְרוֹן בְּרָכָה</p>

<p>בִּפְנֵי עַצְמוֹ כְּדָת הַהֲלָכָה</p>

<p>וְאַשְׁרֵי הָעָם אֲשֶׁר לוֹ כָּכָה</p>

<p>יִרְבּוּ שְׂמָחוֹת וְאֶנְשֶׁה מְגִנָּה:</p>

<br />
</blockquote>

<blockquote>
<p>מִשִּׁיר צִיּוֹן שִׁירוּ לָנוּ</p>

<p>וַאֲדוֹן הַכֹּל בְּעֶזְרָתֵנוּ</p>

<p>חֲזַק וְנִתְחַזְּקָה בְּעַד עַמֵּנוּ</p>

<p>וְשָׁלוֹם נִשְׁמַע בְּכָל צַד וּפִנָּה:</p>

<br />
</blockquote>

<blockquote>
<p>אַהְבַת תּוֹרָה תְּשַׂמַּח לִבִּי</p>

<p>וְאֶנְשֶׁה יָגוֹן גָּלוּתִי וְעָצְבִּי</p>

<p>וְיֵחוּד אֱלֹהַי קַשְׁתִּי וְחַרְבִּי</p>

<p>וּבְצֵל שַׁדַּי גּוּפִי נִהְנָה:</p>

<br />
</blockquote>

<blockquote>
<p>לְכוּ נָא נִשְׂמַח בְּשִׂמְחַת תּוֹרָה</p>

<p>כִּי זֶה הַיּוֹם יוֹם בְּשׂוֹרָה</p>

<p>וּמֹשֶׁה עָלָה בְּמַעֲלָה יְתֵרָה</p>

<p>אֲשֶׁר הוּא סָפוּן כְּאָמִיר בְּגִנָּה:</p>

<br />
</blockquote>

<blockquote>
<p>שַׁתְלֵיהּ מַלְכָּא בְּגִנְּתָא דְּעֵדֶן</p>

<p>שִׂכְלָא וְנַפְשָׁא כַּחְדָּא צְמִידָן</p>

<p>וְלוּחֵי קְיָמָא אַנְהַר בִּידָן</p>

<p>בְּטוּרָא דְּסִינַי בְּהוֹן אִתְבְּחַרְנָא:</p>

<p>[שתלו המלך בגן העדן</p>

<p>שכל ונפש יחדיו צמודות</p>

<p>ולוחות הברית האיר בידינו</p>

<p>בהר סיני, בהם נבחרנו:]</p>

<br />
</blockquote>

<blockquote>
<p>בְּלוּחֵי קְיָמָא אֲמִירָן כְּתִיבִין</p>

<p>בְּכֵן אַתְקְרֵינָא בְּנִין חַבִּיבִין</p>

<p>וּבְהוֹן בְּדֵחְנָא דַּרְדְּקִין וְסָבִין</p>

<p>וְלִמְתָּב יְרוּשְׁלֵם כּוֹלָא עֲתִידְנָא:</p>
</blockquote>

<blockquote>
<p>[בלוחות הברית דיברות כתובים</p>

<p>בזאת נקראנו בנים חביבים</p>

<p>ובהם שמחנו ילדים וזקנים</p>

<p>ולשוב לירושלים הכל עתידים:]</p>

<br />
</blockquote>

<blockquote>
<p>זְכוּת אוֹרָיְתָא וּמֹשֶׁה רְחִימָא</p>

<p>תִּפְתַּח לְהַהוּא קִצָּא סְתִימָא</p>

<p>יְכַנֵּישׁ מְשִׁיחָא לְעַמָּא שְׁלִימָא</p>

<p>וְיִחְדּוֹן כְּקַדְמָא כַּלְּתָא וְחַתְנָא:</p>
</blockquote>

<blockquote>
<p>[זכות התורה ומשה האהוב</p>

<p>תפתח אותו הקץ החתום</p>

<p>יקבץ המשיח את העם השלם</p>

<p>וישמחו כקדם כלה וחתן:]</p>

<br />
</blockquote>

<blockquote>
<p>יִדְכַר לַנָא אֲלָהַן קְיָמָא</p>

<p>וְיִפְרוֹשׂ עֲלָנָא סֻכַּת שְׁלָמָא</p>

<p>בְּגִינֵי אֲבָהָן וְהַאיֵי אָת רְשִׁימָא</p>

<p>שְׁכִינַת יְקָרֵיהּ תִּשְׁרֵי עֲלַנָא:</p>
</blockquote>

<blockquote>
<p>[יזכור לנו אלוהינו את הברית</p>

<p>ויפרוש עלינו את סוכת השלום</p>

<p>בגין האבות ואות זה הרשום</p>

<p>שכינת כבודו תשרה עלינו:]</p>

<br />
</blockquote>

<blockquote>
<p>מִטּוּר דְּקֻדְשָׁא יִתְגְּלֵי יְקָרֵיהּ</p>

<p>יְכַנֵּיש בְּרַוְחָא לְעַמֵּיהּ בְּחִירֵיהּ</p>

<p>כְּמָא דִּמְבַקֵּר רָעֲיָא לְעֶדְרֵיהּ</p>

<p>וְיִבְנֵי בְקָרִיב בֵּית מִקְדְּשַׁנָּא:</p>
</blockquote>

<blockquote>
<p>[מהר הקודש יתגלה כבודו</p>

<p>יקבץ ברווחה את עמו בחירו</p>

<p>כמו שמשגיח הרועה על עדרו</p>

<p>ויבנה בקרוב את בית מקדשנו:]</p>

<br />
</blockquote>

<blockquote>
<p>שֻׁפְרָא דְּצִיּוֹן בְּזִיוָא דְּמַלְכַּהּ</p>

<p>וְכִנְשַׁת יַעֲקֹב יַנְהַר לְחֻשְׁכַּהּ</p>

<p>כְּיוֹנָה דְּתָיְבָא לְגוֹ שׁוֹבַכַּהּ</p>

<p>יִשְׁלַח יַמִּינֵיהּ וִיסַעֲדַנָא:</p>
</blockquote>

<blockquote>
<p>[יָפְיָה של ציון בזיו מלכה</p>

<p>וכנסת יעקב יאיר לְחָשכָּהּ</p>

<p>כיונה השבה אל תוך שובכה</p>

<p>ישלח ימינו ויעזרנו:]</p>

<br />
</blockquote>

<blockquote>
<p>תְּהֵי שֵׁיזָבָא לְזַרְעָא דְּכָשַׁר</p>

<p>דִּבְיֵחוּדָא דִּשְׁמֵיהּ אִתְקַשַּׁר</p>

<p>וְעֵשָו יִשְׁתְּדֵי כְּטַרְפָא דְּנֶשֶׁר</p>

<p>וּפֶרֶא יִתְחֲלַשׁ וַאֲבוּהּ דְּקַרְנָא:</p>
</blockquote>

<blockquote>
<p>[תהא ישועה לזרעו של הכשר</p>

<p>אשר בייחוד שמו נקשר</p>

<p>ועשו יושלך כטרפו של נשר</p>

<p>ופרא ייחלש ואבי הקרן:]</p>

<br />
</blockquote>

<blockquote>
<p>אֲלָהָא דְּכוֹלָא מַלְכָּא דְּמַלְכִין</p>

<p>יוֹתְבַן לְאַרְעַן וְיִבְנֵי לְפִלְכִּין</p>

<p>וְיַסְגֵּי יְקָרֵיהּ מִן כָּל חֲרַכִּין</p>

<p>הֲלָא הוּא תֻּקְפַן דְּבֵיהּ אִתְרְחֵצְנָא:</p>
</blockquote>

<blockquote>
<p>[אלוה הכל, מלך מלכים</p>

<p>ישיבנו לארצנו ויבנה את מחוזותינו</p>

<p>וירבה כבודו מכל הפתחים</p>

<p>הלא הוא עוזנו אשר בו בטחנו:]</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/45288">https://benyehuda.org/read/45288</a></div></body></html>