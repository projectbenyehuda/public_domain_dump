<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אֲנִי אֶצְעַק</title>
	<meta name="author" content="ששון מרדכי שנדוך"/>
</head>
<body>

<p>ואם אלה השירים לחן אבו עתאבא נאמרים. יכול לשנותם בשאר ניגונים. לפי שהם מרובעים. והבוחר יבחר איזו ניגון מכשירים הנבחרים.</p>

<p>סימן: א״ב – כמה אותיות כפולות או משולשות.</p>

<blockquote>
<br />
</blockquote>

<blockquote>
<p>אֲנִי אֶצְעַק לְךָ בְלֵב חֳמַרמַר</p>

<p>וְלִנְדוּדְךָ הִנֵּה שָׁלוֹם לִי מַר מַר</p>

<p>וְהַחְזֵר לִי לְמָר דְּכֵי וּמֹר מַר</p>

<p>וְקִנְּמָן בְּשָׂמִים הַחֲשׁוּבָה.</p>

<br />
</blockquote>

<blockquote>
<p>אָשִׁירָה לָךְ עֲלֵי עָשׂוֹר וְנֵבֶל</p>

<p>וְהַשְׁמִידָה בְּבַקָּשָׁה וְנָא בֵל</p>

<p>תְּשִׁיתֵמוֹ כְמוֹ חָצִיר וְנָבֵל</p>

<p>בִרְצוֹנְךָ לְעִיר צִיּוֹן הֵיטִיבָה.</p>

<br />
</blockquote>

<blockquote>
<p>בְּלֵב יַמִּים אֲנִי נִטְרָף כָּאֳנִי</p>

<p>וְנָד כֹּחִי וְגַם חֵילִי וְאוֹנִי</p>

<p>שַׂמְּחֵנִי מֵעָצְבִּי גַם מֵאוֹנִי</p>

<p>וּתְשׁוּעָתְךָ מְהֵרָה הִיא קְרוֹבָה.</p>

<br />
</blockquote>

<blockquote>
<p>בִּכְבָלוֹת שָׂמוּ רַגְלַי לְנֶגְדִּי</p>

<p>וְגַם הָפְכוּ לְדִין תּוֹרָה לְנֶגְדִּי</p>

<p>וְשִׁוִּיתִי אֶת ה׳ לְנֶגְדִּי</p>

<p>יְדִינֵם יַעֲשֶׂה לִי אוֹת לְטוֹבָה.</p>

<br />
</blockquote>

<blockquote>
<p>בְּלֵב שָׁלֵם הָלוֹךְ אֵלֵךְ וַאֲזַמֵּר</p>

<p>וְאוֹיְבֵינוּ מַהֵר כַּלֵּה וְזַמֵּר</p>

<p>וְזִמְרַת אַרְצֵנוּ בָּרֵךְ וְזַמֵּר</p>

<p>וְתַשְׂבִּיעַ לְנֶפֶשׁ הָרְעֵבָה.</p>

<br />
</blockquote>

<blockquote>
<p>גְּדוֹל עֵצָה וְהוּא רַב עֲלִילִיָּה</p>

<p>מִבּוֹר שָׁאוֹן וְטִיט יָוֵן עֲלֵה לִי יָהּ</p>

<p>וּלְמִתְעוֹלֵל בְּרֶשַׁע הָעֲלִילִיָּה</p>

<p>עֲלֵי רֹאשׁוֹ הַכֵּה אוֹתוֹ מַכָּה רַבָּה.</p>

<br />
</blockquote>

<blockquote>
<p>דָּגוּל הַפֵּל אוֹיְבִי לַבּוֹר אֲשֶׁר כָּרָה</p>

<p>אֲשֶׁר אָכַל לְמָמוֹנִי עָלָיו כָּרָה</p>

<p>וְכָל מָמוֹן אֲשֶׁר קָנָה וְגַם כָּרָה</p>

<p>הַחְזֵר לִי לִנְחֹשֶׁת זְהַב שְׁבָא.</p>

<br />
</blockquote>

<blockquote>
<p>הַצִּילֵנִי מִיַּד תֵּימָן וְאוֹמָר</p>

<p>כִּי לֹא אֵדַע מַה אֶעֱנֶה וְאֹמַר</p>

<p>אֲרוֹמִמְךָ צוּר גּוֹאֲלִי וְאֹמַר</p>

<p>אַחְרִיתֵנוּ מֵרֵאשִׁיתֵנוּ הֵטִיבָה.</p>

<br />
</blockquote>

<blockquote>
<p>הַבֵּט וּרְאֵה כְּלִמָּתִי וְכָסְפִּי</p>

<p>אֲשֶׁר כָּלְתָה פְרוּטָתִי וְכַסְפִּי</p>

<p>בְּךָ חִשְׁקִי וְתַאְוָתִי וְכַסְפִּי</p>

<p>בְּחַצְרוֹת בֵּיתְךָ אֵלִי אֵשֵׁבָה.</p>

<br />
</blockquote>

<blockquote>
<p>הַצֵּל כָּחוּשׁ אֲשֶׁר נָשׁוּךְ וְנָחוּשׁ</p>

<p>מִיַּד חָזָק כְּמוֹ בַרְזֶל וְנָחוּשׁ</p>

<p>וּבִמְהֵרָה פְדֵה אוֹתִי וְנָא חוּשׁ</p>

<p>לְעֶזְרָתִי נֶחָמָה הַכְּתוּבָה.</p>

<br />
</blockquote>

<blockquote>
<p>הֲיִגְאֶה שּׁוֹר עֲלֵי מַאְכַל בְּלִילוֹ</p>

<p>וַחֲסַר לֵב כִּי יִבְטַח עַל כְּלִי לוֹ</p>

<p>וְלֹא יִזְכֹּר זְמַן יַעְכֹּר כְּלֵילוֹ</p>

<p>וְגַם יוֹמוֹ אֲשֶׁר הוֹלֵךְ וְלֹא בָא.</p>

<br />
</blockquote>

<blockquote>
<p>וְיִשְׁתּוֹמֵם לְבָבִי כִּי עֲלֵי אָח</p>

<p>אִשֶּׁה הִבְעִיר לְתוֹךְ קִרְבִּי עֲלֵי אָח</p>

<p>וּבְהֵאָנְחִי יֹאמַר הֶאָח עֲלֵי אָח</p>

<p>וְנַפְשִׁי אוֹמְרָה גַּם זוֹ לְטוֹבָה.</p>

<br />
</blockquote>

<blockquote>
<p>וְעוֹל מִצְווֹת שְׂאִי נָא גַּם שְׁבִי לִי</p>

<p>וּבָהֶם אֵלְכָה דֶרֶךְ שְׁבִילִי</p>

<p>וְאַתְּ רַעְיָה בְּתוֹךְ לִבִּי שְׁבִי לִי</p>

<p>וּמַשְׂכֻּרְתֵךְ בְּסִפְרָתוֹ כְתוּבָה.</p>

<br />
</blockquote>

<blockquote>
<p>וְקוֹרוֹת הַזְּמַן לִי בָא וּבָגַד</p>

<p>וְלֹא הִשְׁאִיר לָנוּ מִחְיָה וּבֶגֶד</p>

<p>וּמִצָּרָה קָרָאתִי לוֹ וּבָא גָד</p>

<p>וְאָז רִוָָּּה לְנַפְשִׁי הָעֲזוּבָה.</p>

<br />
</blockquote>

<blockquote>
<p>וְאִם יִהְיוּ חֲטָאֵינוּ כְשָׁנִים</p>

<p>מְחֹל וּסְלַח חֲדָשִׁים גַם יְשָׁנִים</p>

<p>וְכָל זְמָן וְכָל יָמִים וְשָׁנִים</p>

<p>אֲנִי לְךָ בְּכָל לִבִּי אָשׁוּבָה.</p>

<br />
</blockquote>

<blockquote>
<p>וְאוֹיְבִי זֶה כְמוֹ נָחָשׁ עֲלֵי צוּר</p>

<p>וּמִתְפָּאֵר וּמִתְרוֹנֵן עֲלֵי צוּר</p>

<p>זְמָמוֹ אַל תָּפֵר, אֵלִי, עָלַי צֹר</p>

<p>לִתְחִנָּתִי צוּרִי מַהֵר הַקְשִׁיבָה.</p>

<br />
</blockquote>

<blockquote>
<p>וְהֵן הִנֵּה הָיוּ עוֹכְרַי מֹעֲלַי</p>

<p>וְהֵרֵעוּ לְגַם טַפַּי וְעָלַי</p>

<p>רְדִידִי נָשְׂאוּ הֵמָּה מֵעָלַי</p>

<p>לְרַעְיָתִי מַהֵר צוּרִי הָשִׁיבָה.</p>

<br />
</blockquote>

<blockquote>
<p>וְתַאְוַת הָעוֹלָם תַּרְתִּי בְּרַגְלִי</p>

<p>וְעָרְבָה לִי תוֹרָתְךָ בְרַגְלִי</p>

<p>וְכָל חֶסְרוֹן אֲשֶׁר נִמְצָא בְרַגְלִי</p>

<p>הַסְתִּירֵנִי בְצֵל יָדְךָ הָרְחָבָה.</p>

<br />
</blockquote>

<blockquote>
<p>וְהִזָּהֵר מֵאֵשׁ יִצְרָךְ כִּי בָעַר</p>

<p>וְלֹא תִהְיֶה לְאִישׁ כְּסִיל וּבַעַר</p>

<p>וְרַע מִקִּרְבְּךָ תָסִיר וּבַעֵר</p>

<p>וָלֹא תָמִיר לְנַפְשָׁךְ הַחֲשׁוּבָה.</p>

<br />
</blockquote>

<blockquote>
<p>זַךְ וְיָשָׁר אֶת עַמְּךָ מַהֵר תִפְקֹד</p>

<p>וְעֹל אוֹיְבַי מֵעָלֵינוּ אוֹתוֹ תִפְקֹד</p>

<p>וְאֶת שׁוֹפְטַי כְּמִקֶּדֶם תָשׁוּב תִּפְקֹד</p>

<p>וְנָגִילָה נִתְעַלְּסָה בָאַהֲבָה.</p>

<br />
</blockquote>

<blockquote>
<p>זְכֹר צוֹרֵר יְהוּדִים וּתְפוֹרֵר פּוּר</p>

<p>אֲשֶׁר חָשַׁב לְאַבְּדָם בְּהַפִּיל פּוּר</p>

<p>וּפָנָיו קִבְּצוּ הֵמָּה כְפָרוּר פּוּר</p>

<p>מְחֵה שְׁמָם וְתִשְׂרְפֵם אֵשׁ לֶהָבָה.</p>

<br />
</blockquote>

<blockquote>
<p>חֹן עַם יָצָא מִן הַבֶּטֶן זָהָב סָגוּר</p>

<p>וְהַךְ אֻמִּים בְּשַׂפַּחַת וּשְׂאֵת סָגוּר</p>

<p>וְשָׁמְרֵם כַּחוֹתָם תּוֹךְ חוֹתָם סָגוּר</p>

<p>וְתוֹלִיכֵם לִמְחוֹז חֶפְצָם בְּחִבָּה.</p>

<br />
</blockquote>

<blockquote>
<p>טוֹב וְיָשָׁר דּוֹדִי יָקָר וְנָעִים</p>

<p>שִׂימָה אֶת אוֹיְבֶיךָ נָדִים וְנָעִים</p>

<p>וּבַשֵּׂר עַבְדְּךָ וּשְׁלַח לִי נָא עִם</p>

<p>אֵלִיָּה הַנָּבִיא בְשׂוֹרָה טוֹבָה.</p>

<br />
</blockquote>

<blockquote>
<p>יְחִידָתִי אֶזְכְּרֵכִי זֹאת הַפַּעַם</p>

<p>וְאֶת רוּחַ מְשַׂנְאַיִךְ אֶפְעֹם פַּעַם</p>

<p>וּמַה יָּפוּ פְעָמַיִךְ פַּעַם פַּעַם</p>

<p>בַּת נָדִיב אֲשִׁיבֵךְ לִי בְשׁוּבָה.</p>

<br />
</blockquote>

<blockquote>
<p>כְּגַל נָעוּל תִּסְגֹּר בַּעֲדִי וּנְעַל</p>

<p>וְשִׂים רוֹדְפַי תַּחַת רַגְלַי כְּנַעַל</p>

<p>וְרַחֵם נָא בְבַקָּשָׁה וְנָא עַל</p>

<p>שְׁאֵרִית הַפְּלֵיטָה הָאֲהוּבָה.</p>

<br />
</blockquote>

<blockquote>
<p>לְהַר צִיּוֹן מַהֵר תִּבְנֶה וְעָרַי</p>

<p>אֲשֶׁר הָרְסוּ יְסוֹדוֹתַי וְעָרַי</p>

<p>וְהַכְרִיתָה לְכָל שׂוֹנְאַי וְעָרַי</p>

<p>אֲשֶׁר אָמְרוּ עָרוּ עָרוּ עַד הַיְּסוֹד בָּהּ.</p>

<br />
</blockquote>

<blockquote>
<p>לְבֵית קָדְשָׁךְ מַהֵר אֵלֵךְ בְּרַגְלִי</p>

<p>וְאָרוּצָה כְאַיָּל לֹא כְרַגְלִי</p>

<p>וְאָשִׁיר לָךְ כְּעֵת עֲלוֹת לְרַגְלִי</p>

<p>שְׁבוּתֵנוּ הָשֵׁב וּמַהֲרָה שׁוּבָה.</p>

<br />
</blockquote>

<blockquote>
<p>לְבַת אֱדוֹם הָשֵׁב לָהּ אֶת גְּמוּלָהּ</p>

<p>וְחֹן נַפְשִׁי אֲשֶׁר מִטֹּב גְּמוּלָה</p>

<p>וְאַתְּ אֵלִי בְּרֹב טוּבְךָ גְמֹל לָהּ</p>

<p>וּכְמוֹ קֶדֶם שְׁכֹן עִמָּהּ בְּקִרְבָּהּ.</p>

<br />
</blockquote>

<blockquote>
<p>מְחוֹלֵל כֹּל שְׁמַע קוֹלִי וְשִׂיחִי</p>

<p>וּבָרֵךְ כָּל עֲצֵי פֶּרְיִי וְשִׂיחִי</p>

<p>וּמִטָּתִי עַרְשִׂי אַמְסֶה בְשִׂיחִי</p>

<p>עֲדֵי תִהְיֶה לְחוֹמַת אֵשׁ סְבִיבָהּ.</p>

<br />
</blockquote>

<blockquote>
<p>נָא חִישׁ חַזֵּק עַמְּךָ וְתִגְדֹּר פֶּרֶץ</p>

<p>חֶפְצָם וְקִנְיָנָם יִפְרְצוּ פֶרֶץ</p>

<p>וּשְׁלַח לִי צִיר נֶאְמָן עִמּוֹ בֶן פֶּרֶץ</p>

<p>וְאָז תִּקְרָא לְרַעְיָתִי חֶפְצִי בָהּ.</p>

<br />
</blockquote>

<blockquote>
<p>סְבָבוּנִי אֵלִי עֲדַת מְרֵעִים</p>

<p>וְהֵם נִרְאִים כְּאוֹהֲבִים וְרֵעִים</p>

<p>וּבְהָצֵר לִי בִתְרוּעָה הֵם מְרִיעִים</p>

<p>וְשָׁמְרֵנִי מִידֵי עוֹזֵר עִמּוֹ אֵיבָה.</p>

<br />
</blockquote>

<blockquote>
<p>עֲנֵנִי יָהּ עֲנֵנִי דָר מְעוֹנָה</p>

<p>וּפְדֵה גוֹלָה וְסוּרָה גַּם מְעֻנָּה</p>

<p>וְחִישׁ כּוֹנֵן לְבֵית מִקְדָּשׁ מְעוֹנָה</p>

<p>וְהָאַרְמוֹן כְּבָרִאשׁוֹן הָשִׁיבָה.</p>

<br />
</blockquote>

<blockquote>
<p>פְּדֵה נַפְשִׁי מִיַּד אֱדוֹם וַעֲרָב</p>

<p>וְשִׁירִי זֶה יָהְנֶה לְךָ וְעָרַב</p>

<p>וְהַבֵּט כִּי פָנָה הַיּוֹם וְעָרַב</p>

<p>הֲשִׁיבֵנוּ לְךָ אֵלִי נָשׁוּבָה.</p>

<br />
</blockquote>

<blockquote>
<p>צָעַקְתִּי לְעוֹשֵׂה כְסִיל וְאֶת עָשׁ</p>

<p>שִׂימָה אוֹיְבִי כְמוֹ בֶגֶד אֲכָלוֹ עָשׁ</p>

<p>וּמִכַּעַס עֲצָמָיו עָשְׁשׁוּ עָשׁ</p>

<p>בִּרְאוֹתוֹ לְיִנּוֹן וְאֵלִיָּה בָא.</p>

<br />
</blockquote>

<blockquote>
<p>קָרָאתִי יָהּ הַמַּעֲלֶה נְשִׂיאִים</p>

<p>וְאוֹהֵב הָעֲנָוִים לֹא נְשִׂיאִים</p>

<p>אֲבָל חָפֵץ לְהַנְשִׂיא נָשִׂיא אִם</p>

<p>שְׁפַל בֶּרֶךְ וְלֹא יִכְפֹּר בְּטוֹבָה.</p>

<br />
</blockquote>

<blockquote>
<p>רְאוּ מֶה עָשׂוּ לִי רֵעַי וּבָנַי</p>

<p>וְהִפְרִידוּ לְבֵין בָנַי וּבֵינַי</p>

<p>וְהַחְזֵר לִי צוּרִי שִׂכְלִי וּבִינַי</p>

<p>וְרַחֵם נָא לְנַפְשִׁי הָעֲצוּבָה.</p>

<br />
</blockquote>

<blockquote>
<p>רְאֵה עָנְיִי וְגַם לַחְצִי וְרוֹשִׁי</p>

<p>וּמִתְּהוֹם צָפוּ מַיִם לְרֹאשִׁי</p>

<p>וְהִשְׁקוּנִי לַעֲנָה גַם מֵי רֹאשִׁי</p>

<p>גְּמוּלֵיהֶם לְרָאשֵׁיהֶם הָשִׁיבָה.</p>

<br />
</blockquote>

<blockquote>
<p>רְצֵה שִׁירִי כְמוֹ אִשֶּׁה וְעוֹלָה</p>

<p>וְרַחֵם נָא עֲלֵי טַפָּהּ וְעוּלָהּ</p>

<p>וּבִמְהֵרָה שַׁבֵּר כַּבְלָה וְעֻלָּהּ</p>

<p>וֶאֱמֹר לָהּ כִּי הִנְּנִי בָא.</p>

<br />
</blockquote>

<blockquote>
<p>שׁוּבָה בְנִי מֵהַוָּתָךְ וְסִכְלָךְ</p>

<p>אֶבֶן שָׁלֵם צֶדֶק יִהְיֶה בְכִיס לָךְ</p>

<p>וְדַע כִּי ה׳ יִהְיֶה בְכִסְלָךְ</p>

<p>וְהוּא יִשְׁמֹר לְהַיּוֹצֵא וְלַבָּא.</p>

<br />
</blockquote>

<blockquote>
<p>שְׁעֵה נִיבִי כְקָרְבָּנִי וְלַחְמִי</p>

<p>וּבָרֵךְ כָּל מַעֲבָדִי וְלַחְמִי</p>

<p>וְעָזְרֵנִי עֲלֵי יִצְרִי בְלָחְמִי</p>

<p>עִמּוֹ תָמִיד אֲנִי כָל יוֹם אָרִיבָה.</p>

<br />
</blockquote>

<blockquote>
<p>שִׂמְחִי נַפְשִׁי וּבִטְחִי בוֹ עֲדֵי עַד</p>

<p>וְהוּא יַעְדֵּךְ עֲדָיִים וַעֲדֵי עַד</p>

<p>וּבֹקֶר תֹּאכְלִי עַד וַעֲדֵי עַד</p>

<p>וְגַם עֶרֶב נְהַלֵּךְ בּוֹ לְטוֹבָה.</p>

<br />
</blockquote>

<blockquote>
<p>תְּהִי מָהִיר כְּאִישׁ גִּבּוֹר וְלֹא נַעַר</p>

<p>וְתִמְשֹׁל כַּאֲשֶׁר יִצְחַק וְנָעַר</p>

<p>וְאֶת רוֹדְפָךְ יְשַׁקְּעֵם וְנִעַר</p>

<p>בְּתוֹךְ הַיָּם מֵי הַתְּהוֹם חֳרָבָה.</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/43093">https://benyehuda.org/read/43093</a></div></body></html>