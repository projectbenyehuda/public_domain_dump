<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>וְשָׂמַחְתָּ בְחַגֶּךָ</title>
	<meta name="author" content="יהודה ליב גורדון"/>
</head>
<body>

<h1 id="וְשָׂמַחְתָּבְחַגֶּךָילגורדון">וְשָׂמַחְתָּ בְחַגֶּךָ / י&quot;ל גורדון</h1>

<br>

<blockquote>
<p>שֶׁבַע שָׁנִים תְּמִימוֹת יָשַׁב רַב קַלְמָן</p>
</blockquote>

<blockquote>
<p>עֲרִירִי כֶּעָקָר, בּוֹדֵד כָּאַלְמָן,</p>
</blockquote>

<blockquote>
<p>הַרְחֵק מֵאִשְׁתּוֹ וִילָדָיו מַחֲמַדֵּי לְבָבוֹ,</p>
</blockquote>

<blockquote>
<p>בְּעִיר מָסְקְוַהּ הַמַּעֲטִירָה לַעֲרֹב מַעֲרָבוֹ.</p>
</blockquote>

<blockquote>
<p>בָּעֵת הַהִיא רֶכֶב-הַבַּרְזֶל אֵינֶנּוּ</p>
</blockquote>

<blockquote>
<p>וּכְמִזְרָח מִיָּם רָחֲקָה עִירוֹ מִמֶּנּוּ;</p>
</blockquote>

<blockquote>
<p>עַל כֵּן חָלְפוּ לְרַב קַלְמָן שֶׁבַע שָׁנִים</p>
</blockquote>

<blockquote>
<p>וּבְנֵי בֵיתוֹ לֹא רָאָה פָּנִים בְּפָנִים.</p>
</blockquote>

<blockquote>
<p>עַל יַד בִּתְיָה אִשְׁתּוֹ עָזַב אֶת בֵּיתוֹ,</p>
</blockquote>

<blockquote>
<p>כִּי בִתּוֹ הַבְּכִירָה בַּת עֶשֶׂר בְּצֵאתוֹ –</p>
</blockquote>

<blockquote>
<p>וּבִתְיָה עֲקֶרֶת הַבַּיִת אֵשֶׁת חַיִל</p>
</blockquote>

<blockquote>
<p>וּבְחֵפֶץ כַּפַּיִם עָמְלָה יוֹמָם וָלַיִל:</p>
</blockquote>

<blockquote>
<p>הִיא יָשְׁבָה בַחֲנוּתָהּ וַתִּסְחֹר בֶּאֱמוּנָה,</p>
</blockquote>

<blockquote>
<p>הִיא הִשְׁגִּיחָה אֶל בֵּיתָהּ בְּדַעַת וּתְבוּנָה,</p>
</blockquote>

<blockquote>
<p>הִיא אֶל הַחֶדֶר שִׁלְּחָה אֶת בָּנֶיהָ,</p>
</blockquote>

<blockquote>
<p>גַּם עַל גִּדּוּל הַבָּנוֹת הִיא פָּקְחָה עֵינֶיהָ</p>
</blockquote>

<blockquote>
<p>וַתְּחַנְּכֵן בַּחֲרִיצוּת בִּמְלֶאכֶת יָדַיִם,</p>
</blockquote>

<blockquote>
<p>וַתְּנַהֲלֵן בִּצְנִיעוּת וּבְיִרְאַת שָׁמָיִם.</p>
</blockquote>

<br>  

<blockquote>
<p>עַתָּה בִּתָּהּ בָּגְרָה וּלְפִרְקָהּ הִגִּיעָה</p>
</blockquote>

<blockquote>
<p>וּבִתְיָה אֶל אִישָׁהּ בְּמָסְקְוַהּ הוֹדִיעָה,</p>
</blockquote>

<blockquote>
<p>כִּי כְבָר רָאֲתָה לְבִתָּם חָתָן כִּלְבָבָהּ</p>
</blockquote>

<blockquote>
<p>נַעַר בָּחוּר וָטוֹב דָּגוּל מֵרְבָבָה,</p>
</blockquote>

<blockquote>
<p>טַבַּעַת זָהָב מִשַּׁלְשֶׁלֶת רַבָּנִים</p>
</blockquote>

<blockquote>
<p>וַחֲמֵשׁ מֵאוֹת דַּף גְּמָרָא לוֹ בִּמְזוּמָנִים;</p>
</blockquote>

<blockquote>
<p>וּכְבָר נוֹעַד הַזְּמָן לִכְתּוֹב הַתְּנָאִים</p>
</blockquote>

<blockquote>
<p>לִימֵי חַג הַסֻּכּוֹת הָאַחֲרוֹנִים הַבָּאִים</p>
</blockquote>

<blockquote>
<p>(בַּשָּׁנָה הַהִיא הָיוּ שְׁלֹשָׁה יָמִים רְצוּפִים,</p>
</blockquote>

<blockquote>
<p>כִּי יוֹם טוֹב עִם שַׁבָּת בְּרֵאשִית חָלוּ תְּכוּפִים)</p>
</blockquote>

<blockquote>
<p>לַיָּמִים הָהֵמָּה אָמְרוּ הַמְּחֻתָּנִים</p>
</blockquote>

<blockquote>
<p>לָבוֹא אֲלֵיהֶם הֵרָאוֹת אִתָּם פָּנִים,</p>
</blockquote>

<blockquote>
<p>וּכְפִי אֲשֶׁר בַּמִּכְתָּב לָהּ הוֹדִיעוּ</p>
</blockquote>

<blockquote>
<p>גַּם אֶת הַנַּעַר הֶחָתָן עִמָּם יָבִיאוּ.</p>
</blockquote>

<blockquote>
<p>אָז נֵעוֹר רַב קַלְמָן גַּם הוּא מִשְּׁנָתוֹ</p>
</blockquote>

<blockquote>
<p>וַיֹּאמֶר הַפַּעַם לִפְקוֹד נַחֲלָתוֹ,</p>
</blockquote>

<blockquote>
<p>וּלְחִבּוּט עֲרָבָה אָמַר בְּמִכְתָּבוֹ</p>
</blockquote>

<blockquote>
<p>אֶל אִשְׁתּוֹ וִילָדָיו אֶל בֵּיתוֹ לָבוֹא,</p>
</blockquote>

<blockquote>
<p>וּלְכֻלָּם הִבְטִיחַ לָבִיא מַתָּנוֹת</p>
</blockquote>

<blockquote>
<p>מִזִּמְרַת מָסְקְבַהּ שְׂמָלוֹת וּמִגְדָּנוֹת.</p>
</blockquote>

<br>  

<blockquote>
<p>וַיֵּצֵא רַב קַלְמָן מֵעִיר הָרוּסִים</p>
</blockquote>

<blockquote>
<p>בָּעֲגָלָה הָרְתוּמָה לִשְׁלֹשָׁה סוּסִים</p>
</blockquote>

<blockquote>
<p>וּבְיָדוֹ מִטּוּב מָסְקְוַהּ אֵת כָּל הָעֵרֶךְ.</p>
</blockquote>

<blockquote>
<p>בִּימֵי אֱלוּל הָאַחֲרוֹנִים יָצָא בַּדֶּרֶךְ</p>
</blockquote>

<blockquote>
<p>וַיְחַשֵּׁב דַּרְכּוֹ עַד בֵּיתוֹ לְחֹדֶשׁ יָמִים;</p>
</blockquote>

<blockquote>
<p>כִּי הַדְּרָכִים הִתְקַלְקְלוּ מִפְּנֵי הַגְּשָׁמִים,</p>
</blockquote>

<blockquote>
<p>הַנְּהָרוֹת גָּאוּ, מָלְאוּ עַל כָּל גְּדוֹתָם,</p>
</blockquote>

<blockquote>
<p>הַגְּשָׁרִים הִתְרוֹעֲעוּ, חָרְגוּ מִמִּסְגְּרוֹתָם,</p>
</blockquote>

<blockquote>
<p>וּבְכַפּוֹ נַפְשׁוֹ לֹא פַעַם וּשְׁתַּיִם</p>
</blockquote>

<blockquote>
<p>עָבַר גֶּשֶׁר רָעוּעַ, מֵי מָתְנַיִם,</p>
</blockquote>

<blockquote>
<p>פֶּרֶץ מַיִם נִבְעֶה בִּנְקִיק הֶהָרִים</p>
</blockquote>

<blockquote>
<p>וּמַעְבָּרָה נִשֵּׂאת בִּגְאוֹן מִשְׁבָּרִים.</p>
</blockquote>

<blockquote>
<p>כַּמָּה הִתְיַפְּחָה נַפְשׁוֹ הָעֲלוּבָה</p>
</blockquote>

<blockquote>
<p>כִּי לֹא יָכֹל לְקַיֵּם כַּדִּין יְמֵי הַתְּשׁוּבָה,</p>
</blockquote>

<blockquote>
<p>כַּמָּה הָיוּ כִּלְיוֹתָיו אוֹתוֹ מוֹכִיחוֹת</p>
</blockquote>

<blockquote>
<p>כִּי לֹא קִדְּמוּ עֵינָיו אַשְׁמֻרוֹת לִסְלִיחוֹת,</p>
</blockquote>

<blockquote>
<p>כִּי לֹא הָיָה לוֹ לַתַּשְׁלִיךְ נָהָר וּפֶלֶג</p>
</blockquote>

<blockquote>
<p>וּלְכַפָּרָה – תַּרְנְגֹל לָבָן כַּשֶּׁלֶג!</p>
</blockquote>

<blockquote>
<p>הַסְּלִיחוֹת, הַתְּשׁוּבָה, הַיָּמִים הַנּוֹרָאִים</p>
</blockquote>

<blockquote>
<p>מִנְּדוּדֵי הַדֶּרֶך נַעֲשֹוּ קְרָעִים קְרָעִים;</p>
</blockquote>

<blockquote>
<p>כֶּסֶא וְעָשׂוֹר וִימֵי סֻכּוֹת הָרִאשׁוֹנִים</p>
</blockquote>

<blockquote>
<p>בִּלָּה בֵּין אֲנָשִׁים זָרִים, בִּמְקוֹמוֹת שׁוֹנִים.</p>
</blockquote>

<blockquote>
<p>כָּכָה חֹדֶשׁ תָּמִים, בַּעֲמַל בָּשָׂר וָנֶפֶשׁ,</p>
</blockquote>

<blockquote>
<p>הִתְגַּלְגֵּל בַּמְּלוֹנוֹת בַּבֹּץ וָרֶפֶשׁ;</p>
</blockquote>

<blockquote>
<p>אַךְ בִּזְכוֹר בֵּיתוֹ וִילָדָיו הַחֲמוּדִים</p>
</blockquote>

<blockquote>
<p>הֶחֱלִיף כֹּחַ לָשֵׂאת עָמָל וּנְדוּדִים,</p>
</blockquote>

<blockquote>
<p>בִּזְכוֹר הַיָּמִים הַטּוֹבִים הָהֵמָּה,</p>
</blockquote>

<blockquote>
<p>בָּם יִרְאֶה בֵּיתוֹ וּמְנוּחָה נָעֵמָה,</p>
</blockquote>

<blockquote>
<p>יִרְאֶה אֶת בָּנָיו הַמַּזְהִירִים כַּכּוֹכָבִים,</p>
</blockquote>

<blockquote>
<p>יִפְקֹד אֶת אִשְׁתּוֹ, יִתְעַלֵּס בַּאֲהָבִים,</p>
</blockquote>

<blockquote>
<p>יִפְקֹד אִישׁ בִּמְעוֹנוֹ כָּל יוֹדְעָיו מִלְּפָנִים,</p>
</blockquote>

<blockquote>
<p>יִרְאֶה חֲתַן בִּתּוֹ, יִרְאֶה הַמְּחֻתָּנִים,</p>
</blockquote>

<blockquote>
<p>וּבִמְסִבַּת בָּנָיו הַגְּדוֹלִים עִם הַקְּטַנִּים</p>
</blockquote>

<blockquote>
<p>יֵשֵׁב לַשֻּׁלְחָן מָלֵא מַמְתַּקִּים וּמַעֲדַנִּים,</p>
</blockquote>

<blockquote>
<p>הַלְּבִיבוֹת הַמְּשֻׁלָּשׁוֹת מֻרְבָּכוֹת בַּמָּרָק</p>
</blockquote>

<blockquote>
<p>וּמֻרְאָה מְמֻלָּאָה בַּאֲרוּחַת הַיָּרָק</p>
</blockquote>

<blockquote>
<p>(עוֹד יִזְכֹּר כִּי בִתְיָה הָיְתָה יוֹדַעַת</p>
</blockquote>

<blockquote>
<p>לָכִין כָּל אֵלֶּה בִּתְבוּנָה וָדַעַת!) –</p>
</blockquote>

<blockquote>
<p>כָּל זֶה הָעֹנֶג הֶרְאָה לוֹ דִּמְיוֹנוֹ</p>
</blockquote>

<blockquote>
<p>בַּמֶּרְחָק שָׁם, בִּקְהַל בָּנָיו, בִּמְעוֹנוֹ,</p>
</blockquote>

<blockquote>
<p>שָׁם יִשְׂמַח בֶּחָג, יָנַח בְּנַחַת וְשׁוּבָה,</p>
</blockquote>

<blockquote>
<p>כִּמְצֻוָּה עָלֵינוּ בַּתּוֹרָה הַכְּתוּבָה.</p>
</blockquote>

<br>  

<blockquote>
<p>וַיִּסַּע רַב קַלְמָן הָלֹךְ וְנָסוֹעַ –</p>
</blockquote>

<blockquote>
<p>יִגְרַע שְׁנָת מֵעֵינָיו, מֵעֲצָמָיו מַרְגּוֹעַ,</p>
</blockquote>

<blockquote>
<p>נִתָּךְ עָלָיו מָטָר סֹחֵף מִמָּעַל</p>
</blockquote>

<blockquote>
<p>וּלְרַגְלָיו אַגְמֵי טִיט, נַחֲלֵי בְלִיָּעַל,</p>
</blockquote>

<blockquote>
<p>כָּשַׁל כֹּחַ סוּסָיו, פַּרְסוֹתָם עֻקָּרוּ,</p>
</blockquote>

<blockquote>
<p>נִתְּקוּ מוֹסֵרוֹת, הָאוֹפַנִּים נִשְׁבָּרוּ –</p>
</blockquote>

<blockquote>
<p>וָהוּא לֹא נוֹאָשׁ, לֹא יִיעַף לֹא יֵלֶא!</p>
</blockquote>

<blockquote>
<p>חִישׁ יַעֲלֶה אֲרוּכָה לַפְּגָעִים אֵלֶּה</p>
</blockquote>

<blockquote>
<p>וִישָׂרֵךְ דַּרְכּוֹ הָלְאָה מִבְּלִי מָנוֹחַ,</p>
</blockquote>

<blockquote>
<p>יִדְפֹּק סוּסָיו הָעֲיֵפִים בְּכָל מַאֲמַצֵּי-כֹחַ</p>
</blockquote>

<blockquote>
<p>יִשְׂחַק לַמָּטָר וּלְרוּחַ זִלְעָפוֹת.</p>
</blockquote>

<blockquote>
<p>הָהּ, הַיָּמִים חוֹלְפִים כְּצִפֳּרִים עָפוֹת,</p>
</blockquote>

<blockquote>
<p>כָּל כִּבְרַת אֶרֶץ עַד אֵין קֵץ מִשְׂתָּרַעַת,</p>
</blockquote>

<blockquote>
<p>הָעֲגָלָה בַּטִּיט בִּכְבֵדוּת מִתְנוֹעַעַת,</p>
</blockquote>

<blockquote>
<p>וּבְלֵב רַב קַלְמָן תּוֹחַלְתּוֹ חָלָתָה</p>
</blockquote>

<blockquote>
<p>וּבְשָׂרוֹ סָמַר מִפַּחַד אֵימָתָה,</p>
</blockquote>

<blockquote>
<p>בַּעֲלוֹת עַל לִבּוֹ הָרַעְיוֹן הַנּוֹרָא</p>
</blockquote>

<blockquote>
<p>פֶּן לֹא יָבֹא הַבַּיְתָה לְשִׂמְחַת תּוֹרָה.</p>
</blockquote>

<br>  

<blockquote>
<p>הַנְּחָלִים הוֹלְכִים, הַמַּיִם מֻגָּרִים,</p>
</blockquote>

<blockquote>
<p>הָרְגָעִים, הַשָּׁעוֹת עָפִים כַּצִּפֳּרִים,</p>
</blockquote>

<blockquote>
<p>הַלֵּילוֹת מִתְגַּנְּבִים, הַיָּמִים בּוֹרְחִים –</p>
</blockquote>

<blockquote>
<p>הֲלָנֶצַח לֹא יִכְלוּ מְלוֹנוֹת-הָאֹרְחִים?</p>
</blockquote>

<blockquote>
<p>לֵיל הוֹשַׁעְנָא-רַבָּה עָמַד אֵיזֶה שָׁעוֹת</p>
</blockquote>

<blockquote>
<p>בַּמָּלוֹן, הַרְחֵק מֵעִירוֹ שֵׁשׁ פַּרְסָאוֹת</p>
</blockquote>

<blockquote>
<p>שָׁם בְּחֶדֶר אָפֵל כַּחֲדַר בֵּית-הַסֹּהַר</p>
</blockquote>

<blockquote>
<p>קָרָא מִשְׁנֵה-תּוֹרָה עִם תִּקּוּנֵי זֹהַר,</p>
</blockquote>

<blockquote>
<p>וּלְפָנָיו בִּמְנוֹרָה גְּבוֹהָה, מִנְּחֹשֶׁת מְרוּטָה,</p>
</blockquote>

<blockquote>
<p>הִדְלִיקוּ נֵר כֵּהָה, נֵר שָׁוֶה פְּרוּטָה,</p>
</blockquote>

<blockquote>
<p>וּשְׁבִיבוֹ הֵפִיץ סְבִיבוֹ אוֹר קִפָּאוֹן.</p>
</blockquote>

<blockquote>
<p>כָּתְלֵי הַחֶדֶר לָבְשׁוּ צַלְמָוֶת וּמַשָּׁאוֹן,</p>
</blockquote>

<blockquote>
<p>צַלְמָוֶת וּמַשָּׁאוֹן הָיוּ גַּם בִּלְבָבוֹ,</p>
</blockquote>

<blockquote>
<p>בִּזְכוֹר אִשְׁתּוֹ וּבָנָיו, בֵּיתוֹ וְעִיר מוֹשָׁבוֹ</p>
</blockquote>

<blockquote>
<p>וּבְלֵב הוֹגֶה אֵימָה נָשָׂא לְתֻמּוֹ הָעָיִן</p>
</blockquote>

<blockquote>
<p>וַיִּבָּהֵל לִרְאוֹת כִּי רֹאשׁוֹ עַל צִלּוֹ אָיִן</p>
</blockquote>

<blockquote>
<p>(כִּי הֶאֱרִיכוּ הַצְּלָלִים מִפְּנֵי הַנֵּר בְּהִלּוֹ</p>
</blockquote>

<blockquote>
<p>וּבִשְׁחוֹר הַתִּקְרָה הִתְעַלֵּם רֹאשׁ צִלּוֹ) –</p>
</blockquote>

<blockquote>
<p>וַיֶּחֱרַד רַב קַלְמָן חֲרָדָה גְּדוֹלָה:</p>
</blockquote>

<blockquote>
<p>שְׁמַע יִשְׂרָאֵל! – קָרָא – הִנְנִי יוֹרֵד שְׁאוֹלָה</p>
</blockquote>

<blockquote>
<p>הֲכִי אֶשְׁאַר פֹּה עַד כִּי יָבֹא שִׁילֹה</p>
</blockquote>

<blockquote>
<p>וְלֹא אֶזְכֶּה לִרְאוֹת אֶת בֵּיתִי עַל תִּלּוֹ?</p>
</blockquote>

<br>  

<blockquote>
<p>וּלְמָחֳרַת בַּבֹּקֶר כִּכְלוֹת חִבּוּט עֲרָבָה</p>
</blockquote>

<blockquote>
<p>שָׁב רַב קַלְמָן וַיֵּשֶׁב עַל הַמֶּרְכָּבָה.</p>
</blockquote>

<blockquote>
<p>הַמָּטָר חָדַל, טָהַר הָרָקִיעַ,</p>
</blockquote>

<blockquote>
<p>בֹּקֶר לֹא עָבוֹת בַּהֲדָרוֹ הוֹפִיעַ,</p>
</blockquote>

<blockquote>
<p>בַּאֲרֻבּוֹת שָׁמַיִם הַשֶּׁמֶשׁ נִרְאָתָה</p>
</blockquote>

<blockquote>
<p>וּבְלֵב רַב קַלְמָן הַתִּקְוָה הֶחְיָתָה</p>
</blockquote>

<blockquote>
<p>שָׁכַח תְּלָאוֹתָיו וּבִעוּתֵי הַלָּיְלָה</p>
</blockquote>

<blockquote>
<p>וּבְרָב-אוֹנִים שָׁקַד עַל דַּרְכוֹ הָלְאָה.</p>
</blockquote>

<blockquote>
<p>עוֹד אֶל עִיר מוֹשָׁבוֹ רַק שָׁלֹש פַּרְסָאוֹת</p>
</blockquote>

<blockquote>
<p>אַךְ הָרְגָעִים עָפִים, תַּעֲבֹרְנָה הַשָּׁעוֹת,</p>
</blockquote>

<blockquote>
<p>הַסּוּסִים עֲיֵפִים, זוֹחֲלִים בַּעֲצַלְתָּיִם,</p>
</blockquote>

<blockquote>
<p>וּכְבָר תַּעֲמֹד הַשֶּׁמֶשׁ בְּמוֹרַד הַשָּׁמָיִם&#8230;</p>
</blockquote>

<blockquote>
<p>קָשֶׁה הַדָּבָר לָבוֹא בְּדֶרֶךְ הַטֶּבַע</p>
</blockquote>

<blockquote>
<p>עַד לִפְנוֹת עֶרֶב, עַד שְׁעַת הַשֶּׁבַע,</p>
</blockquote>

<blockquote>
<p>אַךְ הַתִּקְוָה הַנּוֹכֵלָה עַל לִבּוֹ דִּבֵּרָה:</p>
</blockquote>

<blockquote>
<p>&quot;אוּלַי יֵעָשֶׂה לְךָ נֵס וּבָאתָ בִּמְהֵרָה;</p>
</blockquote>

<blockquote>
<p>אוּלַי תִּקְפֹּץ לָךְ הַדֶּרֶך; וּמַדּוּעַ</p>
</blockquote>

<blockquote>
<p>לֹא תִדֹּם הַשֶּׁמֶשׁ גַּם לָךְ כִּיהוֹשֻׁעַ?&quot;</p>
</blockquote>

<blockquote>
<p>הָהּ! חָלְפָה עֵת הַפְּלָאוֹת, יְמֵי עוֹלָם עָבָרוּ,</p>
</blockquote>

<blockquote>
<p>נִפְלָאוֹת לֹא יֵעָשֹוּ, הַשָּׁמַיִם סֻגָּרוּ;</p>
</blockquote>

<blockquote>
<p>הָאָרֶץ עוֹמֶדֶת, מִמְּקוֹמָהּ לֹא תָמֶשׁ,</p>
</blockquote>

<blockquote>
<p>מֻרְדָּף בְּלִי חָשָׂךְ יֵלֶךְ לוֹ הַשָּׁמֶשׁ,</p>
</blockquote>

<blockquote>
<p>הַסּוּסִים הוֹלְכִים בִּכְבֵדוּת נְטוּיֵי גָּרוֹן,</p>
</blockquote>

<blockquote>
<p>רַב קַלְמָן שׁוֹכֵב בָּעֲגָלָה כְּמֵת בָּאָרוֹן.</p>
</blockquote>

<blockquote>
<p>רֶגַע רֶגַע יִשָּׂא עֵינָיו הַשָּׁמַיִם</p>
</blockquote>

<blockquote>
<p>וְתֹאחֲזֵהוּ חַלְחָלָה וּפִיק בִּרְכַּיִם,</p>
</blockquote>

<blockquote>
<p>כִּמְעַט מֵת לִבּוֹ וַיְהִי כָּאֶבֶן בַּקֶּרֶב –</p>
</blockquote>

<blockquote>
<p>שָׁם בַּבִּקְעָה יִנָּטוּ צִלְלֵי עֶרֶב,</p>
</blockquote>

<blockquote>
<p>אֶל סֵתֶר הֶהָרִים יוֹרֵד הַחַרְסָה</p>
</blockquote>

<blockquote>
<p>וּלְעִיר מוֹשָׁבוֹ תִּשָּׁאֵר עוֹד פַּרְסָה.</p>
</blockquote>

<blockquote>
<p>אָז פָּג לִבּוֹ וְעֵינָיו זָלְגוּ דְּמָעוֹת:</p>
</blockquote>

<blockquote>
<p>&quot;בַּקְּשׁוּ עָלַי רַחֲמִים, הָרִים וּגְבָעוֹת,</p>
</blockquote>

<blockquote>
<p>עִצְרוּ נָא הַשָּׁמֶשׁ, עִצְרוּהָ כִּשְׁתֵּי שָׁעוֹת!&quot;</p>
</blockquote>

<blockquote>
<p>לַשָּׁוְא תִּתְפַּלֵּל, אֻמְלָל, אֵין רַחֲמִים בַּטֶּבַע;</p>
</blockquote>

<blockquote>
<p>לַשָּׁוְא תִּשָּׂא עַיִן אֶל הַר וָגֶבַע,</p>
</blockquote>

<blockquote>
<p>הַגְּבָעוֹת חֵרְשׁוֹת, לֶהָרִים אֵין אָזְנָיִם –</p>
</blockquote>

<blockquote>
<p>הַשֶּׁמֶשׁ יוֹרֶדֶת לִקְצֵה הַשָּׁמָיִם;</p>
</blockquote>

<blockquote>
<p>לַשָּׁוְא חָגְרוּ סוּסָיו בָּעֹז מָתְנֵימוֹ,</p>
</blockquote>

<blockquote>
<p>הַסּוּסִים הַתְּמִימִים חוֹבָתָם יָדָעוּ,</p>
</blockquote>

<blockquote>
<p>אַךְ רַגְלֵימוֹ אֲהָהּ בַּבֹּץ הָטְבָּעוּ,</p>
</blockquote>

<blockquote>
<p>לֹא יוּכְלוּ לָרוּץ, אֵין כֹּחַ אֵין חָיִל</p>
</blockquote>

<blockquote>
<p>לָבוֹא הָעִירָה לִפְנֵי חֲצוֹת לָיִל.</p>
</blockquote>

<blockquote>
<p>הַיּוֹם פָּנָה – הַכּוֹכָבִים מִמְּסִלּוֹתָם</p>
</blockquote>

<blockquote>
<p>מִתְנוֹסְסִים כְּאַבְנֵי נֵזֶר בְּמִשְׁבְּצוֹתָם</p>
</blockquote>

<blockquote>
<p>כּוֹכְבֵי נֶשֶׁף, אָרוּר צֵאתְכֶם וּבוֹאֲכֶם!</p>
</blockquote>

<blockquote>
<p>לָמָּה קִדַּמְתֶּם לָצֵאת מִמַּחֲבוֹאֲכֶם?</p>
</blockquote>

<blockquote>
<p>לָמָּה תִּצְהֲלוּ פָנִים, תִּתְנוֹצְצוּ, תָּהֵלוּ?</p>
</blockquote>

<blockquote>
<p>הַכְהָתֵל לֵצִים בֶּאֱנוֹשׁ אָנוּשׁ תְּהָתֵלוּ?!</p>
</blockquote>

<blockquote>
<p>עוֹד כַּחֲצִי פַּרְסָה מִקִּרְיַת מוֹשָׁבוֹ</p>
</blockquote>

<blockquote>
<p>וּלְאַחַד הַכְּפָרִים רַב קַלְמָן יָבוֹא.</p>
</blockquote>

<blockquote>
<p>בִּרְחוֹב הַכְּפָר שַׁבָּתוֹן וּדְמָמָה,</p>
</blockquote>

<blockquote>
<p>וּבְחַלּוֹנוֹת הַבָּתִּים אֲשֶׁר שָׁמָּה</p>
</blockquote>

<blockquote>
<p>נֵרוֹת רַבִּים דּוֹלְקִים, אוֹר יָקָר יוֹפִיעַ,</p>
</blockquote>

<blockquote>
<p>כִּי הִתְקַדֵּשׁ הַחַג, יוֹם-טוֹב הִגִּיעַ,</p>
</blockquote>

<blockquote>
<p>וּבְאַחַד הַבָּתִּים &#8220;מִנְיַן&#8221; אֲנָשִׁים נִקְהָלוּ</p>
</blockquote>

<blockquote>
<p>וּכְבָר אָמְרוּ &#8220;בָּרְכוּ&#8221;, עַרְבִית יִתְפַּלָּלוּ;</p>
</blockquote>

<blockquote>
<p>וַיַּרְא רַב קַלְמָן כִּי אֵין עֶזְרָה לַצָּרָה</p>
</blockquote>

<blockquote>
<p>וַיְצַו לְרַכָּבוֹ וַיֵּאָנַח מָרָה:</p>
</blockquote>

<blockquote>
<p>הֲפוֹךְ יָדְךָ לַמָּלוֹן וּפַתַּח סוּסֵינוּ,</p>
</blockquote>

<blockquote>
<p>לֹא נֵלֵךְ הָלְאָה – פֹּה נָחֹג חַגֵּנוּ.</p>
</blockquote>

<br>  

<blockquote>
<p>וּבְבֵית רַב קַלְמָן כָּל שִׂמְחָה שָׁבָתָה,</p>
</blockquote>

<blockquote>
<p>לֹא יָדְעוּ הָאֻמְלָלִים מַה-נִּהְיָתָה;</p>
</blockquote>

<blockquote>
<p>כָּל יְמֵי הַחַג הִלְּכוּ קוֹדֵר וַיִּנָּהוּ:</p>
</blockquote>

<blockquote>
<p>&#8220;אַיֵּה אָבִינוּ? הַאִם אָסוֹן קָרָהוּ?&#8221;</p>
</blockquote>

<blockquote>
<p>וַיְפָרְשֹוּ כַּפֵּיהֶם וַיִּבְכּוּ תַּמְרוּרִים,</p>
</blockquote>

<blockquote>
<p>וַיְהִי שִׂמְחַת-תּוֹרָה לָהֶם יוֹם-כִּפּוּרִים,</p>
</blockquote>

<blockquote>
<p>וַיְהִי הַמּוֹעֵד לָאֵיד, הֶחָג לְחָגָא.</p>
</blockquote>

<blockquote>
<p>בִּתְיָה חָלְתָה מָעֹצֶר יָגוֹן וּדְאָגָה</p>
</blockquote>

<blockquote>
<p>וַתִּפֹּל לְמִשְׁכָּב וְלֹא קִבְּלָה הַמְּחֻתָּנִים;</p>
</blockquote>

<blockquote>
<p>הֶחָתָן עִם הַכַּלָּה לֹא הִתְרָאוּ פָנִים;</p>
</blockquote>

<blockquote>
<p>וּבְמוֹצָאֵי יוֹם-טוֹב אַחַר הַבְדָּלָה</p>
</blockquote>

<blockquote>
<p>מִהֲרוּ הַמְּחֻתָּנִים לִשְׂכֹּר עֲגָלָה</p>
</blockquote>

<blockquote>
<p>וַיָּנֻסוּ מִשָּׁמָּה מְנוּסַת חֶרֶב</p>
</blockquote>

<blockquote>
<p>וּמִשִּׁנֵּי הַשַּׁדְכָן הֻשְׁלַךְ הַטֶּרֶף!</p>
</blockquote>

<blockquote>
<p>וּבַיּוֹם הָרִאשׁוֹן – הַבֹּקֶר הוֹפִיעַ</p>
</blockquote>

<blockquote>
<p>וְרַב קַלְמָן הָאוֹבֵד אֶל בֵּיתוֹ הִגִּיעַ,</p>
</blockquote>

<blockquote>
<p>וַיִּמְצָא אֶת אִשְׁתּוֹ עַל עַרְשָׂהּ שׁוֹכֶבֶת</p>
</blockquote>

<blockquote>
<p>חוֹלָה בֵּין הַחַיִּים וּבֵין הַמָּוֶת,</p>
</blockquote>

<blockquote>
<p>וּבִתּוֹ תִּתְיַפֵּחַ, תָּרִיעַ רֵעַ, –</p>
</blockquote>

<blockquote>
<p>עַל אָבִיהָ? עַל חֲתָנָהּ? מִי זֶה יוֹדֵעַ!</p>
</blockquote>

<blockquote>
<p>הוֹי תְּחוּם שַׁבָּת! כַּמָּה יָגוֹן וַאֲנָחָה</p>
</blockquote>

<blockquote>
<p>הֵבֵאתָ פִּתְאֹם עַל זֹאת הַמִּשְׁפָּחָה!</p>
</blockquote>

<blockquote>
<p>תִּקְוַת עֲנָוִים מַפַּח נֶפֶשׁ שַׂמְתָּ,</p>
</blockquote>

<blockquote>
<p>מִשְׁכַּן שַׁאֲנַנִּים לִמְקוֹם אֵבֶל וִילָלָה,</p>
</blockquote>

<blockquote>
<p>כַּלָּה נָאָה וּצְעִירָה לִבְתוּלָה בָּלָה.</p>
</blockquote>

<br>  

<pre><code>                                                                              ***
</code></pre>

<blockquote>
<p>רַב קַלְמָן, בָּא הַחֲלוֹם אֲשֶׁר חָלָמְתָּ!</p>
</blockquote>

<blockquote>
<p>לוּלֵא הוּסַר מֵאָז רֹאשְׁךָ מֵעָלֶיךָ</p>
</blockquote>

<blockquote>
<p>כַּאֲשֶׁר בַּלַּיְלָה הַהוּא הֶרְאָה לְךָ צִלֶּךָ,</p>
</blockquote>

<blockquote>
<p>לוּלֵא נָחוּךָ מוֹרֶיךָ בְּעַמּוּד עָנָן</p>
</blockquote>

<blockquote>
<p>לֹא נִמְנַעְתָּ לָשׁוּב מִשֶּׁחָשְׁכָה הַבַּיְתָה,</p>
</blockquote>

<blockquote>
<p>כִּי שִׂמְחַת הַחַג מִצְוָה מִדְּאוֹרַיְתָא</p>
</blockquote>

<blockquote>
<p>וּתְחוּמִין אֵינָן אֶלָּא מִדְּרַבָּנָן.</p>
</blockquote>

<br> 

<p>תרכ&quot;ח, טעלש.</p>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/55">https://benyehuda.org/read/55</a></div></body></html>