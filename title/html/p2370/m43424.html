<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אָנָּא חִישׁ</title>
	<meta name="author" content="משה פתיא"/>
</head>
<body>

<p>זה השיר הוא על סדר א״ב. ופסוק אחד אומרת כנסת ישראל להקב״ה, והקב״ה משיב לה בפסוק שני.</p>

<p>סימן: א״ב. משה ישועה יצ״ו. לחן: יאמר נא ישראל.</p>

<blockquote>
<br />
</blockquote>

<blockquote>
<p>אָנָּא חִישׁ יִשְׁעֵנוּ / אָבִינוּ מַלְכֵּנוּ / וּשְׁעֵה הֶגְיוֹנֵנוּ / דּוֹד אֶשְׁכֹּל הַכֹּפֶר</p>
</blockquote>

<blockquote>
<p>בָּחַרְתִּי בָךְ כַּלָּה / יְסוֹד עִיר תְּהִלָּה / אֲיַסֵּד בְּחֶמְלָה / מִגְדָּלָהּ אֲסַפֵּר</p>
</blockquote>

<blockquote>
<p>גָּדוֹל, לִישׁוּעָתָךְ / הוֹדָךְ וְזִמְרָתָךְ / תְּיַחֵל עֲדָתָךְ / אֶת פִּשְׁעָם תְּכַפֵּר</p>
</blockquote>

<blockquote>
<p>דְּעִי כִי אֵל תָּמִים / לָנֶצַח לָךְ יָשִׂים / גְּבֶרֶת עוֹלָמִים / וְדַרְכֵּךְ יְשַׁפֵּר</p>
</blockquote>

<blockquote>
<p>הָשֵׁב שְׁבִיתֵנוּ / תִּפְאֶרֶת רָאשֵׁינוּ / כִּי אַתָּה אָבִינוּ / אֵל, כּוֹכָבִים סוֹפֵר</p>
</blockquote>

<blockquote>
<p>וְאֶפְדֵּךְ בִּמְהֵרָה / בְּעֹז עִם גְּבוּרָה / וּלְזֶרַע קְטוּרָה / אָשִׂים עָפָר אֵפֶר</p>
</blockquote>

<blockquote>
<p>זְכֹר לִי אַדִּירִי / אֶת חֶסֶד נְעוּרִי / וְתִשְׁלַח אֶת צִירִי / קַל כְּמוֹ הָעֹפֶר</p>
</blockquote>

<blockquote>
<p>חֲמַדְתִּיךְ, רַעְיָתִי / אַנְחֵךְ בְּבִינָתִי / וְאֶשְׁפֹּךְ חֲמָתִי / עַל נִין עֵיפָה עֵפֶר</p>
</blockquote>

<blockquote>
<p>טוֹב וְיָשָׁר שִׂימָה / עָלַי רוּחַ חָכְמָה / וְרֹאשִׁי הָרִימָה / עַל צַר גֻּמָּץ חוֹפֵר</p>
</blockquote>

<blockquote>
<p>יְחִידָה וְתַמָּה / בְּכֶתֶר אַחְלָמָה / אֲשִׂימֵךְ רְשׁוּמָה / גִּלּוּף בְּעֵט סוֹפֵר</p>
</blockquote>

<blockquote>
<p>כָּל בֹּשֶׂם טוֹב וָרֹאשׁ / וְכֶתֶר שִׂים בָּרֹאשׁ / בֶּן יִשַׁי הוּא בָּרֹאשׁ / בְּשִׁירָיו נְסַפֵּר</p>
</blockquote>

<blockquote>
<p>לְעֵדָה שְׁפָלָה / חָכְמָה עִם נַחֲלָה / אֶתֵּן וְאֶשְׁלַח לָהּ / פִּדְיוֹן וְגַם כֹּפֶר</p>
</blockquote>

<blockquote>
<p>מָרוֹם, חוּס עָלֵינוּ / בְּבִינָה תַנְחֵנוּ / וּשְׁעֵה הֶגְיוֹנֵנוּ / שִׁיר בְּאִמְרֵי שֶׁפֶר</p>
</blockquote>

<blockquote>
<p>נָאווּ לְחָיַיִךְ / בְּחֶסֶד הוֹרַיִךְ / אֶקְבֹּץ קְהָלַיִךְ / מֵעִיר וּמִכֹּפֶר</p>
</blockquote>

<blockquote>
<p>סַלְעִי וּמְצוּדָתִי / אֵל גִּבּוֹר, תִּקְוָתִי / בְּהֶגְיוֹן תּוֹרָתִי / כְּדַם זִבְחִי כַפֵּר</p>
</blockquote>

<blockquote>
<p>עוּרִי מִתְּנוּמוֹת / תִּפְאֶרֶת עֲלָמוֹת / אֶקְבְּצֵךְ מֵאֻמּוֹת / אֲבִיאֵךְ הַר שֶׁפֶר</p>
</blockquote>

<blockquote>
<p>פְּאֵר בֵּית הַמִּקְדָּשׁ / לָנֶצַח יִתְחַדָּשׁ / אָשִׁירָה שִׁיר חָדָשׁ / וְאֶכְתֹּב בְּסֵפֶר</p>
</blockquote>

<blockquote>
<p>צְבִיָּה אֲהוּבָה / אֶת הוֹדֵךְ אָשִׁיבָה / לְצִיּוֹן בְּחִבָּה / עִם כֹּהֵן הַמְכַפֵּר</p>
</blockquote>

<blockquote>
<p>קוּמָה, דּוֹדִי, וְשׁוּב / יַסֵּד יְסוֹד חָשׁוּב / לְעִיר קָדְשָׁךְ נָשׁוּב / בְּשִׁבְחָךְ נְסַפֵּר</p>
</blockquote>

<blockquote>
<p>רַנְּנִי בְשִִׁירָה / מַלְכוּת גַּם עֲטָרָה / אָשִׁיב לָךְ גְּבִירָה / עִם נֵרְדְּ וּמֹר כֹּפֶר</p>
</blockquote>

<blockquote>
<p>שְׁלַח לִי הַגּוֹאֵל / צוּר עוֹנֶה לְשׁוֹאֵל / עִם זֶרַע יִשְׂרָאֵל / בְּרִיתָךְ אַל תָּפֵר</p>
</blockquote>

<blockquote>
<p>תַּמָּתִי יְדִידָתִי / כַּלָּה הַיְּחִידָה / אֶת אוֹיְבֵךְ אַשְׁמִידָה / וְלָךְ יִהְיוּ כֹפֶר</p>
</blockquote>

<blockquote>
<p>מַלְכִּי שׁוּר הֶגְיוֹנִי / יָהּ שְׁעֵה וּפְדֵנִי / עֶלְיוֹן הַקַּדְמוֹנִי / יִדְמֶה צְבִי וָעֹפֶר.</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/43424">https://benyehuda.org/read/43424</a></div></body></html>