<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>נְזַמֵּר שִׁיר בְּנֹעַם פֶּה</title>
	<meta name="author" content="נסים מצליח"/>
</head>
<body>

<p>ושלח לי כתב אשר הציל מהגוי שני מאות קרוש ותבע הגוי את
התמסכאת אשר יש לי כתוחב הכל כאשר לכל ואח״כ יתן שני מאות קרוש, חזרתי
וכתבתי לו שיר זה:</p>

<p>סימן: נסים.</p>

<blockquote>
<br />
</blockquote>

<blockquote>
<p>נְזַמֵּר שִׁיר בְּנֹעַם פֶּה וּמִלָּה / לְשַׂר גָּדוֹל וְטַפְסָר בַּקְּהִלָּה</p>

<p>סְעָדַנִי בְחַסְדּוֹ הַמְּרֻבֶּה / מְאֹד גָבְרוּ עֲדֵי לִשְׁמֵי זְבוּלָה</p>

<p>יְשַׁלֵּם לוֹ אֱלֹהִים חַי פְּעָלוֹ / וּמַשְׂכֻּרְתּוֹ שְׁלֵמָה גַם כְּפוּלָה</p>

<p>מְרוֹמָם יִהְיֶה עַל כָּל בְּרָָכָה / וְהַצְלָחָה וְיֶתֶר כָּל תְּהִלָּה</p>

<p>אֲשֶׁר הִצִּיל שְׁנֵי מֵאוֹת אֲרָיוֹת / מֵאִישׁ חָמָס מְלֻמָּד בַּגְּזֵלָה</p>

<p>וְנִשְׁאַר שֵׁשׁ וּמֵאָה וַחֲמִשִּׁים / וְהוּא רוֹצֶה לְאָכְלָם בַּעֲלִילָה</p>

<p>וּבִקֵּשׁ אֶת שְׁטָרוֹת הַיְּשָׁנוֹת / וְלִכְתֹּב מֵחָדָשׁ לִשְׁטָר מְחִילָה</p>

<p>אֲדוֹנִי תִשְׁמְעָה מֶנִּי דְּבָרִים / וְאֵינִי מַחֲלִיף חָס וַחֲלִילָה</p>

<p>אֲשֶׁר כָּל הַחֲפָצִים שֶׁקְּנָאָם / כְּמוֹ סוֹחֵר וְקוֹנֶה בַּהֲמֻלָּה</p>

<p>בְּשֵׁווּיָם וּבִדְמֵיהֶם וְעֶרְכָּם / בְּלִי נֶשֶׁק וּמַרְבִּית וַחֲבוּלָה</p>

<p>וְשָׁלַחְתִּי שְׁטָרוֹת הַיְּשָׁנִים / וְהֶחָדָשׁ וְכֻלָּם בַּחֲבִילָה</p>

<p>וְהֵן עַתָּה אֲדוֹן הִרְבָּה חֲסָדָיו / וְרֹב טוּבוֹ מְאֹד הִגְדִּיל לְמַעְלָה</p>

<p>לְבַד זֶה אֶדְרְשָׁה מֵאֵת יְדִידִי / בְּבַקָּשָׁה תְחִנָּה גַם שְׁאֵלָה</p>

<p>יְדַבֵּר לוֹ וְיַכְרִיחַ לְהַגּוֹי / וְיוֹסִיף לִי עֲלֵי הַנִּזְ׳ תְּחִלָּה</p>

<p>וְאֵינִי בָא כְמַזְכִּיר אַךְ צְרִיכְנָא / לְהַעְדָפָה מְרֻבָּה אוֹ גְדוֹלָה</p>

<p>וּבִשְׂכַר זֹאת אֱלֹהִים חַי יְרִימוֹ / מְאֹד יִגְבַּהּ וְיִתְנַשֵּׂא בְּמַעְלָה</p>

<p>וְלֹא יִרְאֶה אֲדוֹנִי וַאֲנָשָׁיו / בְּנֵי בֵיתוֹ לְשׁוּם צַעַר וּמַחְלָה</p>

<p>אֲבָל תִּשְׁכֹּן בְּבֵיתוֹ הָהֲנָחָה / וְהַצְלָחָה וְהַרְוָחָה וְגִילָה.</p>
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/41427">https://benyehuda.org/read/41427</a></div></body></html>