<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>מִתּוֹךְ הַמַּחֲזֶה “חוֹבְלִים (תַּנְחוּמֵי כְּנֶסֶת יִשְׂרָאֵל)”</title>
	<meta name="author" content="מתתיה נסים טירני"/>
</head>
<body>

<blockquote>
<p>Donato Terni</p>
</blockquote>

<p>[נולד באַנְקוֹנָה בשנת 1745, גר בפֵּזָרוֹ</p>

<p>אוּרְבִּינוֹ וסִינִיגַלְיָה. בשנת 1810 היה עוד בחיים]</p>

<blockquote>
<br />
</blockquote>

<blockquote>
<p><strong>כנסת ישראל לבדה</strong></p>
</blockquote>

<p>– – – – – – – – – – – –</p>

<blockquote>
<p>בַּלָּהוֹת וּתְשׁוּאוֹת בִּמְקוֹם הַזֶּה סַבּוּנִי</p>

<p>כָּל־נִצִּים פֹּה רָצִים לִישׁוֹן לֹא יַנִּיחוּנִי</p>

<p>שַׁעַר צַעַר הוּא זֶה פֹּה הַתּוּגָה קֻנָּנָה</p>

<p>מִקְלַט כָּל־מַר נֶפֶשׁ עָלַי הָיוּ כֻלָּנָה.</p>

<p>עוֹבֵר מִכָּל־עֵבֶר יִתְעַבֵּר יִלְחָצֵנִי</p>

<p>עַד־כִּי גַּם בַּשֵּׁנָה רָעַת מַזָּל הִנֵּנִי</p>

<p>אִם־כֵּן אֵין עוֹד מוֹעֵד לִישֹׁן רַק עֵת לִנְסֹעַ</p>

<p>חֶבְרַת אִישִׁים נִקְשִׁים אֶפְחָדָה עוֹד לִפְגֹעַ.</p>

<p>יֵשׁ פֹּה חוֹלֶה קָרוֹב אָבוֹאָה תּוֹךְ נָוֵהוּ</p>

<p>כִּי כָל־כּוֹאֵב אוֹהֵב חֶבְרַת כּוֹאֵב רֵעֵהוּ.</p>

<br />
</blockquote>

<blockquote>
<p>ותבא כ&quot;י בחדר החולה ותשאל לו</p>

<p>מַה־לָּךְ אָחִי מַה־לָּךְ מֻשְׁלָךְ בִּפְאַת הֶעָרֶשׂ.</p>

<p><strong>חולה:</strong> חָלְיִי הֵסִיר כֹּחִי, לֵחִי יָבֵשׁ כֶּחָרֶשׂ.</p>
</blockquote>

<blockquote>
<p><strong>כ&quot;י:</strong> מָתַי חָלִיתָ.</p>
</blockquote>

<blockquote>
<p><strong>חולה:</strong> זֶה כַּמֶּה שָׁנִים נִהְיֵתִי</p>

<p>וָאֹמָר: רָזִי־לִי אוֹיָה לִי כִי־נִדְמֵיתִי.</p>
</blockquote>

<blockquote>
<p><strong>כ&quot;י</strong> (בינה לבית עצמה): (פָּנָיו עֵדֵי חָלְיוֹ) אָחִי עוֹרֵק לִי הָבָה.</p>
</blockquote>

<blockquote>
<p><strong>חולה:</strong> הֵא לָךְ.</p>
</blockquote>

<blockquote>
<p><strong>כ&quot;י</strong> (בינה לבית עצמה):</p>
</blockquote>

<blockquote>
<p>(דּוֹפֵק בִּמְאֹד. בֶּאְמֶת קַדַּחַת רַבָּה בָּרֹאשׁ, מַצַּב הָרֹאשׁ הֵן טוֹב לִדְרֹשׁ מִמֶּנּוּ)</p>
</blockquote>

<blockquote>
<p>(כלפי החולה): רֹאשֶׁךָ בָּרִיא הוּא?</p>
</blockquote>

<blockquote>
<p><strong>חוֹלֶה:</strong> רֹאשִׁי חָפְשִׁי אֵינֶנּוּ</p>

<p>כָּבֵד מִנֵּטֶל חוֹל, חוֹל יָחוּל יוֹם וָלָיִל</p>
</blockquote>

<blockquote>
<p><strong>כ&quot;י:</strong> הַמֹּחַ עַל־כַּנּוֹ?</p>
</blockquote>

<blockquote>
<p><strong>חולה:</strong> הִנּוֹ שׁוֹלָל מֵחָיִל</p>

<p>בִּקְדֵרָתוֹ סוֹבֵב כַּבָּשָׂר בַּקַּלָּחַת.</p>
</blockquote>

<blockquote>
<p><strong>כ&quot;י:</strong> הַלֵּב?</p>
</blockquote>

<blockquote>
<p><strong>חולה:</strong> דּוֹפֵק הוֹמֶה יִתַּר קֶרֶב צַלָּחַת.</p>
</blockquote>

<blockquote>
<p><strong>כ&quot;י:</strong> הֶחָזֶה?</p>
</blockquote>

<blockquote>
<p><strong>חולה:</strong> הוּא רָזֶה, טוֹב מֶנּוּ חֵיק אֶפְרֹחַ</p>
</blockquote>

<blockquote>
<p><strong>כ&quot;י:</strong> הָאִצְטוֹמְכָא?</p>
</blockquote>

<blockquote>
<p><strong>חולה:</strong> דַּכָּא וּלְעַכֵּל אֵין לוֹ כֹחַ.</p>
</blockquote>

<blockquote>
<p><strong>כ&quot;י:</strong> וּשְׁאָר הַגּוּף אֵיךְ הוּא.</p>
</blockquote>

<blockquote>
<p><strong>חולה:</strong> נָגוּף בִּשְׂאֵת סַפָּחַת</p>

<p>נִשְׁחָת נִכְחָד נִפְחָת מֵעֹצֶם הַקַּדָּחַת.</p>
</blockquote>

<blockquote>
<p><strong>כ&quot;י:</strong> הַגֵּד אַיָּם אֵפוֹא רֵעֶיךָ וּקְרוֹבֶיךָ.</p>
</blockquote>

<blockquote>
<p><strong>חולה:</strong> זֶה שָׁבוּעִים שִׁבְעִים סָעוּ מִזֶּה.</p>
</blockquote>

<blockquote>
<p><strong>כ&quot;י:</strong> אִשְׁתֶּךָ?</p>
</blockquote>

<blockquote>
<p><strong>חולה:</strong> נָתָנָה אֵלַי גֵּט שֶׁלֹּא כַדִּין וָסֵדֶר.</p>
</blockquote>

<blockquote>
<p><strong>כ&quot;י:</strong> הַבָּנִים?</p>
</blockquote>

<blockquote>
<p><strong>חולה:</strong> הֵם חוֹנִים הַרְחֵק מִזֶּה הַחֶדֶר.</p>
</blockquote>

<blockquote>
<p><strong>כ&quot;י:</strong> אֵין פֹּה רוֹפֵא בָקִי, אוּמָן בַּשָּׂם פִּקֵּחַ?</p>
</blockquote>

<blockquote>
<p><strong>חולה:</strong> לוּ לוּ כָלוּ כֻלָּם, לֹא עָשׂוּ בִי מַטְבֵּחַ.</p>

<p>נוֹעֲדוּ יוֹם אֶחָד עַל־חָלְיִי נִתְוַכָּחוּ</p>

<p>הָמוּ כַשִׁכּוֹרִים כַּיַּחְמוּרִים צָוָחוּ</p>

<p>זֶה שׁוֹאֵל זֶה מֵשִׁיב זֶה מַקְשִׁיב זֶה צוֹרֵחַ</p>

<p>זֶה גַאלֵנוֹ מַזְכִּיר זֶה עָלָיו יִתְוַכֵּחַ.</p>

<p>וּבְתַכְלִית דִּבְרֵיהֶם עֵצָה רָעָה בָחָרוּ</p>

<p>לִשְׁפֹּךְ אַרְצָה דָמִי אוֹי בֵּינֵיהֶם גָּמָרוּ.</p>

<p>וַיָּבֹא הָאוּמָן אֶצְלִי בִּכְלִי הָרֶצַח</p>

<p>הִזִּיק הֵצִיק עוֹרִי עַד־כִּי הֵקִיז הַנֶּצַח</p>

<p>נִשְׁמָתִי כִמְעַט קָט מֵאִתִּי לֹא פָרָחָה</p>

<p>לֹא סָרָה קַדַּחְתִּי חַבּוּרָתִי נִמְתָּחָה.</p>

<p>בִּרְאוֹתָם צָרָתִי כָּל־חָכְמָתָם נִשְׁחָתָה</p>

<p>בָּשְׁתֶּם וּכְלִמָּתָם אֶת־מַרְאִיתָם כִּסָּתָה.</p>

<p>קֶרֶב בֵּיתָם שֵׁנִית אֶת־חֶבְרָתָם אָסָפוּ</p>

<p>סַמִּים מַשְׁקִים מָרִים לָתֵת אֵלַי כָּסָפוּ</p>

<p>קִינָא קַסְיָא טוּרְבִּיט אַסֶּנְצְיוֹ הִבְלִיעוּנִי</p>

<p>וֵירַאטְרוֹ טְרוּצִישִׁי רַפּוֹנְטִיקוֹ הִרְווּנִי</p>

<p>וּשְׁאָר טִפּוֹת מָרוֹת יוֹם וָלָיְלָה מָצִיתִי</p>

<p>גַּם דֶּרֶךְ צִיר תַּחְתּוֹן מֵי הַמָּרִים שָׁתִיתִי.</p>

<p>לֹא שָׁווּ לִי כָל־אַל לָכֵן שָׁבוּ נוֹעָדוּ,</p>

<p>תַּחַת כַּפּוֹת רַגְלַי אֶת־הַיּוֹנִים אָגָדוּ.</p>

<p>אַךְ שִׁבְרִי לֹא נִרְפָּא עָצְבִּי לִבִּי קוֹרֵעַ</p>

<p>תַּם כִּסְלִי רַב כִּסְלִי קוֹלִי לֹא יִשָּׁמֵעַ.</p>

<p>עָשׂוּ מִנִּי כָלָה עִשּׂוּ גוּפִי כָל־רָגַע</p>

<p>הוֹסִיפוּ כָל־שָׁעָה עָלַי רָעָה וָנָגַע.</p>

<p>טָעוּתָם כִּסְלוּתָם נִגְלָתָה אָז אֵלֵימוֹ</p>

<p>נִסְתַּם נֶחְתַּם פִּיהֶם נֶעְתַּם צֶלֶם פָּנֵימוֹ</p>

<p>כִּי חָכְמָתָם הֶבֶל וּמְזִמָּתָם טִיט רָפֶשׁ</p>

<p>וּמְרִיקִים כָּל־הַיּוֹם דַּם כִּיס עִם דַּם הַנָּפֶשׁ.</p>

<p>הֵם טַבָּחִים אֹחִים אֵין בָּם מַשְׂכִּיל יוֹדֵעַ</p>

<p>דָּמִים רַבִּים רוֹצִים רָצִים אֶל־הַמַּטְבֵּעַ</p>

<p>וּשְׁחוֹרָה נִשְׁמָתָם אֶל־שִׂמְלָתָם נִמְשָׁלֶת</p>

<p>וּפְעֻלָּתָם סִכְלוּת אוּמָנוּתָם אִוָּלֶת.</p>

<p>רוֹפֵא כִּשְׁמוֹ רָפֶה וּמְרַפֶּה אֶת־רֵעֵהוּ</p>

<p>אוּמָן מַקִּיז הָמָן מַזִּיק מֵצִיק הִנֵּהוּ.</p>

<p>אוֹי לִי כִּי תּוֹךְ רִשְׁתָּם וּמְצוּדָתָם הוּבֵאתִי</p>

<p>גּוּפִי מָלֵא נִקְלֶה מִכָּל־חוֹלֶה חֻלֵּיתִי</p>

<p>עַד־כִּי עַרְשִׂי אֶחְשֹׁב מָלֵא קִמּוֹשׁ וָחוֹחַ</p>

<p>וּלְבַד אַרְגָּז יִהְיֶה אֶל־עַצְמִי תֵּבַת־נֹחַ.</p>

<br />
</blockquote>

<p>– – – &ensp; – – –</p>

<p>– – – &ensp; – –</p>

<blockquote>
<p>כָּל־חַיָּה וּבְהֵמָה</p>

<p>אִשָּׁה וָגֶבֶר</p>

<p>תִּפֹּל בָּהֶם אֵימָה</p>

<p>יִרְעַד כָּל־אֵבֶר</p>

<p>עֵת רוּחַ וּנְשָׁמָה</p>

<p>יָרִימוּ אֵבֶר</p>

<p>עֵת יַד מָוֶת רָמָה</p>

<p>לִשְׁבָּר־בָּם שֶׁבֶר.</p>

<br />

<p>אָכֵן נַפְשִׁי תִּצְמָא</p>

<p>לִמְצֹא הַקֶּבֶר</p>

<p>וּכְמוֹ חָתָן כָּמַהּ</p>

<p>אֶל־אֵשֶׁת חֶבֶר</p>

<p>כֵּן אֶכְסֹף עֵת רִמָּה</p>

<p>שָׁם עַל־כָּל־עֵבֵר</p>

<p>בִּי תִמְצָא אֶת־לַחְמָהּ</p>

<p>תָּכִין לָהּ שֶׁבֶר.</p>

<br />
</blockquote>

<blockquote>
<p><strong>כ&quot;י:</strong> אָחִי הַסְכֵּת שִׂיחִי נִכְחִי הַסְתֵּר חֶבְלֶךָ</p>

<p>עָנְיִי חָלְיִי הָבֵן תַּקְטִין גֹּדֶל חָלְיֶיךָ</p>

<p>אֵבָרַי וִיצוּרַי הֻכּוּ לָקוּ כִפְלָיִם</p>

<p>וּמְתֹם לֹא תִרְאֶה בִי מִן־הָרֹאשׁ עַד־רַגְלָיִם.</p>

<p>מִמֶּשֶׁךְ צָרוֹתַי מֹחִי חוּשַׁי נֶעְכָּרוּ</p>

<p>וכְאֵב קָדְקֹד יִשְׁקֹד כָּל־הַכֹּחוֹת נֶעְדָּרוּ</p>

<p>עֵינִי נָגְהָהּ כֵּהָה מִנִּי־עֹנִי נֶעְתָּמֶת</p>

<p>וַתִּצַּלְנָה אָזְנַי מִקּוֹל רַעַם מִלְחָמֶת.</p>

<p>הָרֵיאָה הִיא לָאָה מִפַּחַד צַר נִצְמָקֶת</p>

<p>וּלְשׁוֹנִי אֶל־חִכִּי הַבִּיטָה כִּי נִדְבָּקֶת.</p>

<p>חָזֶה בִמְזֵי רָעָב רָזֶה יָבֵשׁ כַּלּוּחַ</p>

<p>וּנְפוּחָה כָל־בִּטְנִי הָאִצְטוֹמְכָא סָרוּחַ.</p>

<p>יָדַי וּזְרוֹעוֹתַי הָדֵק הֵטֵב אֻגָּדוּ</p>

<p>רַגְלַי עִם־קַרְסֻלַּי מִן־הצּוֹמִים מָעָדוּ</p>

<p>לִבִּי פוֹחֵד תָּמִיד, מָרָה, כָּבֵד נִכְמָרוּ</p>

<p>וּטְחוֹל נִפְרָד כַּחוֹל, כָּל־עַצְמוֹתַי נִחָרוּ.</p>

<p>אוֹיָה לִי עַל־שִׁבְרִי אֵין כִּדְמוּתִי נִכְאָבֶת</p>

<p>לָךְ יֵשׁ מִטָּה לִשְׁכַּב חֶדֶר קָטָן לָשָׁבֶת</p>

<p>אַךְ לִי יֶחְסַר מָעוֹן וּבְלִי מִשְׁכָּב הִנֵּנִי</p>

<p>וּבְכֵן אַתָּה חוֹלֶה טוֹב וּמְעֻלֶּה מִמֶּנִּי.</p>

<p>אִם רֵעִים וּקְרוֹבִים מִמְּךָ נָצוּ גַּם־נָעוּ</p>

<p>לֹא עָשׂוּ עִמְּךָ רַע וּבְעַצְמָךְ לֹא פָגָעוּ.</p>

<p>אַךְ רֵעַי וּקְרוֹבַי וּסְבִיבַי הֵם רִמּוּנִי</p>

<p>גַּם בָּנַי הַמַּמְרִים הִכּוּנִי וּפְצָעוּנִי</p>

<p>דַּם צַדִּיקִים זַכִּים בִּרְחוֹבוֹת עִיר שָׁפָכוּ</p>

<p>נִבְלָתָם גוּפוֹתָם לִפְנֵי דֻּבִּים עָרָכוּ.</p>

<br />
</blockquote>

<p>– – – &ensp; – – –</p>

<blockquote>
<p>לִבְנֵי אֶפְעֶה נִדְמוּ</p>

<p>כִּי בִנְשִׁיכוֹתֵיהֶם</p>

<p>לָצֵאת מֵרֶחֶם אֵם</p>

<p>יִקֹּבוּ אֶת רַחְמָהּ.</p>

<br />

<p>נִדְמֵיתִי לַיָּרֵךְ</p>

<p>מִמֶּנָּה מִתּוֹכָהּ</p>

<p>נִסְרָחָה וּמְעוּכָה</p>

<p>תִּלְבַּשׁ תָּרֻם רִמָּה.</p>

<br />

<p>יַעַן הַפָּרִיצִים</p>

<p>הִשְׁחִיתוּ אֻמָּתִי</p>

<p>שָׂמוּ עִיר תִּפְאַרְתִּי</p>

<p>אֶרֶץ צִיָּה שַׁמָּה.</p>

<br />

<p>אִם־כֵּן חוֹלֶה הוֹדֶה</p>

<p>כִּי מַכָּתִי נַחְלָה</p>

<p>עַל־כִּי דִמְיוֹן אֵין לָהּ</p>

<p>נֶעְדַּרְתִּי נֶחָמָה.</p>

<br />
</blockquote>

<blockquote>
<p><strong>חולה:</strong> נִכְבָּד עָלַי חָלְיִי עַל־כִּי חָלְיֵיךְ הִקְשָׁבְתִּי.</p>
</blockquote>

<blockquote>
<p><strong>כ&quot;י:</strong> לִשְׁתֹּק לִסַּע מִפֹּה לָכֵן כָּעֵת חָשָׁבְתִּי.</p>
</blockquote>

<blockquote>
<p><strong>חולה:</strong> עִמְדִּי עִמְדִּי יָפָה מִנְעִי קוֹלֵךְ מִבֶּכִי.</p>
</blockquote>

<blockquote>
<p><strong>כ&quot;י:</strong> לֹא כִּי אֶסָּעָה.</p>
</blockquote>

<blockquote>
<p><strong>חולה:</strong> מַה עוֹד אַפְצִיר, נִסְעִי לֵכִי.</p>

<p>ותסע כ&quot;י מהחולה.</p>

<p>(1771)</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/40797">https://benyehuda.org/read/40797</a></div></body></html>