<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>לכי דודה</title>
	<meta name="author" content="חיים נחמן ביאליק"/>
</head>
<body>

<blockquote>
<p>לְכִי, דּוֹדָה, נֵצֵא הַשָּׂדֶה לָשׂוּחַ,</p>
</blockquote>

<blockquote>
<p>שָׁם יִחְיוּ יִצְהֲלוּ כָּל יַלְדֵי הָטֶּבַע,</p>
</blockquote>

<blockquote>
<p>שָׁם אוֹר שֶׁמֶשׁ צְדָקָה, מַה נָּעִים הָרוּחַ,</p>
</blockquote>

<blockquote>
<p>עִם צִיפּוֹר דְּרוֹר נָנוּד עַל כָּל הַר וָגֶבַע;</p>
</blockquote>

<blockquote>
<p>בַּלָּט תַּחַת אֶרֶג מַסֶּכֶת מַרְגּוֹע</p>
</blockquote>

<blockquote>
<p>בִּתְנוּעה חֲרִישִׁית זִיז שָׂדַי יָנוּעַ.
<br><br />
שָׁם שַׂלְמַת יְרַקְרַק הֶהָרִים דָּשָׁאוּ,</p>
</blockquote>

<blockquote>
<p>עָלֵימוֹ עֲדָרִים מִרְעֵיהֶם יָתוּרוּ;</p>
</blockquote>

<blockquote>
<p>צֹנֶה וַאֲלָפִים בְּרֹאשׁ הַר יִקְרָאוּ</p>
</blockquote>

<blockquote>
<p>וְרָאשֵׁי שִׁבֳּלִים בָּעֵמֶק יַזְהִירוּ;</p>
</blockquote>

<blockquote>
<p>שָׁם דְּרוֹר לְכָל נֶפֶשׁ, לְרוּחַ אֵין כֶּלֶא,</p>
</blockquote>

<blockquote>
<p>הֲתָחוּשִי? הֲתָבִנִי? הֲתַחשְׁקִי בָּאֵלֶּה?
<br><br />
לְכִי דּוֹדָה, נֵצֵא הַחֹרְשָׁה לָשׂוּחַ,</p>
</blockquote>

<blockquote>
<p>בְּצִלוֹ נְחַמְּדָה מִשֶּׁמֶשׁ יַכֵּנוּ;</p>
</blockquote>

<blockquote>
<p>שָׁם דָּלִיּוֹת הָאֶרֶז, שָׁם עֵץ הַתַּפּוּח,</p>
</blockquote>

<blockquote>
<p>שָׁם כָּל בַּעֲלֵי כָנָף בֱּעֹז יְרַנֵּנוּ;</p>
</blockquote>

<blockquote>
<p>שָׁם יָשִׁיר הַזָּמִיר הַמְשׁוֹרֵר פֶּלֶא,</p>
</blockquote>

<blockquote>
<p>הֲתִשְׁמְעִי קוֹל שִירִים? הֲתָבִינִי לָאֵלֶּה?
<br><br />
לְכִי, דּוֹדָה, נֵצֵא, בַּכְּפָרִים נָלִינָה,</p>
</blockquote>

<blockquote>
<p>אַךְ שָׁם שַׁלְוֵי עוֹלָם מִשְׁכְּנוֹת מִבְטַחִים,</p>
</blockquote>

<blockquote>
<p>יוֹמָם בַּשָּׂדֶה נַעֲבוֹד בְּרִינָּה,</p>
</blockquote>

<blockquote>
<p>בַּלַיְלָה נַרְגִיעַ עֵת שׁוֹקְטִים וְנָחִים</p>
</blockquote>

<blockquote>
<p>כָּל יַלְדֵי הַטֶּבַע מִתַחַת שָׁמָיִם,</p>
</blockquote>

<blockquote>
<p>– עֲבוֹדָה וּמְנוּחָה מַה טּוֹבוּ הַשְּׁנָיִם! –
<br><br />
רַב לָךְ לֵעָנוֹת מִפְּנֵי עַם לֹא הָיָה</p>
</blockquote>

<blockquote>
<p>לִלְחֹךְ עֲפַר אַרְצוֹ וְלָמוּת בָּרָעָב;</p>
</blockquote>

<blockquote>
<p>רַב לָךְ שְׁתוֹת כּוֹס תַּרְעֵלָה לִרְוָיָה,</p>
</blockquote>

<blockquote>
<p>מִידֵי אֱלֹהַיִך שְׁתִי בְּכוֹס זָהָב.</p>
</blockquote>

<blockquote>
<p>וְלֶאֱחֹז בְיָדָיו מִי זֶה יִוָּאֵל</p>
</blockquote>

<blockquote>
<p>אֶת כּוֹס הַתַּרְעֵלָה עַד &#8220;גָּאֵל יִשְׂרָאֵל&#8221;?
<br><br />
פֹּה יָבֵשׁ שָׁרְשֵךְ וּקְצִירֵך מִמַּעַל;</p>
</blockquote>

<blockquote>
<p>בַּבֹּקֶר תִּפְרָחִי לָעֶרֶב תִּבֹּלִי;</p>
</blockquote>

<blockquote>
<p>שָׁם דֶּשֶׁן יִרְעֲפוּ כָּל צַעַד וַשַׁעַל,</p>
</blockquote>

<blockquote>
<p>אִם אַחַת תָּקוּמִי לָעַד לֹא תִּפֹּלִי.</p>
</blockquote>

<blockquote>
<p>לָרוּץ אֹרַח כְּאַיָּלָה רַגְלֵיִך תְּשַׁוִּי.
<br><br />
קוּמִי וּצְאִי לָךְ, יוֹנָתִי הַתַּמָּה,</p>
</blockquote>

<blockquote>
<p>הֵימִנִי, הַשְׂמִאלִי אוֹ נוּדִי הָהָרָה,</p>
</blockquote>

<blockquote>
<p>פֹּה קִנֵּךְ הֵשַׁמּוּ, קָדַרְתְּ בְּלֹא חַמָּה,</p>
</blockquote>

<blockquote>
<p>מָלֵאת בְּלֹא יוֹמֵך וְעָצְמֵךְ נִשְבָּרָה,</p>
</blockquote>

<blockquote>
<p>וְשָׁם סֻכַּת שָׁלוֹם וּנְוֵה אַהֲבַת תָּמִים</p>
</blockquote>

<blockquote>
<p>בְּצִלָּם תַּרְגִּיעִי, תָּגוּרִי עוֹלָמִים.
<br><br />
מֵאֶרֶץ אֹכֶלֶת, מֵאֶרֶץ בֹּגֶדֶת</p>
</blockquote>

<blockquote>
<p>קוּמִי וּסְעִי לָךְ, יוֹנָתִי הַתַּמָּה,</p>
</blockquote>

<blockquote>
<p>אֶל אֶרֶץ שֹׁקֶטֶת, אֶל אֶרֶץ נֶחְמֶדֶת</p>
</blockquote>

<blockquote>
<p>עָלַיִךְ מְחַכָּה זֶה כַּמֶּה, זֶה כַּמָּה&#8230;</p>
</blockquote>

<blockquote>
<p>שָׁם גֵּוֵךְ הַנִּדְכָּא וְנַפְשֵׁך הַנְּכֵאָה</p>
</blockquote>

<blockquote>
<p>יִמְצְאוּ קֵן שַׁלְוָה, יִמְצְאוּ מַרְגֵּעָה.
<br><br />
צִיּוֹנָה, צִיּוֹנָה, אֶל צִיּוֹן הַנְּשַׁמָּה,</p>
</blockquote>

<blockquote>
<p>אֵלֶיהָ שְׂאִי עַיִן, אֵלֶיהָ שְׂאִי אֵבֶר;</p>
</blockquote>

<blockquote>
<p>צִיּוֹנָה, צִיּוֹנָה, יוֹנָתִי הַתַּמַּה,</p>
</blockquote>

<blockquote>
<p>לֹא רוּחַ לֶאֱסוֹף, לֹא לַחְצוֹב לָךְ קֶבֶר,</p>
</blockquote>

<blockquote>
<p>רַק לִחְיוֹת וְלִפְרוֹת וְלִהְיוֹת לִבְרָכָה</p>
</blockquote>

<blockquote>
<p>וְלָשִׁית לְמַעְיָן אֶת עֵמֶק הַבָּכָא.
<br><br />
בִּנְוֵה סֻכַּת שָׁלוֹם תִּשְׁקֹטִי, תִּשְׁלָוִי,</p>
</blockquote>

<blockquote>
<p>אֶת רִבְצֵךְ אֵין מַחֲרִיד, לָבֶטַח תִשְׁכֹּנִי,</p>
</blockquote>

<blockquote>
<p>מִמַעְיַן הַחַיִּים בְּשָׂשׂוֹן תִּשְׁאָבִי,</p>
</blockquote>

<blockquote>
<p>תִּצְהֲלי מִשֶּׁמֶן, מִטּוּב לֵב תָּרֹנִּי,</p>
</blockquote>

<blockquote>
<p>תִּזְרָעִי, תִּקְצֹרִי, וַאֲלֻמּוֹת תִּשְּׂאִי</p>
</blockquote>

<blockquote>
<p>וּפְרִי עֲבוֹדָתֵךְ תִּלְבָּשִׁי, תִּשְׂבָּעִי.
<br><br />
בָּנַיִךְ עָלֵימוֹ הִקְרַבְתְּ מִנְּעוּרִיךְ</p>
</blockquote>

<blockquote>
<p>עַל מִזְבַּח ה' אֶת חֶלְבֵּךְ וְדָמֵךְ</p>
</blockquote>

<blockquote>
<p>מֵרָחוֹק מִקָּרוֹב יֶאֶתָיוּ אֵלַיִךְ,</p>
</blockquote>

<blockquote>
<p>וּלְזַרְעֵךְ אֵם תִּהְיִי, בַּת תִּהְיִי לְאִימֵּךְ;</p>
</blockquote>

<blockquote>
<p>וְהֵשִׁיב ה' לֵב אָבוֹת אֶל בָּנִים</p>
</blockquote>

<blockquote>
<p>וְשִׁלַּם נְוַת צִדְקֵך כַּאֲשֶׁר מִלְּפָנִים.
<br><br />
בַּבֹּקֶר, בַּבֹּקֶר אֶת זַרְעֵךְ תַּפְרִיחִי,</p>
</blockquote>

<blockquote>
<p>תְּרַוִּים דִּמְעָתֵךְ, תְּרַוִּים שִׂמְחָתֵךְ,</p>
</blockquote>

<blockquote>
<p>מִבַּעַד הַחַלּוֹן אֵלֵימוֹ תַּשְׁגִּיחִי,</p>
</blockquote>

<blockquote>
<p>תִּרְאִים צֹהֲלִים גַּם הֵמָּה לִקְרָאתֵךְ;</p>
</blockquote>

<blockquote>
<p>תִּרְאִי, תִּנְהָרִי בִּרְקֹד עֲוִילָיִךְ</p>
</blockquote>

<blockquote>
<p>כְּאַיְלוֹת אֲהָבִים עַל הָרֵי בְשָׂמָיִךְ.
<br><br />
אָז כַּף תִּמְחָאִי: &quot;נִצַחְתִּי, נִצַּחְתִּי!</p>
</blockquote>

<blockquote>
<p>בָּא מוֹעֵד קִוִּיתִיו זֶה כַּמֶּה, זֶה כַּמָּה&#8230;</p>
</blockquote>

<blockquote>
<p>חֵרֶף שֹׁאֲפַי מֵאַרְצָם בָּרַחְתִּי&#8230;</p>
</blockquote>

<blockquote>
<p>וְחָפְרָה הַלְּבָנָה וּבֹשָׁה הַחַמָּה.</p>
</blockquote>

<blockquote>
<p>לִשְׂבֹּעַ נְדֻדִים עָזַבְתִּי נַחֲלָתִי</p>
</blockquote>

<blockquote>
<p>וּמְנוּחָה מָצָאתִי בַחֲדַר הוּרָתִי&quot;.
<br><br />
אֶפְקֹד אֶת נָוִי, לֹא אֶחֱטָא מְאוּמָה,</p>
</blockquote>

<blockquote>
<p>תִּירוֹשׁ בַּיְקָבִים, וּבַר בָּאֲסָמִים;</p>
</blockquote>

<blockquote>
<p>גַּפְנִי תְאֵנָתִי, רָב אֹכֶל, שְׂדֵי תְרוּמָה,</p>
</blockquote>

<blockquote>
<p>אֵת וּמַחֲרֵשָׁה וִירֻנַּן בַּכְּרָמִים,</p>
</blockquote>

<blockquote>
<p>בָּנִים וּבָנוֹת יִפְרְחוּ כַזַּיִת</p>
</blockquote>

<blockquote>
<p>עֲבוֹדָה בַשָּׂדֶה וּמְנוּחָה בַבַּיִת!&#8230;
<br><br />
וְאַחֲרֵי בְלֹתִי לִי עֶדְנָה הָיָתָה,</p>
</blockquote>

<blockquote>
<p>שָׁדַיִם שֶׁצָּמְקוּ בְּחָלָב מָלֵאוּ,</p>
</blockquote>

<blockquote>
<p>נִתְפַּשְּׁטוּ הַקְּמָטִים שֶׁקֻבְּצוּ עֵיפָתָה,</p>
</blockquote>

<blockquote>
<p>הִתְעַדֵּן הַבָּשָׂר שֶׁצָּפַד עוֹרֵהוּ.</p>
</blockquote>

<blockquote>
<p>יָפָה הָיִיתִי – רַק עָנְיִי וּמְרוּדִי</p>
</blockquote>

<blockquote>
<p>דִּיכְּאוּנִי, נִוְּלוּנִי, הִשְׁחִיתוּ אֶת הוֹדִי.
<br><br />
עֲלוּמַי וּנְעוּרַי הֵן עַתָּה חִידַּשְׁתִּי,</p>
</blockquote>

<blockquote>
<p>מָלֵאתִי רַב כֹּחַ וְגַם יָפְיָפִיתִי;</p>
</blockquote>

<blockquote>
<p>יִרְאוּ מְנַוְּלַי בְּעֵינֵיהֶם נִבְאַשְׁתִּי</p>
</blockquote>

<blockquote>
<p>אִם לֹא עַל כֻלָּמוֹ בְיָפְיִי עָלִיתִי,</p>
</blockquote>

<blockquote>
<p>וַאֲנִי כְּשׁוֹשַׁנָּה בֵּין הַחוֹחִים גָּדַלְתִּי,</p>
</blockquote>

<blockquote>
<p>כְּחוֹחִים דְּקָרוּנִי - וַאֲנִי לֹא נָבַלְתִּי!
<br><br />
אַךְ עַתָּה עֲלוּמַי וּנְעוּרַי חִדַּשְׁתִּי,</p>
</blockquote>

<blockquote>
<p>מָלֵאתִי רַב כֹּחַ וְגַם יָפְיָפְיתִי;</p>
</blockquote>

<blockquote>
<p>דָּם חָדָש, דַּם חַיִים בְּעֹרְקַי הֵן חַשְׁתִּי,</p>
</blockquote>

<blockquote>
<p>שָׁבָה הַטּוֹבָה מִיָּמִים נָשִׁיתִי.</p>
</blockquote>

<blockquote>
<p>– וַאֲנִי כְּשׁוֹשַׁנָּה בֵּין חוֹחִים גָדַלְתִּי</p>
</blockquote>

<blockquote>
<p>כְּחוֹחִים בְּתְּקוּנִי וַאֲנִי לֹא נָבַלְתִּי!
<br><br />
אָז אוֹרִיד הַכִּינּוֹר מֵעַל הָעֲרָבִי</p>
</blockquote>

<blockquote>
<p>אֲנַעֵר אֲבָקוֹ, מֵיתָרָיו אֲכוֹנֵן,</p>
</blockquote>

<blockquote>
<p>אָשִׁירָה אָשִׁירָה נִצְחוֹן אֲהָבִים,</p>
</blockquote>

<blockquote>
<p>אָשִׁירָה עֲתִידוֹת, לֶעָבָר אֶתְבּוֹנֵן,</p>
</blockquote>

<blockquote>
<p>אֶתְבּוֹנֵן וְאֶצְחַק &quot;נִצַּחְתִּי, נִצַּחְתִּי,</p>
</blockquote>

<blockquote>
<p>הוֹי רַבַּת שָׂבְעְתִּי&#8230; אַךְ הַכֹּל שָׁכַחְתִּי.&quot;</p>
</blockquote>

<br>  

<p>כתב יד מן העיזבון. פורסם ב“הדאר” תש“ז, גליונות כ”ד-כ&quot;ו.</p>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/5656">https://benyehuda.org/read/5656</a></div></body></html>