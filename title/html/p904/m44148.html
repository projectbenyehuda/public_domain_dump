<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>לָאֻמּוֹת הַמְאֻחָדוֹת</title>
	<meta name="author" content="דוד רמז"/>
</head>
<body>

<blockquote>
<br />
</blockquote>

<p>בְּשֵׁם הַוַּעַד הַלְאֻמִּי לִיהוּדֵי אֶרֶץ־יִשְׂרָאֵל</p>

<br />

<p>אַתֶּם פּוֹתְחִים הַיּוֹם אֶת אֲסַפַתְכֶם הַמְיֻחֶדֶת,
הַקְּרוּיָה לְדִיּוּן בִּשְׁאֵלַת אֶרֶץ־יִשְׂרָאֵל – וּמִירוּשָׁלַיִם
שְׁלוּחָה אֲלֵיכֶם בִּרְכָתֵנוּ.</p>

<p>גַּם אִלְמָלֵא מְצָאַתְנוּ בַּמִּלְחָמָה הַזֹּאת
שׁוֹאַת הַהַשְׁמָדָה הַהִיטְלֶרִית הֱיִיתֶן אַתֶּן, הָאֻמּוֹת
הַמְאֻחָדוֹת, חַיָּבוֹת לְקַיֵּם לָנוּ הַבְטָחַתְכֶן, הַבְּנוּיָה עַל
הָאֱמֶת הַהִיסְטוֹרִית וְעַל צֶדֶק אַחֲרוֹן.</p>

<p>גַּם אִלּוּ הָיוּ מִעוּטֵי יִשְׂרָאֵל שׁוֹכְנִים
לָבֶטַח, אֲהוּבִים וּרְצוּיִים בְּכָל אַרְצוֹת הָעוֹלָם, לֹא הָיָה
הָעוֹלָם יָכוֹל לִגְזוֹר עַל יִשְׂרָאֵל לְהִשָּׁאֵר עַד עוֹלָם
עַם־מְעוּטִים לְלֹא מְדִינַת מוֹלֶדֶת.</p>

<p>אֵין אָנוּ מַעֲלִים עַל הַדַּעַת, כִּי זְכוּתוֹ שֶׁל
הָעָם הָעִבְרִי לְמוֹלֶדֶת וּלְחֵרוּת הִיא פְּחוּתָה בְּעֵינֵיכֶם
מִזְּכוּתוֹ שֶׁל כָּל עַם אַחֵר.</p>

<p>אָנוּ מְקַיְּמִים בַּעֲבוֹדָה חֲלוּצִית חֲזוֹן
דּוֹרוֹתֵינוּ הַמְעֻנִּים וְהַנִּרְדָּפִים. אָנוּ מְחוֹנְנִים
בְּאַהֲבָה כְּבָנִים נֶאֱמָנִים אֶת שִׁמְמוֹת אַדְמַת אֲבוֹתֵינוּ
וְעוֹלִים אֵלֶיהָ בִּמְסִירוּת נֶפֶשׁ. אָנוּ נוֹשְׂאִים שָׁלוֹם
וּבְרָכָה לִשְׁכֵנֵינוּ הָעַרְבִים מִקָּרוֹב וּמֵרָחוֹק – וְהֵם
שַׁלִיטֵי מְדִינוֹת עַצְמָאִיּוֹת גְּדוֹלוֹת וְרֵיקוֹת מֵאָדָם.</p>

<p>דּוּנוּ מֵישָׁרִים! חַזְּקוּ הָאֱמוּנָה בְּלֵב עַם
עַתִּיק, כִּי בְּכִבְשְׁנֵי הַנַּאצִיזְם לֹא נִשְׂרְפָה נִשְׁמַת
הָעוֹלָם!</p>

<br />

<p>אייר תש&quot;ז.</p>

<br />

<br />

<br />


</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/44148">https://benyehuda.org/read/44148</a></div></body></html>