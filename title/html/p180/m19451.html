<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[יְשַׁלֵּם הַסְּתָיו נִדְרוֹ וְיָקִים]</title>
	<meta name="author" content="שלמה אבן גבירול"/>
</head>
<body>

<p>וקאל איצ͘א</p>

<br />

<blockquote>
<p>יְשַׁלֵּם הַסְּתָיו נִדְרוֹ וְיָקִים / דְּבָרוֹ לַחֲבַצֶּלֶת עֲמָקִים</p>

<p>וְיוֹם קַיִץ לְיוֹם חֹרֶף מְצַפֶּה / יְבוֹאוּהוּ לְבַשֵּׂר הַבְּרָקִים</p>

<p>אֲשֶׁר תֵּלֵד בְּלִי עֶצֶב אֲדָמָה / וְהֶעָבִים יְלָדֶיהָ מְנִיקִים</p>

<p>רְאֵה כִּי שָׂחֲקָה תֵבֵל וְרַכּוּ / לְחָיֶיהָ אֲשֶׁר הָיוּ חֲזָקִים</p>

<p>וְכָסּוּ הָעֲרֻגוֹת כָּֽתְנוֹת חוּר / וְשָׁנִי שִׁבְּצוּם עֲבֵי שְׁחָקִים</p>

<p>וּמַרְאֵיהֶן כְּמַרְאֵה הַכְּתָמִים / וְגַבֵּיהֶן כְּגַבֵּי הַיְֽרָקִים</p>

<p>וְקָם הַתּוֹר וְהֶעָגוּר וְהַסִּיס / לְהִתְפָּאֵר עַל יוֹנֵי אֲפִיקִים</p>

<p>וְעֵת כִּי יִתְּנוּ רֹאשָׁם לְקַפֵּץ / תְּדַמֶּה פַעֲמֵיהֶם בַּאֲזִקִּים</p>

<p>בְּהִגָּלוֹת הֲדַר שֶׁמֶשׁ עֲלֵיהֶם / יְכַסּוּ צַוְּרֹנֵיהֶם עֲנָקִים</p>

<p>אֱמֹר אַתָּה הֲתוּכַל אוֹר לְכַסּוֹת / וְאִם תּוּכַל לְהַשְׁפִּיל הָאֲרָקִים</p>

<p>הֲלֹא דַי כִּי תְשַׁוֶּה לִבְּךָ לִי / כְּמוֹ סֶלַע עֲדֵי שַׂמְתּוֹ נְקִיקִים</p>

<p>וְאֵיכָה תֹאֲנָה עָלַי תְּבַקֵּשׁ / וְדִבְרֵי תֹאֲנָה דַּקִּים וְרֵקִים</p>

<p>וְאֵיךְ תִּזְרֹק רְמָחֶיךָ לְנֶגְדִּי / וּמָגִנַּי כְּבָר עָרְצוּ אֲפִיקִים</p>

<p>וְסוּסֵינוּ יְרוּצוּן בַּסְּלָעִים / יְכַסּוּ הַשְּׁחָקִים בַּאֲבָקִים</p>

<p>וְאֵיךְ תִּבְזֶה מְעַט נִיבִי וְתַקְרִיב / עֲלֵי מִזְבַּח אֱלֹהֶיךָ נְתוּקִים</p>

<p>וְהַשָּׁנִים יְקוּמוּן מֵחֳדָשִׁים / וְהַיָּמִים יְקוּמוּן מֵחֲלָקִים</p>

<p>וְאִם אַתָּה בְּרֹאשׁ אַנְשֵׁי לְבָבוֹת / דְּלֵה מִלֵּב אֱנוֹשׁ מַיִם עֲמֻקִּים.</p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/19451">https://benyehuda.org/read/19451</a></div></body></html>