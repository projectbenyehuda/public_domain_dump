<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>שׁוֹכְנֵי בָתֵּי חֹמֶר</title>
	<meta name="author" content="שלמה אבן גבירול"/>
</head>
<body>

<blockquote>
<br />
</blockquote>

<blockquote>
<p>שׁוֹכְנֵי בָתֵּי חֹמֶר / לָמָּה תִשְׂאוּ עָיִן</p>

<p>וּמוֹתַר הָאָדָם / מִן הַבְּהֵמָה אָיִן</p>

<br />
</blockquote>

<blockquote>
<p>לָנוּ יֵשׁ לָדַעַת / כִּי אֲנַחְנוּ תוֹלַעַת</p>

<p>לְגַב חֹמֶר גַּבֵּנוּ / וְאֵיךְ יִגְבַּהּ לִבֵּנוּ</p>

<br />
</blockquote>

<blockquote>
<p>מַה יִּתְרוֹן לַגֶּבֶר / וְאַחֲרִיתוֹ לַקֶּבֶר</p>

<p>וְזֶה יִהְיֶה לּוֹ חֵלֶף / וְלוּ חַי שָׁנִים אָלֶף</p>

<br />
</blockquote>

<blockquote>
<p>הֲלֹא אִם יַלֶךְ מֶרִי / יְבֻלַּע בַּחֲמַת קֶרִי</p>

<p>וְיִשָּׂרֵף בַּלַּהַב / וְלֹא יוֹעִיל הַזָּהָב</p>

<br />
</blockquote>

<blockquote>
<p>הָאָדָם הַנִּכְאֶה / פְּקַח עֵינֶיךָ וּרְאֵה</p>

<p>מֵאַיִן בּוֹאֶךָ / וְאָנָה מוֹצָאֶךָ</p>

<br />
</blockquote>

<blockquote>
<p>קִצְּךָ עָנִי וְאֶבְיוֹן / נִמְשָׁל לַקִּיקָיוֹן</p>

<p>שֶׁבִּן לַיְלָה הָיָה / וְעַד בֹּקֶר לֹא חָיָה</p>

<br />
</blockquote>

<blockquote>
<p>טוֹב אֲשֶׁר לֹא נוֹצַרְתָּ / וְעָמָל לֹא קָצַרְתָּ</p>

<p>וְאֵיכָה גְדוֹלוֹת תְּבַקֵּשׁ / וְאַתָּה בְתוֹךְ הַמּוֹקֵשׁ</p>

<br />
</blockquote>

<blockquote>
<p>נוֹפֵל אַתְּ מֵרֶחֶם / וְתִפְשַׁע עַל פַּת לֶחֶם</p>

<p>וְאִם תִּתְמַהְמַהּ רֶגַע / אֲזַי תִּמְצָא כָל נֶגַע</p>

<br />
</blockquote>

<blockquote>
<p>בְּשָׂרְךָ כְּאוֹר זָרוּחַ / בְּעוֹד יֶשׁ בּוֹ הָרוּחַ</p>

<p>וְעֵת תֵּצֵא הַנֶּפֶשׁ / נִשְׁאָר טִיט וָרֶפֶשׁ</p>

<br />
</blockquote>

<blockquote>
<p>רְאֵה כִּי אֵין בְּיָדֶךָ / מְאוּמָה מִכְּבוֹדֶךָ</p>

<p>לְזָרִים חֵילְךָ יוּקָם / וְאַתָּה תֵלֵךְ רֵיקָם</p>

<br />
</blockquote>

<blockquote>
<p>בְּכָל זֹאת לֹא חָשַׁבְתָּ / לַתַּאֲוָה הִקְשַׁבְתָּ</p>

<p>וְאִם תֵּטִיב רֵאשִׁיתָהּ / מַה תַּעֲשֶׂה בְּאַחֲרִיתָהּ</p>

<br />
</blockquote>

<blockquote>
<p>יַעֲזֹב רָשָׁע דַּרְכּוֹ / וְיָשֹׁב לִפְנֵי מַלְכּוֹ</p>

<p>אוּלַי צוּר יֵעָתֵר / וּמֵחֲרוֹנוֹ יִסָּתֵר</p>

<br />
</blockquote>

<blockquote>
<p>יְהִירִים הִתְקוֹשָׁשׁוּ / וְזִכְרוּ וְהִתְאוֹשָׁשׁוּ</p>

<p>שְׂאוּ לֵבָב וְכַפָּיִם / אֶל אֵל בַּשָּׁמַיִם</p>

<br />
</blockquote>

<blockquote>
<p>הָהּ עַל חַטֹּאתֵנוּ / וְאוֹי עַל נַפְשׁוֹתֵינוּ</p>

<p>כִּי רוּחַ רָעִינוּ / וְגַם כַּצֹּאן תָּעִינוּ</p>

<br />
</blockquote>

<blockquote>
<p>וּמַה נְּבַקֵּשׁ וּמַה נִּדְרֹשׁ / וַעֲווֹנוֹת עָבְרוּ רֹאשׁ</p>

<p>מְאֹד רַבּוּ עֲווֹנֵינוּ / וְאֵיךְ נִשָּׂא פָנֵינוּ</p>

<br />
</blockquote>

<blockquote>
<p>דְּלֵה עַמְּךָ מִשַּׁחַת / מוֹשֵׁל רוּם וְתַחַת</p>

<p>וְאִם הִקְשִׁינוּ עֹרֶף / חֲסָדֶיךָ אַל תֶּרֶף</p>

<br />
</blockquote>

<blockquote>
<p>הָפֵק חֶמְלָתֶךָ / לְעַם דּוֹפְקֵי דְלָתֶיךָ</p>

<p>כִּי אַתָּה אֲדוֹנֵינוּ / וְעָלֶיךָ עֵינֵינוּ.</p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/24118">https://benyehuda.org/read/24118</a></div></body></html>