<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[לוּ הָיְתָה נַפְשִׁי מְעַט שֹׁאָלֶת]</title>
	<meta name="author" content="שלמה אבן גבירול"/>
</head>
<body>

<p>ומן אשעארה אלמחלחלהֿ פי וצף פצֹל אלאגֹתהאד פי טלב אלמגֹד וארתיאד אלכֹלא
[ומן שיריו המעודנים בתיאור מעלת המאמצים בחיפוש התהילה ובדרישת הבדידות]</p>

<br />

<blockquote>
<p>לוּ הָיְתָה נַפְשִׁי מְעַט שֹׁאָלֶת / לֹא־הָֽיְתָה לַיִל וְיוֹם עֹמָלֶת</p>

<p>אֵיךְ אֶעֱלֹז רֵעַי וּבַמָּה אֶעֱלֹץ / הַאִם אֲיַחֵל נִמְשְׁכָה תוֹחָלֶת</p>

<p>הֵן מִדְרֹשׁ חָכְמָה בְּשָׂרִי נֶאֱכַל / וּבְשַׂר אֲחֵרִים אַהֲבָה אֹכָלֶת</p>

<p>לוּ אֶמְצְאָה סִכְלוּת מְעַט כִּי אֵין־לְךָ / מַכָּה
אֲנוּשָׁה תַּעֲרֹך אִוֶּלֶת</p>

<p>עַל־כֵּן מְאֹד אִיגַע וְלֹא־אֶרֶף מְעַט / לוּ מָצְאָה יָדִי כְּבוֹד קֹהֶלֶת</p>

<p>אֶפְשַׁט לְבוּשׁ תֵּבֵל וְהַדַּעַת לְבוּשׁ / אוֹר לָֽבְשָׁה אוֹ כִסְּתָה בִתְכֵלֶת</p>

<p>כִּי־מָאֲסָה נַפְשִׁי כְּאִלּוּ נוֹאֲשָׁה / לִי מִמְּצוֹא כָבוֹד וְהִיא נוֹחָלֶת</p>

<p>דַּלְתֵי יְגוֹנִים פָּתְחָה אֵלַי הֲכִי / דַלְתֵי שְׂשׂוֹנִים אַחֲרַי נֹעָלֶת</p>

<p>מַה־לַּאֲנָשִׁים יֹֽאמְרוּ אֵיךְ תֶּאֱהַב / כָּבוֹד אֲשֶׁר יִזַּל כְּרֹאשׁ שִׁבֹּלֶת</p>

<p>הֵן כִּי־תְבַקֵּשׁ מַעֲלוֹת שֶׁנִּבְצְרוּ / בִּדְמֵי בְנֵי־יוֹם חַרְבְּךָ נִגְאָלֶת</p>

<p>אִמְרוּ לְמוֹכִיחַי וּמִנִּי יֶחֱשׁוּ / כִּי־שָמְעָה אָזְנִי דְּבַר בֶּן־פָּלֶת</p>

<p>אִם־הָאֲדָמָה לֹא־תְשִׂימֵנִי לְרֹאשׁ / אֵין הָאֲדָמָה אֹהֲבָהּ מַשְׂכָּלֶת</p>

<p>לוּ יָֽדְעָה מֵאִתְּמוֹל רוּם מַעֲלוֹת / נַפְשִׁי לְרַגְלַי הָיְתָה נֹפֶלֶת</p>

<p>עַל־הַֽיְקָר אֶחְמוֹל וְהָאֵל יַעֲנֶה / נֶפֶשׁ אֲשֶׁר עַל־הַיְקָר חֹמָלֶת</p>

<p>אוּלַי אֱלֹהִים שָׂם בְּפִי דָבָר כְּמוֹ / אֶבֶן יְקָרָה וַתְּהִי גֶחָלֶת</p>

<p>כַּשִּׁיר אֲשֶׁר יוּשַׁר וְיָרַח אַף אֱנוֹש / מִבֵּין אֲמָרָיו חֶלְבְּנָה וּשְׁחֵלֶת</p>

<p>לוּ כַצֳּרִי הַזֶּה בְּבֵית לוֹט יָדְעוּ / אַנְשֵׁי סְדֹם הִתְדַּפְּקוּ עַל־דָּלֶת.</p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/19362">https://benyehuda.org/read/19362</a></div></body></html>