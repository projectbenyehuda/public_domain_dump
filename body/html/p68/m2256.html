<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>חַג-הַיּוֹבֵל</title>
	<meta name="author" content="מרדכי צבי מאנה"/>
</head>
<body>

<p>(ביום מלאת חמשים שנה לעבודת ה' חז&quot;ס בשדה הספרות והמדעים).</p>

<blockquote>
<p>אוֹר שֶׁמֶשׁ כִּי יָהֵל עַל אֶרֶץ מָטָּה,</p>

<p>יָפִיץ הַצְּלָלִים גַּם יָאִיר עֵינָיִם;</p>

<p>אוֹר חָכְמָה כִּי יִזְרַח יָפִיץ עֲלָטָה</p>

<p>פָּרְשָׂה הַבַּעֲרוּת תַּחַת הַשָּׁמָיִם.</p>

<br>  

<p>אַךְ שֶׁמֶשׁ יוֹם, יוֹם יַעֲזֹב חוּג רָקִיעַ,</p>

<p>וּתְנוּמָה וַאֲפֵלָה יָבִיא הַלָּיִל;</p>

<p>וּבְרַק הַחָכְמָה עַד עוֹלָם יוֹפִיעַ,</p>

<p>וּבִרְבוֹת יָמָיו יוֹסִיף אוֹן וָחָיִל.</p>

<br>  

<p>גַּם אוֹרְךָ, סְלָנִימְסְקִי, עָלָה כַשֶּׁמֶשׁ,</p>

<p>עֵת עַמִּי עוֹד יָשֵׁן, מוּזָר לַחַיִּים;</p>

<p>עֵת סָבִיב לוֹ שָׁלַט חשֶׁךְ וָאֶמֶשׁ,</p>

<p>וּלְאוֹר הַדַּעַת לֹא פָקַח עֵינַיִם.</p>

<br>  

<p>אָז אוֹר חָכְמָתְךָ עָלָה עַל שָׁמֵינוּ.</p>

<p>אוֹר חָדָשׁ, אוֹר חַיִּים עָלָיו הוֹפָעְתָּ,</p>

<p>וַתְּדַבֵּר אֶל עַמְּךָ בִּשְׂפַת קָדְשֵׁנוּ,</p>

<p>וּלְאָזְנָיו חָכְמָה וָדַעַת הִשְׁמַעְתָּ.</p>

<br>  

<p>אָז רָאָה עַמִּי כָּל פִּלְאֵי אֱלֹהַּ</p>

<p>הָבִין תַּעֲלוּמוֹת שָׁמַיִם וָאָרֶץ;</p>

<p>שָׁמַע נִשְׂגָּבוֹת עַל צִבְאוֹת גָּבֹהַּ,</p>

<p>גַּם יָדַע נַפְשׁוֹ כִּי תָבֹז כָּל קָרֶץ,</p>

<br>  

<p>רָאָה כִּי חַיָּה הַשָּׂפָה הָעִבְרִיָּה,</p>

<p>רָאָה כִּי הַחָכְמָה טוֹבָה וּנְעִימָה,</p>

<p>וַיִּפְקַח עֵינָיו וַיָּקָם לִתְחִיָּה,</p>

<p>וַיְשַׁנֵּס מָתְנָיו וַיֵּלֶךְ קָדִימָה!</p>

<br>  

<p>וּלְפָנָיו תֵּלֵךְ עַל דֶּרֶךְ הַדַּעַת,</p>

<p>תַּנְחֵהוּ, תּוֹרֵהוּ זֶה יוֹבֵל שָׁנִים!</p>

<p>וּבְאַהֲבָה לְךָ נָטוּ אֹזֶן שׁוֹמָעַת,</p>

<p>כָּל שׁוֹחֵר חָכְמָה כְּאָבוֹת, כְּבָנִים.</p>

<br>  

<p>כִּי תוֹרַת פִּיךָ כֻּלָּמוֹ שָׁאָפוּ,</p>

<p>וּתְשׁוּאוֹת חֵן, חֵן לְךָ תָּמִיד הוֹבִילוּ;</p>

<p>וַחֲמִשִּׁים שָׁנָה כֵּן עָבְרוּ, חָלָפוּ,</p>

<p>וּבְשִׁמְךָ עַד הַיּוֹם כֻּלָּם יָגִילוּ!</p>
</blockquote>

<hr />

<blockquote>
<p>כֻּלָּם יָגִילוּ הַיּוֹם, יוֹם תִּפְאֶרֶת,</p>

<p>יוֹם חַג הַיּוֹבֵל מֵעֵת אוֹר הוֹפָעְתָּ;</p>

<p>כֻּלָּם יַגִּישׁוּ אֶל רֹאשְׁךָ עֲטֶרֶת,</p>

<p>וּפְרִי עֵץ הַדַּעַת שֶׁכְּבָר נָטָעְתָּ.</p>

<br>  

<p>כִּי חַג הַיּוֹם לָנוּ, חַג לְתוּשִׁיָּה,</p>

<p>חַג לַחָכְמָה וְלַשָּׂפָה הָעִבְרִיָּה!</p>
</blockquote>

<hr />

<blockquote>
<p>גַּם אֲנִי, שָׂב נִכְבָּד, מוֹקִיר עֶרְכֶּךָ,</p>

<p>וּבְיוֹם שִׂמְחָתְךָ זֶה גִּילָה מָלֵאתִי;</p>

<p>וּבְיִרְאַת הַכָּבוֹד אֶקְרַב אֵלֶיךָ,</p>

<p>וּבְכַפִּי תּוֹדָה וּבְרָכָה הֵבֵאתִי.</p>

<br>  

<p>כִּי תֵלֵךְ הָלְאָה עַל דֶּרֶךְ הַקֹּדֶשׁ,</p>

<p>כִּי תָאִיר כַּסַּהַר בַּחֲצִי הַחֹדֶשׁ;</p>

<p>מִשּׁוֹמְעֵי לִקְחֲךָ עוֹד תִּשְׂבַּע נַחַת,</p>

<p>וּבַת יַעֲקֹב תִּרְאֶה עוֹלָה צוֹלַחַת;</p>

<p>כִּי תֵשֵׁב שַׁאֲנָן כִּי תִמְצָא אֹהֶלָה</p>

<p>גַּם חַיִּים, גַּם אשֶׁר, גַּם כָּבוֹד סֶלָה.</p>

<br>  
</blockquote>

<p>כ&#8220;ד אדר, תרמ&#8221;ד, פּ&quot;ב.</p>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/2256">https://benyehuda.org/read/2256</a></div></body></html>