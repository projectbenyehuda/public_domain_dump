<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>לעורר אל התפלה ועבודת יי</title>
	<meta name="author" content="דוד לוונטל"/>
</head>
<body>

<blockquote>
<br />
</blockquote>

<blockquote>
<p>כֹּל אֲשֶׁר נִשְמַת רוּחַ חַיִים בְּאַפּוֹ</p>

<p>יָבֹא וְיִשְׁתַּחֲוֶה אַפַּיִם</p>

<p>מוּל הָאָדוֹן יְיָ צְבָאוֹת.</p>

<br />
</blockquote>

<blockquote>
<p>יִרְאָה וָרַעַד וְשַׂעַר קוֹדֶשׁ</p>

<p>יְרַחֲפוּ בְכַנְפֵיהֶם עָלָיו מִלְמַעֲלָה</p>

<p>יָבֹא וְיִשְתַּחֲוֶה אַפַּיִם</p>

<p>מוּל הָאָדוֹן יְיָ צְבָאוֹת.</p>

<br />
</blockquote>

<blockquote>
<p>טַעַמוּ וּרְאוּ כִּי טוֹב יְיָ</p>

<p>אַהֲבָה וְחֶסֶד וְצֶדֶק וְשָׁלוֹם</p>

<p>נִשְׁקְפוּ מִשָׁמַיִם עָלֵינוּ.</p>

<p>הַמַזְכִּירִים אֶת יְיָ אֶהֱבוּ אוֹתוֹ תָמִיד.</p>

<p>אִם תִּרְאוּ גֵזֶל וְעוֹשֶׁק רָשׁ אַל תָּשִׁיתוּ לֵב,</p>

<p>אִם יֵהוֹם כִּכְפִיר יָם</p>

<p>וְיִרְגַז לִשְׁטוֹף אֶרֶץ וּמְלֹאָהּ</p>

<p>אַל תִּירָאוּ, כִּי גוֹאַלְכֶם חַי וְעֵינָיו אֶל יְרֵאָיו.</p>

<br />
</blockquote>

<blockquote>
<p>שְׂרָפִים וְאוֹפַנִים וְרוּחוֹת קְדוֹשׁוֹת</p>

<p>גַם אֲנַחֲנוּ צְמֵאִים כָּמוֹכֶם לָבֹא אֶל מִקְדְשֵׁי אֵל</p>

<p>נִכְסְפָה וְגַם כָּלְתָה נַפְשֵׁנוּ כָמוֹכֶם</p>

<p>לְהִתְהַלֵךְ בְּאַרְצוֹת הַחַיִים.</p>

<p>הֵן אֱמֶת כִּי יֶשְׁכֶם מְאוּשָׁרִים בַּעֲלִיוֹת שָׁמַיִם</p>

<p>תִּקָּרְאוּ מְשָׁרְתֵי אֱלֹהִים</p>

<p>הַיוֹשְׁבִים רִאשׁוֹנָה בַמַלְכוּת.</p>

<p>אָכֵן גַם נַחְנוּ זֶרַע אַבְרָהָם נֶאֱמָן בִּבְרִית אֵל</p>

<p>לֹא נוֹפְלִים מִכֶּם, בִּצְדָקָה וְכִשְרוֹן הַמַעֲשִׂים</p>

<p>נַהֲפוֹךְ הַשָׁרָב לְעֵדֶן</p>

<p>וְעֵמֶק עָכוֹר לְהֵיכְלֵי עוֹנֶג;</p>

<p>עַל שְׁלַבֵּי תוּשִׁיָה תַּעַלֶה הַנֶפֶשׁ</p>

<p>תַּבְקִיעַ עֲנָנִים עַד תָּבֹא בֵּית קוֹדֶשׁ פְּנִימָה</p>

<p>וְתִשְתַּחֲוֶה עַל כַּפּוֹת רַגְלֶיהָ אֶל הָאָדוֹן יְיָ צְבָאוֹת.</p>

<p>בִּדְמָעוֹת הַיוֹרְדוֹת כְּטַל</p>

<p>נָבֹא וְנַחְפּוֹץ קִרְבַת יְיָ!</p>

<p>רוּחַ נִשְבָּרָה מֵאָדָם תּוֹלֵעָה</p>

<p>לֹא יִמְאַס אֱלוֹהַּ!</p>

<p>הַשָׂם נַפְשֵׁנוּ בַחַיִים</p>

<p>יָשִׂים דִמְעוֹתֵינוּ בְנֹאדוֹ בְסִפְרוֹ,</p>

<p>יַחֲרִישׁ בְּאַהֲבָתוֹ עָלֵינוּ, יְמַהֵר וְיָחִישׁ וְיִקְרָא:</p>

<p>הַרְפּוּ בָנִים יְדִידִים, אַל תְּמָרֲרוּ בַבֶּכִי מְאֹד.</p>

<p>הִנְנִי שׁוֹלֵחַ מַלְאָךְ לִפְנֵיכֶם וְתִנָשְׂאוּ עַל צַד.</p>

<p>תֵּלְכוּ מֵחַיִל אֶל חַיִל עַד אֲשֶׁר תָּבֹאוּ וְתִשְׁתָּחֲווּ</p>

<p>עַל כַּפּוֹת רַגְלֵיכֶם אֶל הָאָדוֹן יְיָ צְבָאוֹת.–</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/38598">https://benyehuda.org/read/38598</a></div></body></html>