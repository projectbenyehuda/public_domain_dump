<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>קְחוּ נָא מוּסָרִים</title>
	<meta name="author" content="זכריה אלצ'אהרי"/>
</head>
<body>

<blockquote>
<br />
</blockquote>

<blockquote>
<p>קְחוּ נָא מוּסָרִים / סְגֻלּוֹת הָעִבְרִים / וְהַקְשִׁיבוּ שִׁירִים / וְשִׁפְטוּ מֵישָׁרִים</p>

<p>בְּשִׂיחֵי הַהַגְרִי / לְבִֵין אֶחָיו יַפְרִיא / וּבַמָּרוֹם יַמְרִיא / הֲמוֹן הַקַּדָּרִים</p>

<p>אֲשֶׁר שָׂח הַנִּכְאֶה / וְהוּא כָעוֹף יִדְאֶה / בְּמַעֲשֵׂהוּ יַרְאֶה / לְנֶגֶד הַמּוֹרִים</p>

<p>וְהִצִּיל הוֹן מֵהֶם / וְעָמַד לִפְנֵיהֶם / וְעָרֵךְ הוּא לָהֶם / תְּאֵנִים עַזְרוּרִים</p>

<p>וְהָיוּ לִתְרוּפוֹת / לְרַגְלֵי נִגָּפוֹת / לְמֵרָחוֹק צוֹפוֹת / לְתַנִּים וּשְׂעִירִים</p>

<p>וְרַגְלֵיהֶם שׁוֹנוֹת / וְנִסְתָּרוֹת עוֹנוֹת / לְנִשּׂוּאֵי בָנוֹת / לְנִבְזִים וִיקָרִים</p>

<p>בְּנִיבוֹ יִתְפָּאֵר / בְּחוּצוֹתָיו נִאֵר / וּמַחְשִׁיךְ לֹא יָאֵר / לְנִין הָאַשּׁוּרִים</p>

<p>בְּרִיבוֹ הִתְגַּלַּע / וְכִמְעַט הוּא נִבְלַע / וְרֹאשׁוֹ עַל סֶלַע / כְּחֶרֶס נִשְׁבָּרִים</p>

<p>וְאִם יָדַע נִכְסַף / לְתַפּוּחִים אָסַף / בְּמַשְׂכִּיּוֹת כֶּסֶף / בְּזָהָב נֶחְבָּרִים</p>

<p>וְעַל כַּמָּה פָנִים / חֲכָמִים וּנְבוֹנִים / בְּתִפְאַרְתָּם שׁוֹנִים / וְהֵם הָאַבִּירִים</p>

<p>לְשׁוֹנוֹת מַגִּידוֹת / פְּשָׁטִים עִם סוֹדוֹת / מְשָׁלִים עִם חִידוֹת / כְּמַיִם נִגָּרִים</p>

<p>לְמוּלָם תַּלְפִּיּוֹת / מְתוּקוֹת לַפֵּיוֹת / לְרָחוֹק צוֹפִיּוֹת / בְּיַמִּים וּנְהָרִים</p>

<p>וּמֵהֶם אַגָּדוֹת / לְיוֹדְעָם נִכְבָּדוֹת / פְּשׁוּטוֹת וּמְעִידוֹת / וּבָהֶם נִסְתָּרִים</p>

<p>וְדִבְרֵי קַבָּלָה / וְהֵם מַעְלָה מָּעְלָה / וְעוֹלִים בִּמְסִלָּה / לְנַפְשׁוֹת הַיְצוּרִים</p>

<p>וּבָהֶם הֵיכָלוֹת / בְּחָכְמָה נִבְדָּלוֹת / לְמַלֵּא מִשְׁאָלוֹת / לְבָבוֹת הַבָּרִים</p>

<p>לְטוֹב בִּבְלִי קִצְבָּה / וְהוּא עוֹלָם הַבָּא / בְּנַחַת וּבְשׁוּבָה / לְמַעְמַד הַשָּׂרִים</p>

<p>וְזֶהוּ הַתַּכְלִית / בְּרֹאשׁ גֻּלּוֹת עִלִּית / וְאֶפֶס הַתַּכְלִית / חֲסִידִים נִשְׂכָּרִים.</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/29920">https://benyehuda.org/read/29920</a></div></body></html>