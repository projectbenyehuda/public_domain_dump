<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>בַּחֲצַר הַמַּטָרָה</title>
	<meta name="author" content="שמעון שמואל פרוג / יעקב קפלן"/>
</head>
<body>

<p>(בור כלא. הנביא ירמיהו הכלוא בפקודת המלך צדקיהו מְצַוֶּה את ברוך בן נריה הצעיר לכתוב את דברי נבואתו על המגלה).</p>

<br />

<blockquote>
<p>– כְּתוֹב, בְּנִי! וּתְנֵנִי לָצֶקֶת הַמְּרִירוּת</p>

<p>שֶׁאֶשְׁתֶּה חֲמָתָן זֶה שָׁנִים כַּבִּירוֹת:</p>

<p>מְרִי־תִקְוֹת נִכְזָבוֹת וּדְמָעוֹת נֶעֱצָרוֹת,</p>

<p>מְרִי צוּקוֹת נוֹדָעוֹת וּמְצוּקוֹת נִסְתָּרוֹת,</p>

<p>וְיָדְעוּ בְנֵי חֶלֶד בַּיָּמִים הַבָּאִים</p>

<p>מַה גָּדַל הַיָּגוֹן, מֶה עָצְמוּ הַפְּגָעִים&#8230;</p>

<p>וּבְאֵפֶר הַדֹּרוֹת שֶׁיִּהְיוּ לְבָעֵר</p>

<p>עֵת רוּחַ &#8220;הֶעָבָר&#8221; בָּהֵמָּה נָשָׁבָה –</p>

<p>עוֹד נִצּוּץ קוֹדֵחַ בַּמִּסְתָּר יִשָּׁאֵר</p>

<p>מִדִּבְרֵי הַמְּגִלָּה הַחוֹצְבִים לֶהָבָה.</p>

<br />
</blockquote>

<blockquote>
<p>הַבִּיטָה, יַקִּירִי, מֵי־יָם לֹא יִרְעָשׁוּ,</p>

<p>תָּנֹמְנָה אֳנִיּוֹת, מִפְרָשִׂים נִטָּשׁוּ,</p>

<p>הַשֶּׁמֶשׁ בֹּעֶרֶת בִּמְרוֹמֵי שָׁמַיִם,</p>

<p>וּמַחֲנוֹת נְשָׁרִים מִסָּבִיב נִקְהָלוֹת</p>

<p>וּבְרַעַשׁ וְשָׁאוֹן מַשִּׁיקוֹת כְּנָפַיִם</p>

<p>עַל כָּרִים נִחָרִים, עַל שְׁדֵמוֹת אֻמְלָלוֹת.</p>

<p>עֲיֵפִים וִיגֵעִים שָׁם עֹמְדִים עֲיָרִים</p>

<p>וְשׁוֹאֲפִים רוּחַ בְּצֵל עֲצֵי־תְּמָרִים.</p>

<p>הָרוּחוֹת יִשְׁלָיוּ&#8230; הָאָרֶץ נֶעְתָּמָה&#8230;</p>

<p>וּפִיחַ וָאֵפֶר שָׂמוּהָ לִשְׁמָמָה..</p>

<p>אַךְ – אוֹיָה לָכֶם הַנִּשְעָנִים עַל תֹּהוּ!</p>

<p>הוֹי, גּוּרוּ הִתְפַּלְּצוּ מִיּוֹם הַשִּׁלּוּמִים&#8230;</p>

<p>יוֹם בּוֹ תִתְעוֹרַרְנָה כָּל אַבְנֵי הַבֹּהוּ</p>

<p>בְּמִדְבַּר עֵפָתָה&#8230; וְרוּחוֹת אֲיֻמִּים</p>

<p>בָּאֵפֶר יַשֵּׁבוּ&#8230; וְאֵשׁ אַכְזְרִיָּה</p>

<p>תִּתְלַקַּח וּתְלַהֵט עַד שְׁאוֹל הַתַּחְתִּיָה&#8230;</p>

<br />
</blockquote>

<blockquote>
<p>כֵּן נִצּוּץ קוֹדֵחַ בַּמִּסְתָּר יִשָּׁאֵר</p>

<p>מִדִּבְרֵי הַמְּגִלָּה הַחוֹצְבִים לֶהָבָה</p>

<p>בֵּין גַּלֵּי הַדֹּרוֹת שֶׁיִּהְיוּ לְבָעֵר</p>

<p>עֵת רוּחַ &#8220;הֶעָבָר&#8221; בָּהֵמָּה נָשָׁבָה.</p>

<p>הַדֹּרוֹת יַחֲלֹפוּ&#8230; כְּרַעַם רָקִיעַ</p>

<p>וּכְסַעַר מִתְחוֹלֵל עַל תֵּבֵל נִרְדָּמָה</p>

<p>קוֹל דְּבָרַי יִשָּׁמַע בְּרָמָה מֵרִיעַ</p>

<p>וְהִרְעִישׁ וְהִרְגִּיז אֶת פְּנֵי הָאֲדָמָה!&#8230;</p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/31155">https://benyehuda.org/read/31155</a></div></body></html>