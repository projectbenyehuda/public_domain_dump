<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אָנֹכִי לֹא</title>
	<meta name="author" content="אברהם ברוך מני"/>
</head>
<body>

<p>כ״א שבט התר״מ.</p>

<blockquote>
<br />
</blockquote>

<blockquote>
<p>אָנֹכִי לֹא נִמְצֵאתִי</p>

<p>גַּם לֹא נִרְאֵיתִי</p>

<p>לֹא בָאָרֶץ וְלֹא בַשָּׁמַיִם</p>

<p>וְלֹא בָאֵשׁ וְלֹא בַמַּיִם</p>

<p>לֹא בְהָרִים וּגְבָעוֹת</p>

<p>וְלֹא בַעֲמָקִים וּבְקָעוֹת</p>

<p>לֹא בַיַּבָּשָׁה וְלֹא בַיַּמִּים</p>

<p>וְלֹא בַבָּתִים וְלֹא בָאֲגַמִּים</p>

<p>בַּמִּזְרָח לֹא הָיִיתִי</p>

<p>וּבַמַּעֲרָב לֹא אָבִיתִי</p>

<p>מִצָּפוֹן נִצְפַּנְתִּי</p>

<p>וְדָרוֹם לֹא הָלַכְתִּי</p>

<p>לֹא בַחַיִּים תִמְצָאֻנְנִי</p>

<p>וְלֹא בַמֵּתִים תְשַׁחֲרֻנְנִי</p>

<p>אֵינֶנִּי מִן הָאֲנָשִׁים</p>

<p>וְגַם לֹא מִן הַנָּשִׁים</p>

<p>אֵינֶנִּי מִן הַדּוֹמְמִים</p>

<p>וְלֹא מִן הַשָּׂדוֹת וְלֹא מִן הַכְּרָמִים</p>

<p>אֵינֶנִּי מִן הַצּוֹמְחִים</p>

<p>כְּצִצִּים אוֹ פְרָחִים</p>

<p>וְלֹא מִן הַחַיָּה וְלֹא מִן הַבְּהֵמָה</p>

<p>וְלֹא מִן הַשֶּׁרֶץ הַשּׁוֹרֵץ בָּאַדָמָה</p>

<p>אֵינֶנִּי מִן הָרֶמֶשׂ אוֹ מִן הַחֲגָבִים</p>

<p>וְלֹא מִן הַשְּׂרָפִים וְלֹא מִן הָעַקְרַבִּים</p>

<p>לֹא מִן הַדָּגָה אֲשֶׁר בַּמַּיִם</p>

<p>וְלֹא מֵעוֹף הַשָּׁמַיִם</p>

<p>אָנֹכִי בְלַהַב נָפַלְתִּי</p>

<p>וּבָאֵשׁ לֹא נָגַעְתִּי</p>

<p>וּכְמוֹ מִגְדָּל נִמְשַׁלְתִּי</p>

<p>וּבְמִגְדָּל יָשַׁבְתִּי</p>

<p>אָנֹכִי בִּבְתוּלָה חָשַׁקְתִּי</p>

<p>וְכָל עֲלָמוֹת אָהַבְתִּי</p>

<p>אַלְמָנָה וּבְעוּלַת בַּעַל</p>

<p>פִּלֶּגֶשׁ אוֹ חוֹלֶצֶת נַעַל</p>

<p>וּבְכָל זֹאת כֵּן אָמַרְתִּי</p>

<p>אַךְ אִשָּׁה לֹא חָפַצְתִּי</p>

<p>לֹא אֶקְרַב אֵלֶיהָ</p>

<p>וְלֹא אֶרְאֶה פָנֶיהָ</p>

<p>אֲנִי רֶגֶל לְכָל רֶגֶל</p>

<p>גַּם לַנָּמָל גַּם לָעֵגֶל</p>

<p>בִּי מְלָכִים יִמְלֹכוּ</p>

<p>בִּי הַשֻּׁלְחָן יַעֲרֹכוּ</p>

<p>לֶחֶם אֵין זוּלָתִי</p>

<p>וּבְכָל לָשׁוֹן תָּקוּם אִתִּי</p>

<p>רֵאשִׁית לְכָל לֶקַח עַמִּי</p>

<p>לְכוּ לִמְדוּ וּדְעוּ שְׁמִי.</p>
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/42716">https://benyehuda.org/read/42716</a></div></body></html>