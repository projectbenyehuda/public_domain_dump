<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אִמְרוּ לְגוֹי נָבָל מְתַעְתֵּעַ</title>
	<meta name="author" content="אברהם בן חלפון"/>
</head>
<body>

<p>[פולמוס עם האסלאם]</p>

<blockquote>
<p>אִמְרוּ לְגוֹי נָבָל מְתַעְתֵּעַ אֲשֶׁר / לַעֲשׂוֹת כְּמַעֲשֵׂה דָּת אֱלֹהִים דִּמּוּ:</p>

<p>חַיִּים בְּנֵי אֵל חַי תְּדַמּוּ נָא אֱלֵי / מֵתִים בְּנֵי מָוֶת אֲשֶׁר נִזְעָמוּ:</p>
</blockquote>

<blockquote>
<p>[אַתֶּם בְּנֵי מָוֶת וְלֹא נַחְנוּ וְלֹא / אֵלֶּה אֲשֶׁר חֶסֶד וְחֵן קוֹמָמוּ:]</p>
</blockquote>

<blockquote>
<p>אֵל חָק לְנַחְלָתוֹ לְהִתְעַנּוֹת בְּיוֹם / אֶחָד לְכַפֵּר עַל אֲשֶׁר אָשָׁמוּ:</p>

<p>וּלְהַחֲלִיף חֹק יָזְמוּ וַיַּעֲשׂוּ / חֹדֶשׁ, וְהֵפֵר אֵל אֲשֶׁר זָמָמָוּ:</p>

<p>לֹא צָדְקוּ אַךְ יָסְפוּ עָוֹן, וּמִי / יִתֵּן וְלַעֲנוֹת דָּמְמוּ נֶאְלָמוּ:</p>

<p>תֵּלְדוּ לְבֶהָלָה וְתִיגָעוּ לָרִיק / אִם תֹּאכְלוּ לֶחֶם וְאִם תָּצוּמוּ:</p>

<p>הַמּוֹרְדִים בָּאוֹר וְדַרְכּוֹ מָאֲסוּ / חֹשֶׁךְ לְאוֹר, לַיְלָה לְיוֹם יָשִׂימוּ:</p>

<p>תֹּאכְלוּ בְלַיְלָה עַד אֲשֶׁר מֵאַפְּכֶם / יֵצֵא וְתֵעוֹרוּ וְלֹא תָנוּמוּ:</p>

<p>לִנְאוֹף וְלִרְצוֹחַ וְלַחְתּוֹר בֶּאֱשׁוּן / חֹשֶׁךְ מְעוֹן בָּתִים אֲשֶׁר נֶחְתָּמוּ:</p>

<p>נִגְזָר לְעַנּוֹת נַפְשְׁכֶם בִּחְיוֹתְכֶם / טֶרֶם שְׁאוֹל תֵּרְדוּ וְשָׁם תִּדָּמוּ:</p>

<p>תִּרְצוּ לְהַפִּיל הָאֱמֶת אַרְצָה וְלָ־/כֵן תִּפְּלוּ לָעַד וְלֹא תָקוּמוּ:</p>

<p>וּבְנֵי אֱלֹהִים תַּעֲמוֹד רַגְלָם וְגַם / יִנְשׁוּ יְמֵי עָנְיָם וְיִתְנֶחָמוּ:</p>

<p>הֵן זֹאת פְּעֻלַּת אֵל אֲשֶׁר לֹא רַחֲמָיו / כָּלוּ וְחַסְדֵי מַעֲשָׂיו לֹא תָמוּ:</p>
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/29115">https://benyehuda.org/read/29115</a></div></body></html>