<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>וַאֲמַרְתֶּם כֹּה</title>
	<meta name="author" content="יוסף חיים מבגדאד"/>
</head>
<body>

<p>סימן: א״ב. מנגינה: צבא.</p>

<blockquote>
<br />
</blockquote>

<blockquote>
<p>וַאֲמַרְתֶּם כֹּה לֶחָי</p>

<p>רַבִּי שִׁמְעוֹן בַּר יוֹחַאי.</p>

<br />
</blockquote>

<blockquote>
<p>אִישׁ אֱלֹהִים קָדוֹשׁ הוּא</p>

<p>אַשְׁרֵי עַיִן רָאַתְהוּ</p>

<p>לֵב חָכָם יַשְׂכִּיל פִּיהוּ</p>

<p>אֲדוֹנֵנוּ בַּר יוֹחַאי.</p>

<br />
</blockquote>

<blockquote>
<p>בָּרוּךְ הוּא מִפִּי עֶלְיוֹן</p>

<p>קָדוֹשׁ הוּא מֵהֵרָיוֹן</p>

<p>מְאוֹר גָּלִיל הָעֶלְיוֹן</p>

<p>אֲדוֹנֵנוּ בַּר יוֹחַאי.</p>

<br />
</blockquote>

<blockquote>
<p>גִּבּוֹר וְאִישׁ מִלְחָמָה</p>

<p>בְּדַת תּוֹרָה תְּמִימָה</p>

<p>מָלֵא מַדָּע וְחָכְמָה</p>

<p>אֲדוֹנֵנוּ בַּר יוֹחַאי.</p>

<br />
</blockquote>

<blockquote>
<p>דָּרַשׁ כָּל תַּעֲלוּמוֹת</p>

<p>בְּעֹז וְתַעֲצוּמוֹת</p>

<p>עָלָה מַעֲלוֹת רָמוֹת</p>

<p>אֲדוֹנֵנוּ בַּר יוֹחַאי.</p>

<br />
</blockquote>

<blockquote>
<p>הָחְבָּא בְתוֹךְ מְעָרָה</p>

<p>מִפְּנֵי הַגְּזֵרָה</p>

<p>שָׁם לָמַד סִתְרֵי תּוֹרָה</p>

<p>אֲדוֹנֵנוּ בַּר יוֹחַאי.</p>

<br />
</blockquote>

<blockquote>
<p>וְשָׁם נִבְרָא מַעְיָן לוֹ</p>

<p>וְחָרוּב לְמַאֲכָלוֹ</p>

<p>מַה טּוֹב חֶלְקוֹ וְחֶבְלוֹ</p>

<p>אֲדוֹנֵנוּ בַּר יוֹחַאי.</p>

<br />
</blockquote>

<blockquote>
<p>זֵכֶר צַדִּיק לִבְרָכָה</p>

<p>דֵּין רֵיכָא וּבַר רֵיכָא</p>

<p>כָּכָה וְרַבִּים זִכָּה</p>

<p>אֲדוֹנֵנוּ בַּר יוֹחַאי.</p>

<br />
</blockquote>

<blockquote>
<p>חִדֵּשׁ כַּמָּה הֲלָכוֹת</p>

<p>הֵם בַּמִּשְׁנָה עֲרוּכוֹת</p>

<p>זֶה הַמַּרְגִּיז מַמְלָכוֹת</p>

<p>אֲדוֹנֵנוּ בַּר יוֹחַאי.</p>

<br />
</blockquote>

<blockquote>
<p>טִהֵר אֶת עִיר טְבֶרְיָה</p>

<p>עָשָׂה אוֹתָהּ נְקִיָּה</p>

<p>הוֹדוּ לוֹ מִן שְׁמַיָּא</p>

<p>אֲדוֹנֵנוּ בַּר יוֹחַאי.</p>

<br />
</blockquote>

<blockquote>
<p>יָדַע כָּל הַנִּסְתָּרוֹת</p>

<p>דְּבָרָיו עוֹשִׂים פֵּרוֹת</p>

<p>בִּטֵּל כַּמָּה גְּזֵרוֹת</p>

<p>אֲדוֹנֵנוּ בַּר יוֹחַאי.</p>

<br />
</blockquote>

<blockquote>
<p>כָּל יָמָיו אֲשֶׁר הָיָה</p>

<p>אוֹת הַקֶּשֶׁת לֹא נִהְיָה</p>

<p>כִּי הוּא אוֹת עוֹלָם הָיָה</p>

<p>אֲדוֹנֵנוּ בַּר יוֹחַאי.</p>

<br />
</blockquote>

<blockquote>
<p>לְכָל יִשְׂרָאֵל הֵאִיר</p>

<p>בְּסוֹד תּוֹרָה הַבָּהִיר</p>

<p>כְּאוֹר הַחַמָּה מַזְהִיר</p>

<p>אֲדוֹנֵנוּ בַּר יוֹחַאי.</p>

<br />
</blockquote>

<blockquote>
<p>מָקוֹם בָּחַר בִּשְׁמַיָּא</p>

<p>עִם הַנָּבִיא אֲחִיָּה</p>

<p>זֶה מִבְּנֵי עֲלִיָּה</p>

<p>אֲדוֹנֵנוּ בַּר יוֹחַאי.</p>

<br />
</blockquote>

<blockquote>
<p>נֶחְמָד מְאֹד לְמַעְלָה</p>

<p>זָכָה לִיקָר וּגְדֻלָּה</p>

<p>כֶּתֶר עֶלְיוֹן לוֹ נִגְלָה</p>

<p>אֲדוֹנֵנוּ בַּר יוֹחַאי.</p>

<br />
</blockquote>

<blockquote>
<p>סִינַי סִינַי לוֹ נִקְרָא</p>

<p>אֲרִי שֶׁבַּחֲבוּרָה</p>

<p>מִמֶּנּוּ תֵצֵא תוֹרָה</p>

<p>אֲדוֹנֵנוּ בַּר יוֹחַאי.</p>

<br />
</blockquote>

<blockquote>
<p>עָשָׂה שִׁבְעִים תִּקּוּנִים</p>

<p>יְקָרִים מִפְּנִינִים</p>

<p>בָּם תִּקֵּן הָעֶלְיוֹנִים</p>

<p>אֲדוֹנֵנוּ בַּר יוֹחַאי.</p>

<br />
</blockquote>

<blockquote>
<p>פָּתַח אֶת פִּיו בְּחָכְמָה</p>

<p>הוֹצִיא אוֹר תַּעֲלוּמָה</p>

<p>תִּקֵּן זָהֳרֵי חַמָּה</p>

<p>אֲדוֹנֵנוּ בַּר יוֹחַאי.</p>

<br />
</blockquote>

<blockquote>
<p>צַדִּיק יְסוֹד עוֹלָם</p>

<p>גִּלָּה מִדְרָשׁ הַנֶּעְלָם</p>

<p>יָכֹל לִפְטֹר הָעוֹלָם</p>

<p>אֲדוֹנֵנוּ בַּר יוֹחַאי.</p>

<br />
</blockquote>

<blockquote>
<p>קוֹלוֹ זִמֵּר עָרִיצִים</p>

<p>וְהִכְרִית אֶת הַקּוֹצִים</p>

<p>וְהִצִּיל הַלְּחוּצִים</p>

<p>אֲדוֹנֵנוּ בַּר יוֹחַאי.</p>

<br />
</blockquote>

<blockquote>
<p>רָאָה פָנָיו מְאִירִים</p>

<p>בְּשִׁבְתּוֹ עִם חֲבֵרִים</p>

<p>עֵת גִּלָּה סוֹד נִסְתָּרִים</p>

<p>אֲדוֹנֵנוּ בַּר יוֹחַאי.</p>

<br />
</blockquote>

<blockquote>
<p>שָׁלוֹם רָב עַל מִשְׁכָּבוֹ</p>

<p>מַה יָּפְיוֹ וּמַה טּוּבוֹ</p>

<p>דּוֹבֵר אֱמֶת בִּלְבָבוֹ</p>

<p>אֲדוֹנֵנוּ בַּר יוֹחַאי.</p>

<br />
</blockquote>

<blockquote>
<p>תּוֹרָתוֹ מָגֵן לָנוּ</p>

<p>הִיא מְאִירַת עֵינֵינוּ</p>

<p>הוּא יַמְלִיץ טוֹב עָלֵינוּ</p>

<p>אֲדוֹנֵנוּ בַּר יוֹחַאי.</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/43781">https://benyehuda.org/read/43781</a></div></body></html>