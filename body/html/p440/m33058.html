<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>רְאִיתִיהָ</title>
	<meta name="author" content="יצחק קצנלסון"/>
</head>
<body>

<blockquote>
<p>בַּחוּץ רְאִיתִיהָ — הִיא טָסָה כִּכְרוּב,</p>

<p>כַּצִּפּוֹר, שֶׁנִּצְּלָה וּפָרְחָה מִכְּלוּב. —</p>

<p>    רַגְלֶיהָ הַקַּלּוֹת לֹא נָגְעוּ בִּפְנֵי</p>

<p>    הָאֲדָמָה; בָּאַוִּיר טָס צַלְמָהּ הַגֵּא.</p>

<p>הַגְּוִיָה הַקַּלָּה כְּשִׁיר זְמִיר־הַלֵּיל,</p>

<p>רִחֲפָה וְדִלְּגָה כְּמַלְאָךְ, כְּאֵל.</p>

<p>    הֶחָזֶה הַהוֹלֵם, הֶחָזֶה הַזָּע,—</p>

<p>    כְּמוֹ לָחַשׁ, כְּמוֹ לָאַט, כְּמוֹ גִלָּה דְּבַר־מָה&#8230;</p>

<p>    בְּעֵינֵי הַתְּכֵלֶת תָּעָה צְחוֹק־אוֹר</p>

<p>    וְרִפְרֵף על פִּיהָ, עַל שִׂפְתֵי הַמּוֹר.</p>

<p>תַּלְתַּלֵּי הַזָּהָב הִתְפַּתְּלוּ מֵעַל</p>

<p>רֹאשָׁהּ וְשִׁכְמָהּ כְּגַל עַל גַּב גַּל.</p>

<p>    כָּל תְּנוּעָה, כָּל מָנוֹד כְּמוֹ דּוֹבֵב לִי דֹם:</p>

<p>    — זְכָר נָא! הֵן אוֹתוֹ רָאִיתָ בַּחֲלוֹם
&#8230;</p>
</blockquote>

<br />

<p><strong>*</strong></p>

<br />

<blockquote>
<p>בַּחוּץ רְאִיתִיהָ — הִיא טָסָה כִּכְרוּב,</p>

<p>כַּצִפּוֹר, שֶׁנִּצְּלָה וְעָפָה מִכְּלוּב. —</p>

<p>    אָנֹכִי הָלַכְתִּי אַחֲרֶיהָ בִּדְּמִי,</p>

<p>    וּלְבָבִי הִתְכַּוֵּץ מִמְּתִיקוּת וּמְרִי.</p>

<p>וּלְבָבִי בִי הָלַם וּמֵת בִּי כִּמְעָט,</p>

<p>נִשְׁמָתִי כְמוֹ יָצְאָה, כְּמוֹ גָוְעָה בַּלָּט.</p>

<p>    אֵד קַל נָח עַל עֵינַי וְנִצָּב כַּנֵּד;­­­­­ ­­­­­­­­­­­­­­­—</p>

<p>    אַךְ צִלָּהּ הִרְגַּשְׁתִּי מִבַּעַד לָאֵד.</p>

<p>וְצִִלָּהּ בִּי הִתְרָה וְרָזַם אֵלַי:</p>

<p>״גֶּשׁ־הָלְאָה, הָעֶלֶם — הוֹי, קְרַב־נָא עָדַי&#8230;</p>

<p>    וְקַנֵּא קִנֵּאתִי בָרֶגַע הַזֶּה</p>

<p>    בָּרוּחַ הַהוֺלֵל, הַמְּנַשְּׁקָהּ בַּפֶּה;</p>

<p>בָּרוּחַ הַפָּזִיז, הֶעָשֺוּי בְּלִי חָת,</p>

<p>הַדּוֺלֵּק אַחֲרֶיהָ וּמְנַשְּׁקָהּ — וְנָס,</p>

<p>    וְחוֺזֵר וּמְחַבְּקָהּ בַּחֲרָדָה וָגִיל,</p>

<p>    מְלַפֵּף מָתְנֶיהָ בְּחֶדְוָה וּבְחִיל,</p>

<p>מִתְלַבֵּט בַּשִּׂמְלָה, מְגַלֶּה לָהּ רָז,</p>

<p>לוֺפֵת חָזֶהָ וּמְצַחֵק וָגָז&#8230;</p>

<p>    מוֺפִיעַ חֲלִיפוֹת מִפֹּה וּמִשָּׁם,</p>

<p>    מִתְחַטֵּא וּמְפַיְּסָהּ, כּוֺרֵעַ וָקָם&#8230;</p>
</blockquote>

<br />

<p><strong>*</strong></p>

<blockquote>
<p>אָנֹכִי הָלַכְתִּי אַחֲרֶיהָ בִּדְמִי,</p>

<p>וּלְבָבִי הִתְכַּוֵּץ מִמְּתִיקוּת וּמְרִי.</p>

<p>    הָלַם וּמֵת בִּי כִמְעָט,</p>

<p>    נִשְׁמָתִי כְמוֹ יָצְאָה, כְּמוֹ גָוְעָה בַלָּט&#8230;</p>

<p>גַּעְגּוּעֵי חֲלוֺם־פָּז, מְלֵא־חֶדְוָה, מְלֵא־כְאֵב, –</p>

<p>הִשְׁכִּירוּ אֶת נַפְשִׁי וַיִּשְׁבּוּ הַלֵּב.</p>

<p>    לוּ כְּרוּב קַל הָיִיתִי – כָּרוּחַ זֶה, דֺּם</p>

<p>    אָז עַפְתִּי אַחֲרֶיהָ גַּם לַיְלָה, גַּם יוֹם&#8230;</p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/33058">https://benyehuda.org/read/33058</a></div></body></html>