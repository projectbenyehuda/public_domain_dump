<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אֵם דֶּרֶךְ מַעֲמָדִי</title>
	<meta name="author" content="אברהם אבן עזרא"/>
</head>
<body>

<blockquote>
<p>אֵם דֶּרֶךְ מַעֲמָדִי, / אֶתְבּוֹנֵן קוֹל שְׁמוּעָה:</p>

<p>אוּלַי בָּא לִי מְבַשֵּׂר / טוֹב, מַשְׁמִיעַ יְשׁוּעָה?
<br><br />
בַּשִּׁבְיָה אַעֲבִירָה / קוֹל מַגִּיד מַחֲלָתִי,</p>

<p>אֵיךְ בָּאָה הַצְּפִירָה / שֶׁהֶחֱרִיבָה נְוָתִי?</p>

<p>הוּסַרְתִּי מִגְּבִירָה / וַיִּמְלֹךְ בֵּן אֲמָתִי,</p>

<p>וּלְעוֹלָם מַעֲבִידִי – / בִּבְלִי אֹזֶן רְצוּעָה.</p>

<p>פַּעַם שַׁרְתִּי – וְעֶשֶׂר / פְּרָעוֹת אוֹיֵב פְּרוּעָה.
<br><br />
רָחַק דּוֹדִי, וְנַעְוֵה / לֵב הִשְׁכִּין בַּחֲצֵרוֹ,</p>

<p>וַאְנִי גּוֹלָה בְמַדְוֵה / הַנֶּפֶשׁ בַּעֲבוּרוֹ.</p>

<p>לֹא אֶשְׁאַל, אַךְ אֲקַוֶּה / עַד עֵת יָבוֹא דְבָרוֹ;</p>

<p>יָשִׁיב שְׁבִית נְדוּדַי, / יָשִׁית גַּפְנוֹ נְטוּעָה</p>

<p>מַטַּע קֹדֶשׁ – וְיָסֵר / הַיָּתֵד הַתְּקוּעָה.
<br><br />
מַחְמַדַּי – צַר יְשָׁדֵּם, / וַעְדָיֵי מַחְלְצוֹתַי</p>

<p>מֶנִּי יַעְדֵּם, וְיַעְדֵּם; / וָאַרְבֶּה צַעֲקוֹתַי</p>

<p>אֶל אֵל, וּשְׁמוֹ אֲקַדֵּם / אַךְ בֶּאְמוּנַת אֲבוֹתַי.</p>

<p>אֶת מוֹעִידִי וְעֵדִי,/ בָּאתָ בִּבְרִית יְדוּעָה,</p>

<p>אֶת בִּנְךָ עֵת תְּיַסֵּר – / תִּזְכֹּר לוֹ שְׁבוּעָה.
<br></p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/5253">https://benyehuda.org/read/5253</a></div></body></html>