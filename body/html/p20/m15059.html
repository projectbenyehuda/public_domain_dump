<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אַשְׁרֵי הָאִישׁ יָרֵא</title>
	<meta name="author" content="אברהם אבן עזרא"/>
</head>
<body>

<blockquote>
<p>אַשְׁרֵי הָאִישׁ יָרֵא / מִקּוֹל הַקּוֹרֵא, / בְּעוֹד יֵשׁ בּוֹ
נְשָׁמָה;</p>

<p>בַּמֵֶּה אִישׁ חָשׁוּב? / יֵלֵךְ וְלֹא יָשׁוּב, / בְּשׁוּבוֹ אֶל
הָאֲדָמָה.</p>

<p>רוּחוֹ נוֹסְסָה בוֹ – / וַיִּגְבַּהּ לִבּוֹ, / בְּעוֹד יֵשׁ בּוֹ
נְשָׁמָה;</p>

<p>הוֹלֵךְ לַקֶּבֶר – / וּפִתְאֹם יִשָּׁבֵר, / בְּשׁוּבוֹ אֶל הָאֲדָמָה.</p>

<p>מַהֲלָכָיו גְּבֹהִים / כְּמַלְאַךְ הָאֱלֹהִים, / בְּעוֹד יֵשׁ בּוֹ
נְשָׁמָה;</p>

<p>בְּמוֹתוֹ – כַּבְּהֵמָה / לַהֶבֶל דָּמָה, / בְּשׁוּבוֹ אֶל הָאֲדָמָה.</p>

<p>רוֹחֵץ אֶת פָּנָיו / טָהוֹר בְּעֵינָיו, / בְּעוֹד יֵשׁ בּוֹ נְשָׁמָה;</p>

<p>מִי יִגַּשׁ אֵלָיו – / וְטֻמְאָתוֹ עָלָיו, / בְּשׁוּבוֹ אֶל הָאֲדָמָה?</p>

<p>אֶתְמוֹל קוֹל הֵרִים / בְּשִׂמְחָה וּבְשִׁירִים, / בְּעוֹד יֵשׁ בּוֹ נְשָׁמָה;</p>

<p>יוֹדְעוֹ בוֹ יֶהְגֶּה / קִינִים וָהֶגֶה, / בְּשׁוּבוֹ אֶל הָאֲדָמָה.</p>

<p>רוֹדֵף טוּב רֵיחַ / וְשֶׁמֶן רוֹקֵחַ, / בְּעוֹד יֵשׁ בּוֹ נְשָׁמָה;</p>

<p>בְּלוֹיָיו נִקְרָעִים / וְיָרֻם תּוֹלָעִים, / בְּשׁוּבוֹ אֶל הָאֲדָמָה.</p>

<p>נִמְשְׁכָה מַכָּתוֹ – / יַרְבֶּה כְּבוֹד בֵּיתוֹ, / בְּעוֹד יֵשׁ בּוֹ
נְשָׁמָה;</p>

<p>עָבְרוּ יְמֵי מְהוּמָה – / וְאֵין בְּיָדוֹ מְאוּמָה, / בְּשׁוּבוֹ אֶל הָאֲדָמָה.</p>

<p>זְרוֹעַ תִּפְאֶרֶת / וְלָשׁוֹן מְדַבֶּרֶת, / בְּעוֹד יֵשׁ בּוֹ נְשָׁמָה;</p>

<p>רַד אֶל בּוֹר עָמַק – / וּלְשׁוֹנוֹ תִּמַּק, / בְּשׁוּבוֹ אֶל הָאֲדָמָה.</p>

<p>הוֹד וְהָדָר לְפָנָיו, / יִרְאֶה בְעֵינָיו, / בְּעוֹד יֵשׁ בּוֹ
נְשָׁמָה;</p>

<p>נָפַל לְמַשּׁוּאוֹת / וְחָשְׁכוּ הָרוֹאוֹת, / בְּשׁוּבוֹ אֶל הָאֲדָמָה.</p>

<p>חָמַד סוֹד רֵעִים / וּמַעֲשֵׂה תַעְתּוּעִים, / בְּעוֹד יֵשׁ בּוֹ
נְשָׁמָה;</p>

<p>מַה יְּבַקֵּשׁ בְּתֵבֵל? / כִּי הַכֹּל הֶבֶל, / בְּשׁוּבוֹ אֶל אֲדָמָה.</p>

<p>תְּסוֹבְבוֹ מִלָּתְךָ / וְיַגִּיד תְּהִלָּתְךָ, / בְּעוֹד יֵשׁ בּוֹ
נְשָׁמָה;</p>

<p>וְעַל עַצְמוֹ תִגְמֹר – / אַךְ אֶת נַפְשׁוֹ שְׁמֹר, / בְּשׁוּבוֹ אֶל הָאֲדָמָה.</p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/15059">https://benyehuda.org/read/15059</a></div></body></html>