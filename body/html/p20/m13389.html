<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אֱלֹהַי, חֲקַרְתַּנִי וַתֵּדַע מְזִמָּתִי</title>
	<meta name="author" content="אברהם אבן עזרא"/>
</head>
<body>

<blockquote>
<br />

<p>אֱלֹהַי, חֲקַרְתַּנִי וַתֵּדַע מְזִמָּתִי</p>

<p>וְרֵעִי לְמֵרָחוֹק וְשִׁבְתִּי וְקִימָתִי.</p>

<p>בַּנְתָּ כָּל תְּכוּנָתִי וְאָרְחִי וְרִבְעִי אַתְּ</p>

<p>זֵרִיתָ, וְהִסְכַּנְתָּ דְּרָכַי לֹא בְעָצְמָתִי.</p>

<p>רָאִיתָ דְבַר לִבִּי בְּטֶרֶם קְצֵה מִלָּה</p>

<p>בִלְשׁוֹנִי, וְיָדַעְתָּ אַחְרִיתִי וְתֻמָּתִי.</p>

<p>הֵן קֶדֶם וְהֵן אָחוֹר צַרְתַּנִי וְעַל רֹאשִׁי</p>

<p>שַׁתָּ כַּף יְמִינְךָ, וְיָדְךָ בְּאַדְמָתִי.</p>

<p>מָלֵאתָ שְׁמֵי שַׁחַק וְאַחְרִית יָם,</p>

<p>אָן מֵרוּחֲךָ אֵלֵךְ – וְשָׁם אַתָּה לְעֻמָּתִי?</p>

<p>חֹשֶךְ לֹא יְשׁוּפֵנִי, כִּי אֵין מִמְּךָ יַחְשִׁיךְ,</p>

<p>וְאַתָּה אֲשֶׁר תּוֹצִיא לָאוֹר תַּעֲלֻמָּתִי</p>

<p>הֵן קֶדֶם קְנִיתַנִי וּבַבֶּטֶן תְּסֻכֵּנִי</p>

<p>וְתַעַש בְּתַחְתִּיּוֹת אֶת עָצְמִי וְרִקְמָתִי.</p>

<p>גָּלְמִי רָאֲתָה עֵינְךָ וְעַל סִפְרְךָ כֻּלָּם</p>

<p>יִכָּתְבוּ, וְלֹא אֶחָד מֵהֶם אָז בְּקַדְמָתִי.</p>

<p>וְלִי יָקְרוּ לִמְאֹד רֵעֶיךָ וּמֶה עָצְמוּ</p>

<p>רָאשֵׁיהֶם, וּמַה נִּבְעַר כָּל דַּעְתִּי וְחָכְמָתִי.</p>

<p>אוֹדְךָ עַל פְּלָאֶיךָ, אוֹדְךָ עַל חֲסָדֶיךָ,</p>

<p>בְּךָ מַעֲמַד גְּוִיָּתִי, לְךָ רוּחִי וְנִשְׁמָתִי!</p>
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/13389">https://benyehuda.org/read/13389</a></div></body></html>