<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>כְּלֵי צַעֲצֻעִים</title>
	<meta name="author" content="רבינדראנאת טאגור / דוד פרישמן"/>
</head>
<body>

<blockquote>
<br />
</blockquote>

<blockquote>
<p>מַה־טוֹב לְךָ, בְּנִי, בִּהְיוֹתְךָ יוֹשֵׁב עַתָּה עַל־הָאָרֶץ
וּמְשַׁעֲשֵׁעַ כָּל־הַבֹּקֶר עַל־עָנָף נִשְׁבָּר.</p>

<p>צְחוֹק יִמָּלֵא פִי לְמַרְאֵה הַמִּשְׂחָק אֲשֶׁר אַתָּה מְשַׂחֵק
עִם־הַשָּׂרִיד הַמְּעַט אֲשֶׁר לְעָנָף נִשְׁבָּר.</p>

<p>וְיָדַי אָנֹכִי מְלֵאוֹת עֲבוֹדָה לְחַשֵּׁב חֶשְׁבּוֹנוֹת וְלִמְנוֹת
אֶחָד אֶל־אֶחָד בְּכָל־הָעֵת הַזֹּאת.</p>

<p>רַק אֵין־זֶה כִּי תַבִּיט בִּי עַתָּה וּבְלִבְּךָ תֹּאמַר: &#8220;מָה־נִבְעָר
הַמִּשְׂחָק אֲשֶׁר בָּחַרְתָּ לְךָ, לְשַׁחֶת־בּוֹ לְחִנָּם אֶת־כָּל עֵת
הַבֹּקֶר אֲשֶׁר לְפָנָיִךְ!&#8221;</p>

<p>בְּנִי! שָׁכַחְתִּי זֶה־מֵאָז אֶת־מְלֶאכֶת הַמַּחֲשֶׁבֶת, לִהְיוֹת
גַּם־לִבִּי נָתוּן כֻּלּוֹ לִשְׂחִיפֵי עֵץ וּלְעֻגוֹת לֶחֶם עֲשׂוּיוֹת
עָפָר.</p>

<p>מְחַפֶּשֶׂת אָנֹכִי אַחֲרֵי שַׁעֲשֻׁעִים אֲחֵרִים וִיקָרִים וְאָנֹכִי
קֹבֶצֶת רַצֵּי זָהָב וָכָסֶף.</p>

<p>כָּל־דָּבָר אֲשֶׁר תִּמְצָא־לָךְ וְהָיָה לְךָ זֶה תָמִיד לְמִבְחַר
שַׁעֲשֻׁעֶיךָ, אֲבָל אָנֹכִי מְאַבֶּדֶת עִתִּי וְכֹחִי גַּם־יַחַד
לִדְבָרִים אֲשֶׁר לָנֶצַח לֹא אַשִּׂיגֵם.</p>

<p>נִלְחֶמֶת אָנֹכִי לְמַעַן אֶעֱבוֹר בְּסִירָתִי הַנִּסְעָרָה אֶת־יַם
מִשְׁאֲלוֹתַי, וַאֲנִי שׁוֹכַחַת כִּי גַם־זֶה לִי רַק כְּלִי צַעֲצֻעִים
לְשַׁעֲשֵׁעַ בָּם אֶת־נַפְשִׁי.</p>

<br />
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/13693">https://benyehuda.org/read/13693</a></div></body></html>