<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[הֲגַם לִכְבּשׁ אֲרִי שָׂדַי וְזִיזָן]</title>
	<meta name="author" content="יהודה הלוי"/>
</head>
<body>

<p>לר' יצחק בן אלשאמי</p>

<br>

<blockquote>
<p>הֲגַם לִכְבּשׁ אֲרִי שָׂדַי וְזִיזָן</p>

<p>וּמִטּוּבָן לְהִתְעַנֵּג וְזִיזָן</p>

<p>וְלִמְשֹׁל מִמְּאוֹרֵי אוֹר בְּשִׁמְשָׁן</p>

<p>וְלִשְׁלוֹט מֵעֲצֵי יַעַר בְּאַרְזָן</p>

<p>כְּמוֹר יִצְחָק אֲשֶׁר כָּבַשׁ וּמָשַׁל</p>

<p>וְשָׁלַט בַּעֲלוּם חָכְמוֹת וְרָזָן</p>

<p>אֲשֶׁר צִמַּח עֲצֵי חָכְמָה בְּמֵי בִין</p>

<p>וְאָכַל טוּב שְׁקֵדָן וֶאֱגוֹזָן</p>

<p>וְהֵבִין עִנְיְנֵי הַתַּעֲלֻמוֹת</p>

<p>וְאֶת סוֹדָן יְפַעְנֵחַ בְּרִמְזָן</p>

<p>וְחֶלֶד מִלְּבַב פֶּתִי הֱסִירוֹ</p>

<p>וְחַדּוּדָיו בְּיוֹם קָהוּ שְׁחָזָן</p>

<p>וּבִסְפָרַד הֲלֹא קַרְחוֹ כְפִתִּים</p>

<p>וּמִי יַעְמֹד לְקָרָתוֹ בְּגוֹזָן</p>

<p>אֱמֹר לַנִּבְּאִים שָרֵי סְפָרַד</p>

<p>תְּנוּ נָא אֶת חֲזוֹן שִׁירִים לְחֹזָן</p>

<p>וְעֶדְרֵי הַחֲרוּז שִׁלְחוּ לְרֹעָן</p>

<p>וְהָשִׁיבוּ גְּדָיֵי שִׁיר לְעִזָּן</p>

<p>וּמֶנְהוּ שַׁאֲלוּ מִטְרֵי תְבוּנוֹת</p>

<p>בְּעֵת מַלְקוֹשׁ וְהוּא עֹשֶׂה חַזִיזָן</p>

<p>קְרָאוּנִי בְּנֵי שִׁירִי לְגִנְזֵי</p>

<p>בְרֹמֵיהֶם וּמַרְכֹּלֶת אֲרֻזָן</p>

<p>כְּאִלּוּ גָזְלוּ מֵרוֹם צְבָאָיו</p>

<p>וּמֵעַל צַוְּארֵי שָׂרוֹת חֲרוּזָן</p>

<p>בְּזִכְרוֹ לָבְשׁוּ מַכְלֻל רְקָמוֹת</p>

<p>וּבִשְׁמוֹ פִּזְּזוּ נֶגְדּוֹ בְּפָזְזָן</p>

<p>וּבִידֵיהֶן בְּרַק חֶרֶב מְנֹצֵץ</p>

<p>בְּרֹאשֵׁי בַּעֲלֵי שִׁיר לַהֲתִיָזן</p>

<p>וְלֹא אָשִׁיר עֲדֵי אֶקַּח רְשׁוּת פֶּן</p>

<p>חֲרָזַי חִיְּבוּ רֹאשִׁי בְּחָפְזָן</p>

<p>וְלָכֵן אִם יְשָׁאֶלְכֶם וְיֹאמַר</p>

<p>לְמִי אֵלֶּה וּמִי גַרְזֶן גְּרָזָן</p>

<p>הֲשִׁיבוּהוּ יְלִיד אָסָף אֲסָפָן</p>

<p>וּמֵאֹבְדֵי עֲדָרֶיךָ גְּזָזָן</p>

<p>יְהוּדָה בֶן-שְׁמוּאֵל נִין שְׁמוּאֵל</p>

<p>חֲמוּשׁ בִּינוֹת חֲגוּר חָכְמוֹת רְמָזָן</p>

<p>וְנוֹדָע אָהֳלוֹ בִּסְפַר סְפָרַד</p>

<p>קְצוֹת אֶרֶץ בְּנֵי שֵׂעִיר וּפִרְזָן</p>

<p>יְכַל לִרְדּוֹת דְּבַשׁ מִיַּעֲרָתָן</p>

<p>פְּרִי לִמְצֹא בְּעַרְמוֹנָן וְלוּזָן</p>

<p>וּבָא עַד מֶחְקְרֵי סוֹדוֹת צְפוּנִים</p>

<p>וְהִכִּיר אֶת נְכֹחָן מִנְּלוֹזָן</p>

<p>רְאֵה אֹבְדֵי עֲדָרֶיךָ וְסֵפֶר</p>

<p>אֲרַגְתִּיו מִנְּיָר עוֹרָן וְגִזָּן</p>

<p>וּמֵאִתִּי נְשָׂא שָׁלוֹם כְּנָהָר</p>

<p>בְּחִיר כָּל כֹּהֲנֵי הַשִׁיר וּמַזָן</p>

<p>רְחַק וּנְתֹן מְשָׁלֶיךָ אֲנִי הֵא</p>

<p>אֲשַסֵּף כָּל מְדַבֵּר בָּם וּבוֹזָן</p>

<p>עֲדֵי תַאְרִיךְ לְךָ חֶבְלֵי חֲרָזִים</p>

<p>וְאֵין לָךְ מַעֲצוֹר לִכְבֹּש עֱזוּזָן.</p>
</blockquote>

<br>  

<p>מנחמו על מות בנו.</p>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/5283">https://benyehuda.org/read/5283</a></div></body></html>