<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>יוֹנֵי גֵאָיוֹת</title>
	<meta name="author" content="יהודה הלוי"/>
</head>
<body>

<blockquote>
<br />
</blockquote>

<blockquote>
<p>יוֹנֵי גֵאָיוֹת / הוֹמוֹת בְּפַחְדָּן,</p>

<p>גָּלָה מַחְמַדָּן / וְנִקְלָה נִכְבַּדָּן.</p>

<p>יִתְרָן וְחֶמְדָּן – / לְיִתְרָן וְחֶמְדָּן,</p>

<p>לְהֶרֶג וְאַבְדָּן / הֻצְּבוּ לְבַדָּן.</p>

<p>זֶה אֶלֶף שָׁנִים / צְנִינִים בְּצִדָּן,</p>

<p>כִּי לְדִינָן אֵין דָּן / וְיִסְפְּרוּ כָל חֶלְדָּן</p>

<p>עִדָּנִין וְעִדָּן / וּפְלַג עִדָּן.</p>

<br />
</blockquote>

<blockquote>
<p>הָחְשְׁכוּ נִשְׁפֵיהֶם / וְדֹעֲכוּ רִשְׁפֵּיהֶם</p>

<p>וְרָפוּ כַנְפֵיהֶם – / וְקַלּוּ רוֹדְפֵיהֶם,</p>

<p>וְנֹעֲרוּ כַפֵּיהֶם / מִכְּבוֹד כַּסְפֵּיהֶם</p>

<p>וּבַאֲשֶׁר אַפְאֵיהֶם / תַּנִּים שׁוֹאֲפֵיהֶם.</p>

<p>עֲרָב לִנְשִׂיאֵיהֶם, / אֱדוֹם לְאַלּוּפֵיהֶם,</p>

<p>וּמֶשֶׁךְ וּפְלֶשֶׁת / נָתְנוּ עַל פִּיהֶם –</p>

<p>וְנִבְדְּלוּ הֵם לְבַדָּן / וְאֵין עוֹזֵר כְּנֶגְדָּן.</p>

<br />
</blockquote>

<blockquote>
<p>וּנְבָיוֹת וְכוּשִׁים / רָדוּ בַחֲמוּשִׁים</p>

<p>וְהִנִּיחוּם רְטוּשִׁים, / בְּכָל פִּנָּה נְטוּשִׁים.</p>

<p>גְּדוֹלֵיהֶם דְּרוּשִׁים / וּבָתֵיהֶם בְּלוּשִׁים</p>

<p>וְנָשִׁים וַאֲנָשִׁים / בְּכָל רֶגַע עֲנוּשִׁים.</p>

<p>וּמֵרֹב הַכְּחָשִׁים / דְּלָקוּם נְחָשִׁים</p>

<p>וְהִנִּיחוּם חֲבוּשִׁים / וּבוּשָׁה מְלֻבָּשִׁים –</p>

<p>נְתוּנָה עַל מַדָּן / כְּמוֹ עוֹרָן וְעִדָּן.</p>

<br />
</blockquote>

<blockquote>
<p>דִּבְרֵי הַיָּמִים / נִפְתְּרוּ לַחֲכָמִים –</p>

<p>וְקִצִּים נַעֲלָמִים / סְתוּמִים וַחֲתוּמִים,</p>

<p>וְאֵין נְבִיאִים וְחוֹזִים / וְאֵין אוּרִים וְתֻמִּים,</p>

<p>וְצֶדֶק עוֹלָמִים / נֶחֱלַף בִּקְסָמִים.</p>

<p>וּבְנוֹת מְלָכִים / שְׁפָחוֹת לָעַמִּים,</p>

<p>פָּרְקוּ הַנְּזָמִים / וְזָרְקוּ הַבְּשָׂמִים –</p>

<p>וְעַבְדָּן יִתְעַדָּן / בְּקִנְמוֹנָן וְנִרְדָּן.</p>

<br />
</blockquote>

<blockquote>
<p>הַעֲבֵר טַבַּעְתָּם / מֵעַל יַד גַּעְתָּם</p>

<p>וּמֵעַל רֹאשׁ קֵדָר – / אֶת פְּאֵר מִגְבַּעְתָּם,</p>

<p>וְאוֹהֲבֵי מַפַּלְתָּם – / הַשְׁקֵם קֻבַּעְתָּם.</p>

<p>וְגַלֵּה קֵץ נֶחְתָּם / וְהָאֵר אוֹר נֶעְתָּם</p>

<p>וְדִגְלְךָ הָרֵם עַל / דִּגְלֵי מִשְׁמַעְתָּם,</p>

<p>וּמַחֲנֵה כֹהֲנֶיךָ / תְּנָה בְּתוֹךְ אַרְבַּעְתָּם –</p>

<p>וְיַצִּיעוּ מַרְבַדָּן / מִבְּאֵר צֶבַע וְעַד דָּן.</p>
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/31920">https://benyehuda.org/read/31920</a></div></body></html>