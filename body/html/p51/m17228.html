<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אִם אֶשְׁכָּחֵךְ יְרוּשָׁלַיִם תִּשְׁכַּח יְמִינִי – הַזָמִיר בַּשֶׁבִי</title>
	<meta name="author" content="שמריהו לוין"/>
</head>
<body>

<p>כי שם שאלונו שובינו דברי שיר, איך נשיר שיר ה' על אדמת נכר</p>

<p>(תהלים קל&quot;ז)</p>

<blockquote>
<br />

<p>– שִׁירָה נָא שִירְךָ / לוֹ נַפְשִׁי צְמֵאָה,</p>

<p>הוּא יְחַיֶּה בְקִרְבִּי / נַפְשִׁי הַנְּכֵאָה.</p>

<p>הֵן אֲבִי הַמְשׁוֹרְרִים / אַתָה הַזָמִיר</p>

<p>שָׁם בְּחֹרֶשׁ מֵצֵל / עַל רֹאשׁ הֶאָמִיר</p>

<p>קוֹלְךָ שָׁמַעְתִּי / וָאֵלֶך תֶּמֶם,</p>

<p>הוּא הֵעִיר נַפְשִׁי / עַד כֹּה נִרְדֶּמֶת,</p>

<p>וּפֹה בִכְלוּבְךָ / לָמָּה נֶאֱלָמְתָּ</p>

<p>לָמָּה לֹא תָשִׁיר / לָמָּה נִרְדָּמְתָּ?</p>

<p>הַאִם אֵין טוֹב לָךְ / עָזְבְךָ קִנֶּךָ?</p>

<p>שָׂא נָא הַפָּעַם,/ שָׂא נָא עֵינֶיךָ:</p>

<p>לָךְ כְּלוּב כַּבָּיִת, / בָּנוּי לְתַלְפִּיוֹת</p>

<p>תַּחְתִּיִם שְׁנִיִם / חֲדָרִים וַעֲלִיּוֹת</p>

<p>גַּם מַחֲסוֹרֶיךָ / בְּעִתָּם נִתָּנִים,</p>

<p>לַחְמֶךָ מֵימֶיךָ / הֲלֹא הֵם נֶאֱמָנִים!</p>

<p>הָסֵר נָא אֵיפֹה / מִלִּבְּךָ דְאָגָה,</p>

<p>בְּכַעַס וָעֶצֶב / אַל תִּתְמוֹגָגָה!&#8230;</p>

<br />

<p>–קִנִּי נָטַשְׁתִּי / שֶׁבִי הָלכְתִּי,</p>

<p>מֵאָז נֶאֱלַמְתִּי / לָשִיר שָׁכַחְתִּי;</p>

<p>גַּם נֶגֶד קִנִּי / מַה הוּא כְּלוּב קוֹנִי</p>

<p>שָׁם חָפְשִׁי – פֹּה / אָסוּר הִנֵּנִי!</p>

<p>שַׁדְמוֹת הָעֵדֶן / הֵם בָּר עָטָפוּ</p>

<p>אָז אַחֲרֵי רוֹאִי / כָּלִיל חָלָפוּ.</p>

<p>מַעיָן וָפֶלֶג, / הָרִים וַעֲמָקִים,</p>

<p>תְּכֵלֶת שָׁמַיִם / וְטֹהַר הַשְּׁחָקִים –</p>

<p>כִּי אֶזְכָּרָה אֵלֶּה / בְּצִירַי אֶתְהַפֵכָה</p>

<p>רוּחִי סוֹעָרֶת, / נַפְשִׁי מִשְׁתַּפֵּכָה&#8230;</p>

<p>שָׁמָה גַם אָבִי / וְאִמִּי הַזְקֵנָה,</p>

<p>שָׁם גַּם אֲהוּבָתִי / מְנַהֶמֶת כַּיוֹנָה&#8230;</p>

<p>בְּאַחַת אֲנַחֶמְכֶם / חַיֵי נִשְׁמָתִי;</p>

<p>כִּי כָל יְמֵי חַיֵי / עַד בּוֹא גְאוּלָתִי:</p>

<p>פֹּה בַּמִּסְתָּרִים / אֵבֶל אָעִירָה,</p>

<p>וְכַאֲשֶׁר שׁוֹרַרְתִּי / עוֹד לֹא אָשִׁירָה</p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/17228">https://benyehuda.org/read/17228</a></div></body></html>