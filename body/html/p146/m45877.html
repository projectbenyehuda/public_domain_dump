<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אַשְׁרֵי נֶפֶשׁ</title>
	<meta name="author" content="שלום שבזי"/>
</head>
<body>

<p>חתימה: אלשבזי</p>

<blockquote>
<br />
</blockquote>

<blockquote>
<p>אַשְׁרֵי נֶפֶשׁ מְחַכָּה / וְתָעִיר גּוּף דָּל נִרְדָּם</p>

<p>לְזֶרַע יַעֲקֹב מְזַכָּה / וְשַׁעֲרֵי תְשׁוּבָה לְנֶגְדָּם</p>

<p>וּבַת נָדִיב הַמַּלְכָּה / מַצְלַחַת יְמֵי חֶלְדָּם</p>

<p>לְוִדּוּי דְּבָרִים</p>

<p>יְחַוּוּן יְשָׁרִים</p>

<p>בְּפִתְחֵי שְׁעָרִים</p>

<p>מַגִּידִים אֶת סוֹדָם</p>

<p>הַזְכִּירֵנִי</p>

<p>לְשִׁיר הֶגְיוֹנִי</p>

<p>שׁוֹכֵן מְעוֹנִי</p>

<p>כִּי אֲנִי בָשָׂר וָדָם</p>

<p>תָּשֵׁב אֱנוֹשׁ עַד דַּכָּא / וְתֹאמַר שׁוּבוּ בְנֵי אָדָם:</p>

<br />
</blockquote>

<blockquote>
<p>אָדָם לְנֶפֶשׁ קָרָא / מֶלֶךְ נוֹרָא מִכָּל שָׂר</p>

<p>וְגוּף מִיּוֹם אֲשֶׁר בָּרָא / קְרָאוֹ בְתוֹרָתוֹ בָשָׂר</p>

<p>וְשֵׂכֶל אֱנוּשִׁי בוֹ שָׂרָה / וְדַעַת וְדִבּוּר לֹא יֶחְסָר</p>

<p>יְדִידִי מַהֶר</p>

<p>וְעַיֵּן זוֹהַר</p>

<p>בְּחֵן וּבְטוֹהַר</p>

<p>בְּפִסּוּק מָלֵא לֹא יֶחְסָר</p>

<p>וְתִמְצָא טַעַם</p>

<p>בְּטוֹב וּבְנוֹעַם</p>

<p>כְּפַעַם בְּפַעַם</p>

<p>בְּפִסּוּק עַל בְּשַׂר אָדָם שָׂר</p>

<p>וְאַשְׁרֵי נְכוֹנֵי דַעַת / לֵידַע סוֹד תַּלְמוּדָם:</p>

<br />
</blockquote>

<blockquote>
<p>לֵידַע תְּחִלָּה בְנַפְשׁוֹ / כִּי הוּא מִמְּקוֹר חַיִּים</p>

<p>וְאִם הֶחְטִיאָה לְעָנְשׁוֹ / בְּהַבְלֵי דָת אֱמוֹרִיִּים</p>

<p>בְיִסּוּרִין יַכְתִּישׁוֹ / וְיִגְלֶה לְיַמִּים וְאִיִּים</p>

<p>וְאִם שָׁב לַחְזוֹר</p>

<p>אַחַר מָזוֹר</p>

<p>שִׂכְלוֹ עוֹזֵר</p>

<p>בִּהְיוֹת מַעֲשָׂיו רְצוּיִים</p>

<p>שְׁבָטַי הִכּוֹנוּ</p>

<p>וְאַל תִּתְמַסְכֵּנוּ</p>

<p>וְלָבֶטַח תִּשְׁכּוֹנוּ</p>

<p>וְאַתֶּם תִּהְיוּ נְקִיִּים</p>

<p>וְעוֹזְבֵי יְוֹיָ יִכְלוּ כִּי קָרוֹב יוֹם אֵידָם:</p>

<br />
</blockquote>

<blockquote>
<p>שֵׁם טוֹב לַצַּדִּיקִים / עוֹשֵׂי רְצוֹן קוֹנֵיהֶם</p>

<p>מִכָּל עָווֹן מְנֻקִּים / וּשְׁכִינַת אֵל עֲלֵיהֶם</p>

<p>לוֹמְדֵי מִצְווֹת וְחֻקִּים / שֵׂכֶל טוֹב לְכָל עוֹשֵׂיהֶם</p>

<p>וְגוֹמְלִים חֲסָדִים</p>

<p>לַעֲנִיִּים מְרוּדִים</p>

<p>מַקְדִּישִׁים וּמְיַחֲדִים</p>

<p>לַיוֹיָ אֱלֹהֵיהֵֶם</p>

<p>וַאֲנִי בְתוֹכָם</p>

<p>עֲפַר רַגְלֵי חָכָם</p>

<p>עָנָו הַמַּדְרִיכָם</p>

<p>יְהֶא חֶלְקִי עִמָּהֶם</p>

<p>וְהַמַּשְׂכִּילִים יַזְהִירוּ / וּשְׂמֹאל מַבְאִישׁ לֹא יְנִידֵם:</p>

<br />
</blockquote>

<blockquote>
<p>בִּינוּ זֹאת כָּל הָעַמִּים / כִּי אֲנִי לְצוּרִי בָחַרְתִּי</p>

<p>גּוֹאֲלִי מִכָּל הַקָּמִים / חַשְׁתִּי וְלֹא הִתְמַהְמָתִי</p>

<p>הֶעֱבִירַנִי בְתוֹךְ יַמִּים / וּמִיַד אוֹיֵב נִמְלַטְתִּי</p>

<p>וּמִי יְפַתֵּנִי</p>

<p>אוֹ יְסִיתֵנִי</p>

<p>לְהַבְאִישֵׁנִי</p>

<p>בְּדָתוֹ אֲשֶׁר בּוֹ מָאַסְתִּי</p>

<p>וְהֵיךְ דָּת מֹשֶׁה</p>

<p>אֲדוֹנִי אֶנְשֶׁה</p>

<p>וְהוּא שֶׁהֻרְשָׁה</p>

<p>בְּסִינַי וַאֲנִי שָׁמַעְתִּי</p>

<p>תּוֹרָה בְּקוֹלוֹת וּבְרָקִים / וְכָל מְלָכִים רָפוּ יָדָם:</p>

<br />
</blockquote>

<blockquote>
<p>זְדוֹנִי יִמְחוֹל וְשִׁגְיוֹנִי / צוּרִי אֲשֶׁר לוֹ חָטָאתִי</p>

<p>בְּמַעֲשֵׂה יָדַי וּלְשׁוֹנִי / נְבָלָה וְשֶׁקֶר טָפַלְתִּי</p>

<p>וְאָבַד כַּסְפִּי וְכָל הוֹנִי / וּבָנַי וּבֵיתִי עָזַבְתִּי</p>

<p>וּבְדֶרֶךְ נֵס</p>

<p>אֲנִי מִתְפַּרְנֵס</p>

<p>וּפֶרֶא אוֹנֵס</p>

<p>מִגְּזֵרוֹתָיו בָּרַחְתִּי</p>

<p>מַחֲזִיק בְּשֶׁקֶר</p>

<p>וְזִלְזַל יוֹקֶר</p>

<p>לְהוֹנִי הֶפְקֵר</p>

<p>וּבְמַלְכוּתוֹ נִכְלַמְתִּי</p>

<p>אַךְ בַּיוֹיָ בָּטַחְתִּי / יִגְעַר בְּאוֹיְבַי וְיַפְרִידָם:</p>

<br />
</blockquote>

<blockquote>
<p>יְצַוֶּה חַסְדּוֹ רָם וְנִשָּׂא / בִּזְכוּת עֲנִיִּים נִפְרָדִים</p>

<p>וִירַחֵם עָם הַמְנֻסָּה / יָקִים דְּבַר חוֹזִים וְצוֹפִים</p>

<p>וּבְצִלּוֹ תָלִין הֲדַסָּה / תְּקַבֵּץ פְּזוּרִים נִכְסָפִים</p>

<p>נוֹרָא עֲלִילָה</p>

<p>יְמַהֵר מְחִילָה</p>

<p>לַאֲיֻמָּה אֲצִילָה</p>

<p>נוֹצֵר חֶסֶד לַאֲלָפִים</p>

<p>וְיָחִישׁ מְשִׁיחוֹ</p>

<p>כְּצִיץ יַזְרִיחוֹ</p>

<p>וּלְבֵית מְנוּחוֹ</p>

<p>נַעֲלֶה כִשְׂרָפִים</p>

<p>יְקַבֵּץ פְּזוּרֵי עַמּוֹ / אֶל בֵּית וַעֲדָם:</p>
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/45877">https://benyehuda.org/read/45877</a></div></body></html>