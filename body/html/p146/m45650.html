<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>בְּמִנְחַת יוֹם כִּפּוּר</title>
	<meta name="author" content="שלום שבזי"/>
</head>
<body>

<p>חתימה: בן יוסף שבזי</p>

<blockquote>
<br />
</blockquote>

<blockquote>
<p>בְּמִנְחַת יוֹם כִּפּוּר / הַסְּמוּכָה לַנְּעִילָה</p>

<p>רוּחִי וְנִשְׁמָתִי / בְּעֵת רָצוֹן תַּקְבִּילָה</p>

<p>הַדְרַת כְּבוֹד מַלְכִּי / אֵל נוֹרָא עֲלִילָה</p>

<p>מְקַבֵּל הַשָּׁבִים / בְּרַחֲמִים וּמְחִילָה</p>

<p>הַשְׁמִיעוּ בְּצִיּוֹן / שִׂמְחָה וְגִילָה:</p>

<br />
</blockquote>

<blockquote>
<p>נִתְכַפֵּר יוֹם זֶה / עֲווֹן חֶבְרַת קְדוֹשִׁים</p>

<p>בְּמִנְחַת זִכָּרוֹן / סָר מַיִם עֲנוּשִׁים</p>

<p>הַשְׁמִיעוּ מְחִילָה / בְּרֹאשׁ מַעֲלוֹת שְׁלוֹשִׁים</p>

<p>הָבִינוּ זְקֵנִים / בַּחוּרִים וִישִׁישִׁים</p>

<p>וְכָל הַנִּגָּשִׁים / אֲשֶׁר לָאֵל סְגֻלָּה:</p>

<br />
</blockquote>

<blockquote>
<p>יְחִי לְבַָבְכֶם לָעַד / כָּל אַנְשֵׁי אֱמוּנָה</p>

<p>כִּי תִזְכּוּ כֻּלְּכֶם / לְטוֹבָה הַצְּפוּנָה</p>

<p>יַחַד בְּצֵל שַׁדַּי / יְהֶא לְנַפְשְׁכֶם מְלוּנָה</p>

<p>וְלִשְׂרִידֵי הַדָּת / יְדִידִים שַׁאֲלוּ נָא</p>

<p>תִּרְצֶה עָלֵינוּ / זְכוּת שַׁבָּת וּמִילָה:</p>

<br />
</blockquote>

<blockquote>
<p>וּזְכוּת אֲבוֹתֵינוּ / וְתוֹרָה הַתְּמִימָה</p>

<p>הִיא תַעֲמוֹד לָנוּ / וְדֶרֶךְ תָּשִׂימָה</p>

<p>לִתְשׁוּבָתֵנוּ / בְּרָצוֹן תַּקְדִּימָה</p>

<p>תְּרַפֵּא לֵב נִדְכָּא / וְכוֹחוֹ תַּעֲצִימָה</p>

<p>וְדִגְלִי תָּרִימָה / וְאוֹיְבִים תַּשְׁפִּילָה:</p>

<br />
</blockquote>

<blockquote>
<p>סְלַח בְּמִנְחַת כִּפּוּר, / צוּרִי, לְעַמֶּךָ</p>

<p>וְכָתְבֵנוּ לְחַיִּים / וְשָׁלוֹם בְּסִפְרֶךָ</p>

<p>וְרַפֵּא הַלְבָבוֹת / בְּחֶסֶד יְמִינֶךָ</p>

<p>וְיִכְבְּשׁוּ רַחֲמֶיךָ / בְּיוֹם זֶה כַּעֲסֶךָ</p>

<p>רַחֵם שׁוֹבָבִים / דּוֹפְקֵי דְלָתֶיךָ</p>

<p>הֲמוֹנֵי שְׁבָטֶיךָ / כְּקֶדֶם תַּסְגִּילָה:</p>

<br />
</blockquote>

<blockquote>
<p>פּוֹדֶה וּמְרַחֵם / עֲנִיִּים וִיתוֹמִים</p>

<p>יְקַבֵּץ עַם קְדוֹשָׁיו / מִבֵּין הָעַמִּים</p>

<p>כָּל זֶרַע יַעֲקֹב / שֶׁנִּקְרְאוּ שְׁלוֹמִים</p>

<p>בְּרָצוֹן יְנַהֲגֵנוּ / בְּחֶסֶד וּבְרַחֲמִים</p>

<p>טְהוֹרִים מִכָּל חֵטְא / וְעָווֹן וַאֲשָׁמִים</p>

<p>וְיָחִישׁ מְשִׁיחֵנוּ / יְמַהֵר לְהַצִּילָה:</p>

<br />
</blockquote>

<blockquote>
<p>שׁוּלַמִּית יוֹם זֶה / שְׁבָטִים הָשִׁיבִי</p>

<p>וְהַמְצִיאִי כוֹפֶר / וּמִנְחָה הַקְרִיבִי</p>

<p>לְכָל עָנִי וְאֶבְיוֹן / בְּמָזוֹן הֵטִיבִי</p>

<p>וּבְיוֹם בּוֹא גְּאוּלִים / אָהֳלֵךְ הַרְחִיבִי</p>

<p>וְלִשְׂרִידֵי חָכְמָה / גְּבֶרֶת הַשְׂגִּיבִי</p>

<p>וְרוֹחַ אֱלֹהִים בִּי / לְשִׂכְלִי תַאֲצִילָה:</p>

<br />
</blockquote>

<blockquote>
<p>בּוֹאִי עֵת רָצוֹן / בִּתְפִלַּת מִנְחָה</p>

<p>יוֹם כִּפּוּר עֲווֹנִי / טוֹב מִכָּל שִׂמְחָה</p>

<p>כִּי נִדְחָף סְמָאֵל / מִשְּׂמֹאלִי נִדְחָה</p>

<p>וְסָר מֶנִּי עָווֹן / אֲשֶׁר הָיָה טִרְחָה</p>

<p>דַּלְתֵי הַתְּשׁוּבָה / יְדִיד נַפְשִׁי פְּתָחָה</p>

<p>וּבִשְׁנֵי גּוֹרָלוֹת / אַהֲרֹן יַגְרִילָה:</p>

<br />
</blockquote>

<blockquote>
<p>זֶה הַיּוֹם מְכַפֵּר / לַשָּׁבִים עַצְמוֹ</p>

<p>בַּיּוֹם הַזֶּה כָּל בָּא / יִקָּרֵא בִּשְׁמוֹ</p>

<p>וִיצַוֶּה חַסְדּוֹ / בּוֹרֵא עוֹלָמוֹ</p>

<p>לְעָם נִקְרָא בְּכוֹרוֹ / אֲשֶׁר יָצַר בְּצַלְמוֹ</p>

<p>הֵם חֶבְרַת יְדִידָיו / פְּאֵר נֶטַע כַּרְמוֹ</p>

<p>וְנִקְרָאִים עַמּוֹ / אֲשֶׁר לְשֵׁם וְלִתְהִלָּה:</p>

<br />
</blockquote>

<blockquote>
<p>יְשׁוּרוּן הִתְיַשֵּׁר / סָרוּ כָּל עֲווֹנוֹת</p>

<p>בְּמִנְחַת יוֹם כִּפּוּר / הַבִּיעַ רְנָנוֹת</p>

<p>בְּךָ בָּחַר יְוֹיָ / מִשִּׁבְעִים לְשׁוֹנוֹת</p>

<p>וְלָכֶם עוֹרְרוּ זְכוּת / בְּאַרְבַּע הַמַּחֲנוֹת</p>

<p>וּבְצֵל אֵל שַׁדַּי / נַפְשׁוֹתֵיכֶם מִתְלוֹנְנוֹת</p>

<p>וּבַבֹּקֶר יַחַד / שִׁיר וּשְׁבָח נוֹתְנוֹת</p>

<p>וּבַגּוּפוֹת שׁוֹכְנוֹת / וְחוֹזְרוֹת בְּיוֹם חֲלִילָה:</p>
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/45650">https://benyehuda.org/read/45650</a></div></body></html>