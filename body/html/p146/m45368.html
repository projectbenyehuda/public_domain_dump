<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>בּוֹאִי שְׁנַת רָצוֹן</title>
	<meta name="author" content="שלום שבזי"/>
</head>
<body>

<p>חתימה: שלם בן יושׂף</p>

<blockquote>
<br />
</blockquote>

<blockquote>
<p>בּוֹאִי שְׁנַת רָצוֹן בּוֹאִי בְּמַזָּל טוֹב</p>

<p>שִׁפְעֵךְ יְהֶא נָעִים עַל כָּל בְּנֵי יַעְקֹב:</p>

<br />
</blockquote>

<blockquote>
<p>שֶׁפַע מְקוֹר חַיִּים מִן הַמְּעוֹן יַזִּיל</p>

<p>לִכְלַל עֲדַת הָאֵל בָּאַהֲבָה יַקְבִּיל</p>

<p>חָכְמָה וְתוּשִׁיָּה לָאוֹהֲבִים יַנְחִיל</p>

<p>מִשַּׁעֲרֵי שָׁלוֹם חֶסֶד וְחֵן סוֹבֵב:</p>

<br />
</blockquote>

<blockquote>
<p>לִבְשִׁי סְגֻלַּת אֵל שָׁלוֹם וְגַם צֶדֶק</p>

<p>קוּמִי חֲצוֹת לַיְלָה גַּם חַזְּקִי בֶדֶק</p>

<p>מִמַּעְיְנֵי יֶשַׁע עַל לֶחֱיֵךְ הוּרַק</p>

<p>חַלִּי פְנֵי צוּרֵךְ שִׁירִי בְקוֹל עָרֵב:</p>

<br />
</blockquote>

<blockquote>
<p>מַה טּוֹב יְפֵה דוֹדֵךְ יוֹם יִשְׁפְּעָה הוֹדוֹ</p>

<p>אָז תִּשְׂמְחִי לִרְאוֹת כָּל נִפְלְאוֹת סוֹדוֹ</p>

<p>יִשְׂמַח בְּבַת נָדִיב מִכָּל בְּנֵי חֶלְדּוֹ</p>

<p>נָאֶה וּבַת מֶלֶךְ עַל מִשְׁפְּטוֹ יֵשֵׁב:</p>

<br />
</blockquote>

<blockquote>
<p>בֵּין הַהֲדַסִּים שָׁם הוֹלֵךְ הֲדַר פָּנָיו</p>

<p>מַבְהִיר פְּנֵי שַׁחַק זִיוֹו בְּמִשְׁכָּנָיו</p>

<p>מַבִּיט וּמַשְׁגִּיחַ עַל מַעֲשֵׂה בָנָיו</p>

<p>עוֹשֵׂי דְבָרוֹ הֵם מִשְׁפָּט אֲשֶׁר אָהַב:</p>

<br />
</blockquote>

<blockquote>
<p>נוֹתֵן לְכָל בָּשָׂר לֶחֶם וְסִפּוּקִים</p>

<p>בּוֹ סוֹמְכִים כֻּלָּם יַחַד וְנִדְבָּקִים</p>

<p>וּבְמוֹשְׁבוֹתֵיהֶם נִפְנִים וְנֶחְלָקִים</p>

<p>נוֹתֵן לְכָל בִּרְיָה חֶפְצוֹ אֲשֶׁר תָּאֵב:</p>

<br />
</blockquote>

<blockquote>
<p>יָהּ מִמְּעוֹן קָדְשָׁךְ תִּרְצֶה וְתוֹפִיעַ</p>

<p>תִּשְׁמַע לְשַׁוְעֵנוּ תָּחִישׁ וְתוֹשִׁיעַ</p>

<p>[…יעַ]</p>

<p>מָעוֹז תְּהֶא לַדָּל רוֹפֵא לְכָל כּוֹאֵב:</p>

<br />
</blockquote>

<blockquote>
<p>וּזְכוֹר זְכוּת אַבְרָם וּבְנוֹ אֲשֶׁר נֶעְקָד</p>

<p>וּזְכוֹר גְּבִיר הַתָּם יַעְקֹב אֲשֶׁר נֶחְמָד</p>
</blockquote>

<blockquote>
<p>[…ד]</p>
</blockquote>

<blockquote>
<p>וּזְכוּת יְפֵה עַיִן מִמִּשְׁפְּחוֹת כָּלֵב:</p>

<br />
</blockquote>

<blockquote>
<p>שִׂים חֵן וְרֹב שָׁלוֹם לִכְלַל עֲדָתֶךָ</p>

<p>זָכְרָה זְכוּת מֹשֶׁה וְאַהְרֹן נְבִיאֶיךָ</p>

<p>וּזְכוֹר זְכוּת שִׁבְעִים זִקְנֵי בְחִירֶיךָ</p>

<p>קַבֵּץ פְּזוּרֵינוּ וּסְלַח לְחֵטְא וּלְחוֹב:</p>

<br />
</blockquote>

<blockquote>
<p>פּוֹדֶה פְּדוּת מַהֵר וּבְנֵה לְצִיּוֹנָה</p>

<p>נִשְׁמַע מְבַשֵּׂר טוֹב נִתְעוֹרְרָה שִׁינָה</p>

<p>קַבֵּץ עֲדַת קֹדֶשׁ דַּלָּה וְאֶבְיוֹנָה</p>

<p>וּבְנֵה בְחַסְדֶּךָ מִקְדָּשׁ אֲשֶׁר חָרֵב:</p>

<br />
</blockquote>

<blockquote>
<p>אֶחְתּוֹם לְשִׁירִי זֶה בִּשְׁבָח לְאֵל קוֹנִי</p>

<p>צוּרִי רְצֵה שִׂיחִי וּשְׁמַע לְתַחְנוּנִי</p>

<p>בֵּין מִקְהֲלוֹתֶיךָ חֶסֶד מְשָׁכֵנִי</p>

<p>תִּזְכּוֹר וְלֹא תִּטּוֹשׁ עַבְדָּךְ וְלֹא תַעְזוֹב:</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/45368">https://benyehuda.org/read/45368</a></div></body></html>