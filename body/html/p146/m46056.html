<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>שְׁטוֹף עֶבְרָה</title>
	<meta name="author" content="שלום שבזי"/>
</head>
<body>

<p>חתימה: שלם יוסף</p>

<blockquote>
<br />
</blockquote>

<blockquote>
<p>שְׁטוֹף עֶבְרָה / לְמוֹד מִשְׂרָה / בְּתוֹךְ קָהָל מִתְעַנִּים</p>

<p>אֱהוֹב חָכְמָה / וְאִם תִּצְמָא / שְׁתֵה מִמַּעְיַן גַּנִּים</p>

<p>קְרָא מִקְרָא / וְדַע סִבְרָה / קְטוֹף וֶרֶד וְשׁוֹשַׁנִּים</p>

<p>וּבַת גַּלִּים / לְךָ תַשְׁלִים / מְקוֹם יוֹשֶׁר וּמַעְדַנִּים</p>

<p>וְשִׁיר תַּעְרוֹךְ / וּתְבָרֵךְ / לְאֵל רָם עַל אוֹפַנִּים</p>

<p>בָּרוּךְ יְוֹיָ אֱלֹהִים / אֱלֹהֵי יִשְׂרָאֵל:</p>

<br />
</blockquote>

<blockquote>
<p>לְעַד כַּמָּה / בְּנֵי מִרְמָה / לְהָמִיר דָּת יְסִיתוּנִי</p>

<p>וְאֵיךְ אֶטְמָא / בְּאִישׁ עָרְמָה / וְיוֹם הַדִּין יְקִימוּנִי</p>

<p>לְאֵל נֶאְמָן / אֲנִי נִזְמָן / וּמַלְאֲכָיו יְלַוּוּנִי</p>

<p>וְתוֹרָתוֹ / וְסוֹד דָּתוֹ / דְּבַר חָכְמָה יְסִיחוּנִי</p>

<p>מְעַט מִזְעָר / וְאֶתְנוֹעָר / וְרַעְיוֹנַי יְלִיצוּנִי</p>

<p>בְּנֵי אַשְׁמָה / לְכֻלָּמָה / לְרָעָתִי תְּפַתּוּנִי</p>
</blockquote>

<blockquote>
<p>וְצוּר קוֹנִי / קְרָאָנִי / בְּנִי בְּכוֹרִי יִשְׂרָאֵל:</p>

<br />
</blockquote>

<blockquote>
<p>מְנוּחָתִי / בְּשִׂמְחָתִי / בְּיוֹם שַׁבָּת בְּלִי עֵרֶךְ</p>

<p>וְהֵיךְ אָסוּר / לְדָת אִסּוּר / וְצוּרִי עֶזְרִי בְּכָל צוֹרֶךְ</p>

<p>שְׂכָרִי טוֹב / כְּעֵץ רָטוֹב / וְיָמַי יוֹסִיפוּן אוֹרֶךְ</p>

<p>סְפוּק צָרְכִּי / בְּיַד מַלְכִּי / שְׁמוֹ יִגְדַּל וְיִתְבָּרַךְ</p>

<p>יְחָנֵּנִי / וְיַנְחֵנִי / וְאֶזְכֶּה לַחֲזוֹת חַדְרַךְ</p>
</blockquote>

<blockquote>
<p>וְכָל פַּעַם / בְּטוּב טַעַם / יְבָרֵךְ אֶת יִשְׂרָאֵל:</p>

<br />
</blockquote>

<blockquote>
<p>יְחַיֵּינוּ / וְיַרְאֵנוּ / בְּיוֹם יָשׁוּב לְהֵיכָלוֹ</p>

<p>וְאָז נִשְׂמַח / בְּבוֹא צֶמַח / וְנִתְבָּרֵךְ בִּגְלָלוֹ</p>

<p>וּבֵית מִקְדָּשׁ / יִתְחַדָּשׁ / וְנִשְׁמַע שִׁיר מַהֲלָלוֹ</p>

<p>וְקָרְבָּנוֹת / מוּכָנוֹת / וְנִרְאֶה מִגְדְּלוֹת שִׁילֹה</p>
</blockquote>

<blockquote>
<p>בְּכָל מוֹעֵד / נִתְוַעֵד / אָז יָשִׁיר יִשְׂרָאֵל:</p>

<br />
</blockquote>

<blockquote>
<p>וּמַה נָּעִים / בְּבוֹא רוֹעִים / וּנְסִיכִים בְּתוֹכֵנוּ</p>

<p>וְסַנְהֶדְּרִין / וּפַלְהֶדְרִין / סְגֻלַּת מַחֲמַדֵּינוּ</p>

<p>וְהַמְחַכֶּה / לְטוֹב יִזְכֶּה / בְּיוֹם יָבוֹא מְשִׁיחֵנוּ</p>

<p>וְאַל יִתְמַהּ / בְּהִתְמַהְמַהּ / יְלוּד דָּוִד אֲדוֹנֵנוּ</p>
</blockquote>

<blockquote>
<p>נְחַכֶּה לוֹ / וְנַקְבִּילוֹ / כָּל זֶרַע יִשְׂרָאֵל:</p>

<br />
</blockquote>

<blockquote>
<p>שְׂרִיד אַהְבָה / בְּרוֹב חִבָּה / לְמוֹד תּוֹרָה עִם דִּרְשָׁה</p>

<p>עֲלֵה הַגָּן / עֲזוֹב נִרְגָּן / אֲשֶׁר עֻלּוֹ מְאֹד קָשָׁה</p>

<p>שְׁמַע הוּגְדֵס / בְּתוֹךְ פַּרְדֵּס / יְנַגֵּן שִׁיר בְּהַדְגָשָׁה</p>

<p>בְּתוךְ דּוּכָן / וְאוֹר מוּכָן / נַפְשׁוֹ שָׁם מְקֻדָּשָׁה</p>

<p>וְהֵיכָלוֹת / סְגַלְגַּלּוֹת / וְחוּט חֶרֶב מְלֻטָּשָׁה</p>
</blockquote>

<blockquote>
<p>וּלְשָׁכוֹת / מְסֻכָּכוֹת / שָׁם נַפְשׁוֹת יִשְׂרָאֵל:</p>

<br />
</blockquote>

<blockquote>
<p>פְּדָעֵנִי / וְהַמְשֵׁנִי / אֱלֹהַי מֵאִוַּלְתִּי</p>

<p>הָשֵׁב נַפְשִׁי / אֶל שָׁרְשִׁי / אַצְלִיחַ בְּיוֹם לֶכְתִּי</p>

<p>וְשִׂים חֶלְקִי / מְקוֹם חָשְׁקִי / כִּי בִשְׁמָךְ בָּטַחְתִּי</p>

<p>וְהוּבֵאתִי / בְּחֵיק דָּתִי / לְהַבְלֵי גּוּף מָאַסְתִּי</p>
</blockquote>

<blockquote>
<p>מִבְּרֵאשִׁית / חֵן תָּשִׁית / לְעֵינֵי כָל יִשְׂרָאֵל:</p>

<br />
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/46056">https://benyehuda.org/read/46056</a></div></body></html>