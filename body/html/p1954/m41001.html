<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[אדון הארץ יושב הכרובים]</title>
	<meta name="author" content="שם טוב גאגין [2024]"/>
</head>
<body>

<h2 id="קינהליובלשניםמפטירתהשרמשהמונטיפיוריזל">&#8220;קינה&#8221; ליובל שנים מפטירת השר משה מונטיפיורי ז&quot;ל</h2>

<blockquote>
<br />
</blockquote>

<p>לזכרון יובל שנים מפטירת</p>

<p>השר <strong>משה מונטיפיורי</strong> ז&quot;ל</p>

<p>אב תרמ&#8220;ה–תרצ&#8221;ה</p>

<blockquote>
<br />
</blockquote>

<blockquote>
<p>אֲדוֹן הָאָֽרֶץ יוֹשֵׁב הַכְּרוּבִים.</p>

<p>הַמְּכַסֶּה שָׁמַיִם בֶּעָבִים.</p>

<p>זֶה יוֹבֵל שָׁנִים יָרֵֽחַ וָשֶֽׁמֶשׁ קָדָֽרוּ.</p>

<p>וְעַצְמוֹת עַמְךָ כְּמוֹקֵד נִחָֽרוּ.</p>

<p>שַׂר וְגָדוֹל נָפַל בְּיִשְׂרָאֵל.</p>

<p>רֹאשׁ גֻּלַּת אֲרִיאֵל.</p>

<p>הָעוֹלָם רָעַשׁ וְהָמָה.</p>

<p>נֶהֶרְסָה וְנָֽפְלָה הַחוֹמָה.</p>

<p>בָּנֶיךָ בְּכָל הַגּוֹלָה.</p>

<p>בָּכוּ וּמָתְנֵיהֶם חַלְחָלָה.</p>

<p>עֵינֵי סְפָרָד וְאַשְׁכְּנַז כָּֽהוּ.</p>

<p>ואוֹרֵיהֶם לֹא נָגָֽהוּ.</p>

<p>הֵילִֽילוּ עֲדָתְךָ הַנֶּֽאֱמָנָה.</p>

<p>אֲשֶׁר הָֽיְתָה כְּאַלְמָנָה.</p>

<p>נִכְפַּל הַחָרְבָּן בְּחֹֽדֶשׁ אָב.</p>

<p>יְתוֹמִים הָיִֽינוּ וְאֵין אָב.</p>

<p>צָעֲקוּ בְּמַר וְאֵין עוֹנִים.</p>

<p>הָעֲנִיִּים וְהַדַּלִּים וְהָאֶבְיוֹנִים.</p>

<p>נִסְתְּמוּ וְנִסְגְּרוּ מַעְיְנֵיהֶם.</p>

<p>וְאָֽבְדָה אוֹר עֵינֵיהֶם.</p>

<p>אַחֲרָיו לֹא קָם עוֹמֵד בַּפְּרָצוֹת.</p>

<p>אֲשֶׁר יוֹדֵֽעַ לַעֲתוֹר וּלְרַצּוֹת.</p>

<p>אֲהָהּ! אֵיךְ נֶאֱסַף אַבִּיר הָרוֹעִים.</p>

<p>וַעֲדָרֶֽיךָ הוֹלְכִים וּבַמִּדְבָּר תּוֹעִים.</p>

<p>אַיֵּה עַבְדְּךָ מֹשֶׁה הַנֶּאֱמָן.</p>

<p>אֲשֶׁר רָעָה עַמְּךָ הָאַלְמָן.</p>

<p>אִֽיהוּ נִֽיהוּ</p>

<br />
</blockquote>

<blockquote>
<p>הַשַּׂר <strong>מֹשֶׁה</strong> בֶּן יוֹסֵף אֵלִיָּאוּ <strong>מוֹנְטִיפְיוֹרִי</strong></p>

<p>אַתָּה יְיָ יָדַעְתָּ מַעֲשָׂיו וְצִדְקֹתָיו.</p>

<p>מַתְּנוֹתָיו תְּרוּמוֹתָיו וּמַעְשְׂרוֹתָיו.</p>

<p>בָּנָה בַֽיִת לְשִׁמְךָ הַנּוֹרָא.</p>

<p>בְּאַבְנֵי שִׁישָׁא וּמַרְמִירָא.</p>

<p>לִשְׁפֹּוךְ שִֽׂיחַ בְּרֽוּחַ נִשְׁבָּרָה.</p>

<p>לְמַעַן תּוֹרָתְךָ יָסַד בֵּית אוּלְפָנָא.</p>

<p>לַחֲכָמִים בַּעֲלֵי תְבוּנָה.</p>

<p>זֶה שִׁבְעִים שָׁנָה.</p>

<p>אַב הַסְּלִיחוֹת וְהָרַחֲמִים.</p>

<p>לִפְנֵי כִסְאֲךָ אָֽנוּ קָמִים.</p>

<p>וּבְשִׁמְךָ אֲנַֽחְנוּ בְּטוּחִים.</p>

<p>כִּי מַעֲשָׂיו יַעֲלוּ לְרֵֽיחַ נִיחוֹחִים.</p>

<p>הִרְבֵּֽיתָ שְׂכַר פְּעֻלָּתוֹ.</p>

<p>וְצָרַֽרְתָּ בִצְרוֹר הַחַיִּים נִשְׁמָתוֹ.</p>

<p>יִשְׂמַח מֹשֶׁה בְּמַתְּנַת חֶלְקוֹ.</p>

<p>וּבוֹ חָפַצְֽתָּ לְמַעַן צִדְקוֹ.</p>

<p>בְּגַן עֲדָנְךָ תְּסוֹכְכֵֽהוּ.</p>

<p>וְעַל יְדֵי מַלְאָכֶֽיךָ תְּקָרְבֵֽהוּ.</p>

<p>וּבִמְקוֹם מְנוּחָה תַּרְגִֽיעֵהוּ.</p>

<p>אָמֵן כֵּן יְהִי רָצוֹן.</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/41001">https://benyehuda.org/read/41001</a></div></body></html>