<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>שִׁיר תְּהִלָּה</title>
	<meta name="author" content="מיכה יוסף לבנזון"/>
</head>
<body>

<p>(על ספר &#8220;מסתרי פריז&#8221;)</p>

<br>

<blockquote>
<p>עוּרִי נָא עוּרִי, שָׂפָה עִבְרִיָּה,</p>

<p>מִקִּבְרֵי צִיּוֹן, מִמְּעָרוֹת צִיָּה!</p>

<p>אַלְמָנַת סוֹפְרִים עֲזוּבַת בָּנַיִךְ!</p>

<p>מִנְעִי מִנְּהִי קוֹלֵךְ, מִבְּכִי עֵינַיִךְ!</p>

<p>הַיָּשֵׁן בִּנְשִׁיָּה לֹא בִּכְיֵךְ יַעֲלֶנּוּ,</p>

<p>שָׁם מֵתֵךְ יִחְיֶה – פֹּה גִינְצְבּוּרְג אֵינֶנּוּ!</p>

<p>אֵל שִׁמְשֵֹךְ כִּי בָא אַל נָא עוֹד תֶּאֱנָחִי!</p>

<p>הֵן כּוֹכָב דּוֹרֵךְ אַחֲרָיו לוֹ תִּשְׂמָחִי!</p>

<p>שׁוּבִי נָא, הִנָּחֲמִי אִתָּנוּ יַחַד</p>

<p>וּלְמִסְתְּרֵי פָּרִיז יִרְחַב לֵב וּפָחַד!</p>

<p>לוֹ עַמִּים כֻּלָּם נוֹרָאוֹת נִפְלָאוּ,</p>

<p>לוֹ יִתַּר כָּל לֵב – עֵינַיִם יִדְמָעוּ!</p>

<p>וּמְבִינֵי טַעַם, כָּל יוֹדְעֵי חִין עֵרֶךְ,</p>

<p>עָלָיו נָשַׁמּוּ, לוֹ כָּרְעוּ בֶּרֶךְ!</p>

<p>אֵרוֹפָּה כֻּלָּהּ יָמָּה וּמִזְרָחָה</p>

<p>לִקְרַאת אֵיזֶ&#8217;ן סִי חָרְדָה אַף שָׂמָחָה –</p>

<p>וּלְצָרְפָת אָמְרָה: זֶה יֻלַּד בָּהּ גָּבֶר!</p>

<p>כִּי הוּא הוּקַם עָל עַל כָּל חוֹבְרֵי חָבֶר!</p>

<p>הוּא נֶפֶשׁ אָדָם נִתַּח לִנְתָחֶיהָ</p>

<p>וּבְרָשָׁע וּבְתָם גִּלָּה מַצְפּוּנֶיהָ!</p>

<p>כָּל סָתוּם, כָּל חָתוּם בָּהּ – הוּא הוֹדִיעַ:</p>

<p>אֶת לֹא שָּעַר כָּל נֶפֶשׁ – הוּא הִשְׁמִיעַ!</p>

<p>פַּלָּצוּת וַעֲלִיצוּת פֹּה יִתְנוֹדָדוּ! –</p>

<p>הַקּוֹרְאִים, פֹּה שָׂשִׂים פֹּה יִתְלַכָּדוּ! –</p>

<p>כֶּרֶם קָדְשֵׁךְ שׁוּרִי, אֵם לֹא רֻחָמָה!</p>

<p>הֵן מַטַּע חֵן זֶה נָטוּעַ גַּם שָׁמָּה!</p>

<p>אַךְ מַה זֶּה חָרַדְתְּ? מָה אָחוֹר תִּסּוֹגִי?</p>

<p>מַה מִסֵּפֶר זֶה תִּנּוֹעִי תִּמּוֹגִי?</p>

<p>מַה תִּבְחַל נַפְשֵׁךְ בּוֹ? מָה רֹאשׁ תָּנִיעִי?</p>

<p>&#8220;יַלְדֵי נָכְרִים אֵלֶּה – לֹא לִי!&#8221; תַּבִּיעִי –</p>

<p>לֹא, אֵם כָּל קֹדֶשׁ! אֵם כָּל אִמְרֵי שֶּפֶר!</p>

<p>לִבְנֵךְ וּלְבֶן עַמֵּךְ הוּא זֶה הַסֵּפֶר!</p>

<p>הֲטֶרֶם תֵּדְעִי אֶת שׁוּלְמַן סוֹפְרֵנוּ</p>

<p>כִּי מִנְּעוּרָיו כָּאֵם כִּבְּדֵךְ בֵּינֵינוּ!</p>

<p>כִּי הִגְדִּיל בָּךְ עֵצָה, הִפְלִיא טוּב טַעַם!</p>

<p>וַיַּרְנֵן לִבָּתֵךְ בִּנְאֻמֵי נֹעַם!</p>

<p>קַדְמוּתֵךְ לֹא שִׁנָּה, הוֹד עֲלוּמַיִךְ</p>

<p>לֹא בַּעֲדִי זָר יִפֵּךְ, בַּפּוּךְ עֵינַיִךְ.</p>

<p>כָּל מֵבִין טַעְמֵךְ, כָּל קוֹרֵא סִפְרֵהוּ,</p>

<p>קוֹל קוֹרֵא בַקֹּדֶשׁ תַּקְשֵׁב אָזְנֵהוּ!</p>

<p>&quot;מֶה הַפְּלָאוֹת – יִשְׁאַל – פֹּה תִּבָּרֶאנָה?</p>

<p>הַשְׂפַת עֵבֶר מֵתָה חַיָּה עוֹדֶנָּה?</p>

<p>הֵן פֹּה הַנְּעוּרִים כַּנֶּשֶׁר חִדֵּשָׁה</p>

<p>וַתִּפְרַח וַתִּיף אַחֲרֵי כִּי יָבֵשָׁה!&quot;</p>

<p>עַתָּה סֵפֶר זֶה אֶל לִבֵּךְ הַגִּישִׁי,</p>

<p>עַתָּה תִנְהָרִי וּבְחֵן נִיבוֹ שִׂישִׂי!</p>

<p>וּמְחִי עֶצֶב מִלֵּב, דִּמְעָה מֵעָיִן,</p>

<p>וּקְחִי נִחוּמִים עַל גִּינְצְבּוּרְג כִּי אָיִן!</p>

<p>עַתָּה עוּרִי נָא! עוּרִי! שִׁכְחִי נֶהִי!</p>

<p>וּבִמְקוֹם גִּינְצְבּוּרְג שׁוּלְמַן לָךְ יֶהִי! –</p>

<p>וּרְאִי גַם מַה דִּבֶּר פֹּה רֹאשׁ אֹהֲבָיִךְ</p>

<p>אָבִי, הַשָּׁר לָךְ בִּשְׂפַת מִקְדָּשָׁיִךְ!
<br> </p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/6008">https://benyehuda.org/read/6008</a></div></body></html>