<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>האח ואחותו</title>
	<meta name="author" content="טוביה בן משה כץ"/>
</head>
<body>

<p><strong>(העתקה)</strong></p>

<br>

<blockquote>
<p>עֶלֶם נֶחְמָד יְפֵה תֹאַר וִיפֵה עֵינַיִם</p>

<p>בְּיָדוֹ צִפּוֹר נָעִים נוֹדֶדֶת כְּנָפַיִם</p>

<p>יָרוּץ אֶל אֲחוֹתוֹ וִימַהֵר פְּעָמֵיהוּ</p>

<p>וּבְבֹאוֹ אֵלֶיהָ חִישׁ יוֹשִׁיט יָדֵיהוּ
<br><br />
הֵא לָךְ צִפּוֹר כָּל הַיּוֹם עָלָיו חִכִּיתִי</p>

<p>לְלָכְדוֹ לָךְ בְּרִשְׁתִּי וּלְכַבְּדֵךְ בּוֹ דִמִּיתִי</p>

<p>קְחִי מִמֶּנִּי טֶרֶם לָעוּף תְּפָרֵשׂ כְּנָפֶיהָ</p>

<p>אַךְ לְמַעֲנֵךְ צְדִיתִיהָ לְאַחֵר לֹא אֶתְּנֶהָ
<br><br />
מִשּׁוּט בָּאָרֶץ לְהַחֲיוֹת בָּנֶיהָ שָׁבָה</p>

<p>הַבָּנִים לִקְרָאתָהּ וְהִיא בַּפֶּתַח נִצָּבָה</p>

<p>וַאֲנִי אַךְ שַׂכֹּתִי כַפִּי עָלֶיהָ</p>

<p>תְּפַשְׂתִּיהָ אֲחַזְתִּיהָ בְּיָדִי הִנֶּהָ
<br><br />
כֵּן הִיא כַּאֲשֶׁר אֹהֶבֶת הִנֵּךְ</p>

<p>בִּגְלָלָהּ יָדַעְתִּי אַךְ תּוֹדָה לִי מִמֵּךְ</p>

<p>נוֹצוֹתֶיהָ כַּבְּרָקִים אוֹרָם יַזְהִירוּ</p>

<p>מַרְאֵיהֶם צָהוּב כְּמַרְאֵה קֶשֶׁת יָאִירוּ
<br><br />
אוּלָם בָּנֶיהָ לָקַחַת לֹא אָבִיתִי</p>

<p>כִּי הֲלֹא הֵמָּה עוֹדָם רַכִּים חָזִיתִי</p>

<p>לָכֵן אוֹתָם עַל מְקוֹמָם הִנַּחְתִּי</p>

<p>וְרַק אֶת הָאֵם מֵעַל הַבָּנִים לָקַחְתִּי.
<br><br />
אַךְ אֲחוֹתוֹ בְּחָכְמָה פָּתְחָה אֲמָרֶיהָ</p>

<p>אִם אָמְנָם טוֹב בְּעֵינַי כִּי אַךְ לִי תִּתְּנֶהָ</p>

<p>אוּלָם שִׂים נָא עַל לִבְּךָ מַה זֹּאת עָשִׂיתָ?</p>

<p>אִם מֵאֶפְרֹחִים רַכִּים הָאֵם צָדִיתָ?
<br><br />
הֲלֹא הָאֻמְלָלִים עַל בּוֹאָהּ יוֹחִילוּ</p>

<p>וּבִרְאוֹתָם כִּי אֵינֶנָּה מַר יְיֵלִילוּ</p>

<p>כִּי אֹכֶל אֵין לָמוֹ, מַיִם לֹא הוּבָאוּ</p>

<p>יָמוּתוּ בַצָּמָא וּבָרָעָב יִגְוָעוּ
<br><br />
זְכָר נָא אֵיךְ אֲחָזְתַנוּ חִיל וּרְעָדָה</p>

<p>כַּאֲשֶׁר אִמֵּנוּ מִמֶּנוּ הִתְפָּרָדָה</p>

<p>אַף כִּי אֹכֶל נִתַּן לָנוּ מְאוּמָה לֹא חָסַרְנוּ</p>

<p>בְּכָל זֹאת רָעַדְנוּ כְּמוֹ לַחֶרֶב נִמְכַּרְנוּ
<br><br />
לֹא נִשְׁמַע בִּגְבוּלֵנוּ רַק שֶׁבֶר וּזְעָקָה</p>

<p>כִּי הָלְכָה אִמֵּנוּ מִמֶּנוּ רָחָקָה</p>

<p>אַף כִּי יָדַעְנוּ רֶגַע תָּשׁוּב אֵלֵינוּ</p>

<p>וְכִי אַךְ רְגָעִים וְלֹא לָנֶצַח תַּעַזְבֵנוּ
<br><br />
לָכֵן חָפְשִׁי שַׁלַּח הַצִּפּוֹר אֶל בָּנֶיהָ</p>

<p>תֵּלֶךְ לָהּ וְהֵם יוֹסִיפוּ לִרְאוֹת פָּנֶיהָ</p>

<p>אֵיךְ יָשִׂישׂוּ לִקְרָאתָהּ גַּם הָאֵם צָלֵחָה</p>

<p>יִשְׂמְחוּ הָאֶפְרֹחִים וְאֵם הַבָּנִים שְׂמֵחָה.
<br><br />
הָעֶלֶם יַעֲנֶה &quot;אֲחוֹתִי הָאֲהוּבָה!</p>

<p>אַל תֹּאמְרִי בלְבָבֵךְ כִּי נַפְשִׁי עֲצוּבָה</p>

<p>יַעַן בִּרְכָתִי מֶנִּי לָקַחַת לֹא אָבִית</p>

<p>יָדַעְתִּי כִּי אַךְ מִטּוּב לֵב זֹאת עָשִׂית
<br><br />
בִּגְלַל זֹאת אַךְ עוֹד תִּגְדַּל לָךְ אַהֲבָתִי</p>

<p>צֶדֶק נֵר לְרַגְלֵךְ לָכֵן תִּפְרַע עֲצָתִי,</p>

<p>אַטֶּה אֹזֶן אֶשְׁמַע לְקוֹלֵךְ, בְּלֵב שָׂמֵחַ</p>

<p>הָאֵם אֶל בָּנֶיהָ בְּשִׂמְחָה אֲשַׁלֵּחַ
<br><br />
וְיַעַן כִּי עֲכַרְתִּיהָ, תָּמִיד לֹא אֶעֶזְבָה</p>

<p>בְּכָל עֵת עֵינִי עָלֶיהָ לְהָכִין מַאֲכָלֶיהָ</p>

<p>וְאַתְּ אֲחוֹתִי אֲהוּבָה הֲיִי בֹטַחַת</p>

<p>לֹא אָשׁוּב עוֹד אֵם מֵעַל הַבָּנִים לָקַחַת&quot;
<br><br />
עוֹדוֹ מְדַבֵּר צִפּוֹר תְּעוֹפֵף הִנֶּהָ</p>

<p>אֶל הַקֵּן פֹּרַחַת תְּמַהֵר אֶל בָּנֶיהָ</p>

<p>הֵם הִבִּיטוּ מִמֶּרְחָק וַיִּשְָמְחוּ שׂמוֹח</p>

<p>יָשִׂישׂוּ בְשִׂמְחָה אַף יָגִיל כָּל אֶפרוֹח
<br></p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/3758">https://benyehuda.org/read/3758</a></div></body></html>