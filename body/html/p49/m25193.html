<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[שמע רופא]</title>
	<meta name="author" content="שמואל הנגיד"/>
</head>
<body>

<blockquote>
<p>U – – – U – – – U //– – U – – – U – – – U – –</p>
</blockquote>

<blockquote>
<p>שְׁמַע, רוֹפֵא, אֲשֶׁר הֵנִיס כְּאֵבַי: // הֲיֵשׁ אֶצְלָךְ צֳרִי לִנְדֹד אֲהוּבַי?</p>

<p>וְאַתְּ, חוֹזֶה בְּכוֹכָבִים, הֲתָבִין // בְּכוֹכָבִים אֲשֶׁר צָפְנוּ קְרָבַי?</p>

<p>אֲנִי חַבְתִּי – וְאֵל אַמִּיץ לְקָחָךְ // וְהֶגְלָךְ מִשְּׁכוּנָתִי, בְּחוֹבַי,</p>

<p>וְהִכַּנִי בְּנוּדָךְ, וַאֳנִי רַךְ, // כְּמַכַּת רֹאשׁ עֲלוֹת לֶקֶשׁ, בְּגוֹבַי.</p>

<p>שְׁתַּיִם נִקְבְּצוּ עָלַי בְּלֶכְתָּךְ, // וְזֹאת אוֹ זֹאת תְּעוֹרֵר אֶת עֲצָבַי:</p>

<p>אֲנִי שׁוֹתֵק וּמִתְאַפֵּק פְּעָמִים, // וְעִתִּים, מִבְּכִי, נַחַל סְבִיבַי.</p>

<p>וְעֵת אֶדֹּם – יְרִיבוּנִי חֲבֵרַי, // וְאִם אֶבְכֶּה – יְרִיבוּנִי קְרוֹבַי,</p>

<p>וְאֵיךְ אוּכַל נְשׂא אַחַת, בְּרֹאשִׁי // תְּשׁוּפֵנִי, וְאַחַת עַל עֲקֵבַי?</p>

<p>וְלֹא אֶשְׁלַח אֲשֶׁר יִרְאֶה שְׁלוֹמָךְ, // וְלֹא אֶשְׁלַח לְךָ כִּתְבֵי אֲהָבַי,</p>

<p>לְמַעַן לֹא תְּשׁוּרֵנִי, וְאֶחְמֹד // לְכָל תָּשׁוּר, וְלוּ הָיוּ יְרִיבַי,</p>

<p>אֲשֶׁר לוּ יֶחֱזוּךָ – יֶחְדְּלוּ מִן // מְרִיבָתִי וְיֵלְכוּ עַל נְתִיבָי</p>

<p>וְעַל כָּכָה אֲנִי חוֹמֵד לְכָל מַה // תְּשׁוּרֵהוּ, עֲדֵי אֶחְמֹד כְּתָבָי.</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/25193">https://benyehuda.org/read/25193</a></div></body></html>