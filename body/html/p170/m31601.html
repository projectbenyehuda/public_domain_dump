<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>הָבָה יְלִיד שׂוֹרֵק</title>
	<meta name="author" content="משה אבן עזרא"/>
</head>
<body>

<p>אל אבו אלוליד (היא) בן פראג</p>

<blockquote>
<p>הָבָה יְלִיד שׂוֹרֵק אֲשֶׁר מֵאֵין / לָשׁוֹן יְפַתֵּנִי נְעִים צִבְיוֹ,</p>

<p>הָבָה אֲשֶׁר בּוֹ יִשְׁכְּחָה אוֹבֵד / עָמָל וּמַר נֶפֶשׁ כְּלִיל עָנְיוֹ,</p>

<p>לַהַב, וְאַךְ הוּרַק בְּפִי מִזְרָק / מוּצָק לְבַד מִמֵּי פְרָת גִּוְיוֹ,</p>

<p>חַלָּשׁ בְּמַרְאֵהוּ, וְעֵת יִגְבַּר / יִהְיוּ חֲלוּצֵי הַקְּרָב שִׁבְיוֹ,</p>

<p>יֹאחֵז מְאוֹר עֵינַי, וְיִתְעַלֵּם / עֵינוֹ, וְרוֹאָיו יֹאמְרוּ אַיּוֹ.</p>

<p>לֹא אֵדְעָה אִם הַכְּלִי יִשָּׂא / אוֹתוֹ וְאִם הוּא יַעֲמֹס כִּלְיוֹ.</p>

<p>מִיַּד צְבִי עַנְפֵי הֲדַס עָלוּ / מִפַּאֲתֵי שׁוֹשָׁן עֲלֵי לֶחְיוֹ.</p>

<p>אַגָּן שְׁתֵה עַל גַּן אֲשֶׁר לָבַשׁ / רִקְמָה וְעָטָה אֶת רְבִיד מִשְׁיוֹ.</p>

<p>פָּעַר שְׂפַת צָמֵא אֱלֵי מַלְקוֹשׁ / שַׁחַק עֲדֵי שָׂחַק לְמוּל בִּכְיוֹ.</p>

<p>כִּשְׂחוֹק בְּנֵי שֵׂכֶל לְחִיָּא יוֹם / חָלָה וְחָיָה אַחֲרֵי חָלְיוֹ.</p>
</blockquote>

<blockquote>
<p>שֻׁנּוּ פְנֵי שֶׁמֶשׁ בְּיוֹם שִׁנָּה / אֶת־עֹז פְּנֵי חִיָּא וְאֶת־יָפְיוֹ,</p>
</blockquote>

<blockquote>
<p>חֶסֶד לְחָלְיוֹ חָל וְהַשֵּׂכֶל / נִחַל וְנִצַּל הַיְּקָר עֶדְיוֹ.</p>

<p>חֶלְבּוֹ וְדָמוֹ שַׁי אֱלֵי צוּרוֹ / הִקְרִיב נְדָבָה, לֹא עֲלֵי מִרְיוֹ.</p>

<p>רִחַם כְּאָב עַל בֵּן וְלֹא פָקַד / עָלָיו עֲווֹן דּוֹרוֹ וְלֹא קִשְׁיוֹ.</p>

<p>כָּרַת בְּרִית שָׁלוֹם וְשָׁת סִפְרוֹ / שַׁחַר וְאֶת־הַמַּאֲפֵל עֶדְיוֹ,</p>

<p>בַּל יִהְיֶה מוּפָר עֲדֵי יֵקַל / תָּבוֹר וְטֶפַח יִהְיֶה עָבְיוֹ.</p>

<p>בּוֹ יַחְסְמוּ פִיהֶם בְּנֵי קִנְאָה / נֶגְדּוֹ וְיִבְלֹם הַזְּמָן עֶדְיוֹ.</p>

<p>הִכְחִיד נְדוֹדוֹ מַחֲצִית לִבִּי / גַּם מַחֲלֵהוּ הֶאֱבִיד חֶצְיוֹ.</p>

<p>נָטַע בְּתוֹכוֹ גַּן אֲהָבִים, הוּא / רֵאשִׁית תְּבוּאָתוֹ וְזֶה פִרְיוֹ.</p>

<p>מִכָּל יְקַר תֵּבֵל מְנָת חֶלְקוֹ / שָׂמוֹ וְשָׂח כִּי הוּא לְבַד דַּיּוֹ.</p>

<p>יִקְרָא פְנֵי אֵל לִהְיוֹת כָּפְרוֹ / מֵרָע וְשִׁלַּם בַּעֲדוֹ נִשְׁיוֹ.</p>

<p>אָחִי, חֲיֵה לָעַד, וְאִם יִקְרֶה / פֶּגַע אֱהִי עֻזָּא וְאַתְּ אַחְיוֹ.</p>
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/31601">https://benyehuda.org/read/31601</a></div></body></html>