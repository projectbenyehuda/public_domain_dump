<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[נִבְטַח בְּהָפִיק זְמָן כִּמְעַט זְמָמֵינוּ]</title>
	<meta name="author" content="משה אבן עזרא"/>
</head>
<body>

<blockquote>
<p>נִבְטַח בְּהָפִיק זְמָן כִּמְעַט זְמָמֵינוּ / וַנַּאֲמִין בּוֹ וְאָכֵן הוּא יְרַמֵּנוּ</p>

<p>יַשִּׁיא לְבָבוֹת בְּדָבָר רֵק וְנִפָּת וְלֹא / נָבִין הֲכִי חִישׁ בְּכַף־קֶלַע יְשִׂימֵנוּ</p>

<p>עַיִן נְעַצֵּם יְמֵי חֶבְרָה וְחִצֵּי נְדֹד / יוֹרֶה וְנִכְחָם לְמַטָּרָה יְקִימֵנוּ</p>

<p>נַחְנוּ נְקַבֵּץ פְּזוּרֵי לֵב וְנָפְרִיד קְשׁוּ־ / רֵי לֵב וְנִפְרֹשׂ לְלָכְדָם אֶת־חֲרָמֵינוּ</p>

<p>נָשִׂים טְפָחוֹת יְמֵי חֶבְרָה וּפֵרוּד עֲדֵי / יָשׁוּב בְּעוֹלָם מְקוֹם צָפוֹן דְּרוֹמֵנוּ</p>

<p>מִי־זֶה אֲשֶׁר הֶאֱמִין בָּנוּ יְשֻׁלָּם וְאִם / יִרְגַּע הֲלֹא יֶחֱרַד מִקּוֹל רְעָמֵינוּ</p>

<p>נַתְאִים לְיַחֵד וְגַם נַחְבִּיר לְהַפְרִיד וְשִׂיא / אִישׁ אִם־נְרוֹמֵם לְהַשְׁכִּינוֹ תְּהוֹמֵנוּ</p>

<p>אֵלֶּה קְצוֹת מַעֲלָלֵינוּ וְכָל־מִי יְאַו / בִּלְתָּם יְאַוֶּה קְדֹחַ אֵשׁ בְּמֵימֵינוּ</p>

<p>הָהּ יָֽזְמוּ לַעֲשׂוֹת רָעָה וְלֹא בֹשֲׁשׁוּ / עַד־הֶעֱלִימָם מְאוֹר אַנְשֵׁי שְׁלוֹמֵנוּ</p>

<p>שֶׁמֶשׁ וְסַהַר אֲשֶׁר בָּאוּ בְּפֶתַע עֲדֵי / נָדוּ לְנוּדָם שְׁנֵי אוֹרִים בְּשָׁמֵינוּ</p>

<p>רֹעֵי אֱמוּנָה וְתַמֵּי־בִין וְחֶסֶד וְהֵם / מֵאָז תְּרוּמָה לְאֵל מִכָּל־יְקוּמֵינוּ</p>

<p>צִבְיֵי עֳפָרִים וּמִשִּׂכְלָם הֲלֹא אָֽלְפוּ / עָרְמָה פְתָאיִם וּבוֹ חָכְמוּ חֲכָמֵינוּ</p>

<p>חָכְמַת יְשִׁישִׁים וְהוֹד טַעַם חֲכָמִים וְיָ־ /שַׁבְנוּ סְכָלִים וְהֵמָּה מַעֲרִימֵינוּ</p>

<p>כּוֹכְבֵי אֲדָמָה וְאַךְ מָשְׁלָם בְּלַיִל וְיוֹם / מֵאֵין חֲלִיפוֹת כְּמוֹ כוֹכְבֵי מְרוֹמֵנוּ</p>

<p>לָבְשׁוּ לְבוּשׁ תֹּם וּבִבְלוֹיֵ חֲלִיצוֹת אֲשֶׁר / חָלְצוּ עֲלֵי הַזְּמָן גָּאוּ תְמִימֵינוּ</p>

<p>נֻצַּל עֲדִי בַעֲלֵי הַשֵּׁם וְהַתֹּם עֲדֵי / הָיוּ עֲלֵי־אַף בְּנֵי הַיּוֹם נְזָמֵינוּ</p>

<p>הָיוּ אֲבֹתָם לְרֹאשׁ אַךְ יָֽסְפוּ הֵם יְקָר / עַד כִּי־נְתָנָם זְמָן צֶפֶת לְאֻמֵּנוּ</p>

<p>דֹּרְשֵׁי בְּעַד שֹֽׁבְרֵי שֶׁבֶר תְּעוּדָה לְבַב / אָבוּן וְיוֹסֵף בְּיוֹם חֹסֶר אֲסָמֵינוּ</p>

<p>וּלְשֹׁאֲלִים עַל־מְטַר הַשְׂכֵּל לְפִיהֶם בְּיוֹם / עֹצֶר תְּפוּשׁוּן וּבוֹ נוֹזְלֵי גְשָׁמֵינוּ</p>

<p>וּלְחֹֽפְשֵׂי מִדְבְּרֵי מוּסָר תְּרוּצוּן אֱלֵי / מִלִּים אֲשֶׁר יִטְּפוּ מֶתֶק טְעָמֵינוּ</p>

<p>וּלְזֹעֲפִים מִן־יְגוֹן תֵּבֵל פְּנֵיהֶם רְאוּ / כִּי בָם זְמָן שָׂם לְבַד צַהְלַת עֲגוּמֵינוּ</p>

<p>יִשְׁגּוּ וְאָכֵן בְּרֹךְ לָשׁוֹן יְרַצּוּ וְיוֹם / נֶחְטָא בְּטֶרֶם דְּרֹשׁ יִשְׂאוּ אֲשָמֵינוּ</p>

<p>מִיּוֹם אֲשֶׁר נֵסְתְּרוּ גִּלּוּ דְמָעוֹת צְפוּן / לִבּוֹת וְחָזוּ בְלִי־עַיִן עֲלֻמֵנוּ</p>

<p>נִבְכֶּה בְדֶמַע עֲלֵי מִפְקַד פְּנֵיהֶם וְעֵת / נִזְכֹּר נְדֹדָם אֲזַי נִמְסֹךְ בְּדָמֵנוּ</p>

<p>עָרְבוּ שְׂמָחוֹת וְהֵן שֵׁכָר לְשֹׁתָיו מְאֹד / יֵמַר כְּאִלּוּ בְרֹאשׁ הֻשְׁקוּ כְרָמֵינוּ</p>

<p>הִלְבִּין נְדֹדָם שְׁחוֹר שֵׂעָר וְהִקְדִּיר מְאוֹר / פָּנִים וְשִׁנָּה הֲדָרֵנוּ וְצַלְמֵנוּ</p>

<p>מָרוּ נְפָשִׁים עֲדֵי מָתַק לְנֶגְדָּם בְּיוֹם / רָתְמוּ לְרִכְבֵי נְדֹד שֹׁרֶשׁ רְתָמֵינוּ</p>

<p>נִשְׂבַּע נְדֻדִים עֲדֵי־נֶשֶׁף וְנִרְעֶה פְנֵי / שַׁחַק וְלֹא־נֶחֱזֶה כָהֵם בְּרוֹמֵנוּ</p>

<p>לוּלֵי אֱשֶׁר נָדֲדָה שֵׁנָה נְקַוֶּה רְאוֹת / תַּבְנִית פְּנֵיהֶם בְּלַיִל בַּחֲלוֹמֵנוּ</p>

<p>הָבָה וְנִבְכֶּה עֲלֵי־אֹהֶל יְדִידֹת אֲשֶׁר / צָעַן וְנַרְוֶה בְּדַם כָּבֵד תְּלָמֵינוּ</p>

<p>אֵיךְ נֶחֱרַד מִזְּמָן לָעַד וְחָלוּ מְגוּ־ / רֵינוּ בְּיוֹם נָדֲדוּ יַחַד וְאֵימֵינוּ</p>

<p>הִפְרִיד אֲהוּבִים וְלֹא־קֶשֶׁר אֲהָבִים וְאֵיךְ / יוּכַל לְשַׁנּוֹת זְמָן מֵיטַב כְּתָמֵינוּ</p>

<p>כֹּפֶר אֲנַחְנוּ לְעָפְרֵי חֵן רְפוּאָה בְּנִיב / פִּיהֶם לְמַכְאוֹב וְשִׁקּוּי לַעֲצָמֵינוּ</p>

<p>וּפְדוּת לְיָמִים אֲשֶׁר הָיוּ אֲדֹנִים לְכָל־ / שָׁנִים אֲשֶׁר חָֽלְפוּ מֵאָז וְיָמֵינוּ</p>

<p>הָיוּ יְמוֹת הַזְּמָן חֹלֶשׁ וְזֹקֶן וְאַךְ / אֵלֶּה לְבַדָּם יְמֵי־נֹעַם עֲלוּמֵינוּ</p>

<p>לֹא נִכְּרוּ מִשְּׁחוֹר בִּלְתָּם וְעִמָּם אֲפַל / לֵילוֹת מְאֹד צַח כְּעֵין גִּזְרַת לְשָׁמֵינוּ</p>

<p>נָשׁוּט סְבִיב אָהֳלָם תָּמִיד וְנִמְצָא בְמִד־ / רַךְ נַעֲלֵיהֶם נְעִים רֵיחַ בְּשָׂמֵינוּ</p>

<p>נָנוּד לְעִתּוֹת בְּמַשָּׁאוֹן וְנֶחְשֶׁה פְנֵי / צָרִים לְבַל־יֹאֽמְרוּ הֶאָח וְקָמֵינוּ</p>

<p>אַחַי בְּחֵי אַהֲבָה הִשָּֽׁמְרוּ מִשְּׁכֹן / זָרִים יְמֵי־עַד בְּלִבַּתְכֶם מְקוֹמֵנוּ</p>

<p>כִּי אֹהֲבִים לֹא נְחַמֵּד בִּלְעֲדֵיכֶם וְעַד / לֹא־יִמְעֲדוּ מִמְּכוֹן חֵשֶׁק פְּעָמֵינוּ</p>

<p>אָכֵן צְרִי מִכְתְּבֵי יֶדְכֶם בְּיוֹם תִּשְׁלְחוּ / מִנִּי חֳלִי תַאֲוָה הוּא יַחֲלִימֵנוּ</p>

<p>נוֹחִיל וְאוּלַי בְּסוֹד יָמִים לְהַפְלִיא וְעוֹד / מִבֵּין תְּהֹמוֹת נְדֹד יָשׁוּב יְרִימֵנוּ</p>

<p>וּשְׂאוּ כְּפִי אַהֲבָה שָׁלוֹם וְאִם־יֶחֱנַן / הָאֵל נְפָשִׁים נְשַׁו נִדְרֵי שְׁלָמֵינוּ.
<br> </p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/680">https://benyehuda.org/read/680</a></div></body></html>