<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>משולש [אהל צדק ומקדש קדש]</title>
	<meta name="author" content="יצחק אבן גיאת"/>
</head>
<body>

<p><strong>סימן: א&quot;ב יצחק בן יהודה גיאת [א]ליסאני</strong></p>

<p><strong>ח</strong></p>

<blockquote>
<br />

<p>         אֹהֶל צֶדֶק / וּמִקְּדַּשׁ קֹדֶשׁ</p>

<p>         בֵּית תּוּשִׁיּוֹת / וְאֶדֶר הַיְקָר</p>

<p>         גָּר בְּמִשְׁכְּנֵי / סוֹד רוּחַ הַקֹּדֶשׁ</p>

<p>         דֵּעָה לִנְחֹל / וְחֹסֶן וִיקָר</p>

<p>5        הִנְחִיל בְּרָכוֹת / אַדְנֵי הַקֹּדֶשׁ</p>
</blockquote>

<blockquote>
<p>         וְאוֹרָה וְשִׂמְחָה / וְשָׂשׂוֹן וִיקָר</p>

<p>          זָחַל וְיָצָא / מֵאֵת פְּנֵי הַקֹּדֶשׁ</p>

<p>          חָרַד מִשּׂוֹטֵם / וּמִמְּקוֹמוֹ נֶעְקָר</p>

<p>          טִבְעֵי פְּגִיעָה / בִּמְקוֹם הַקֹּדֶשׁ</p>

<p>10        יִסַּד וְעֵינוֹ / רָאֲתָה כָל יְקָר</p>

<p>          כְּבוֹד יְקַר הֲלִיכוֹת / אֱלֵי מַלְכִּי בַקֹּדֶשׁ</p>

<p>          לְמִי יַחְפֹּץ הַמֶּלֶךְ / לַעֲשׂוֹת יְקָר</p>

<p>          מַחֲזֶה נוֹרָאוֹת / נֶאֱדָר בַּקֹּדֶשׁ</p>

<p>          נִגְלָה וּדְבַר־יְיָ / הָיָה יָקָר</p>

<p>15       סֻלָּם חָזָה וְסוֹד / שַׂרְפֵי קֹדֶשׁ</p>

<p>          עוֹלִים וְיוֹרְדִים לִרְאוֹת / דְּמוּת אָדָם בִּיקָר</p>

<p>          פִִלְאֵי רָזֵי / סִינַי בַּקֹּדֶשׁ</p>

<p>          צָפָה וּלְיִרְאֵי אֵל / מַה נַּעֲשָׂה יְקָר</p>

<p>          קָדֹש נִגְלֵיתָ / בְּהַדְרַת קֹדֶשׁ</p>

<p>20        רְפוּאַת עֶצֶב שְׁבוּר לֵב / בְּעֵינֶיךָ יָקָר</p>

<p>          שִׁמְךָ בַּעַל לְכָל שָׂרֵי קֹדֶשׁ</p>

<p>          תִּקְרָא וּלְבַעֲלֵיהֶן / יִתְּנוּ יְקָר</p>

<p>          יְצִיאֵי מֵעֶיךָ / זֶרַע הַקֹּדֶשׁ</p>

<p>          צְבָאֵימוֹ כִּצְבָא רוּם / מִסְפַּר לֹא יֶחְקָר</p>

<p>25        חֵילֶיךָ נְדָבוֹת / בְּהַדְרֵי קֹדֶשׁ</p>

<p>          קֹדֶשׁ מֵחָכְמָה / וּמִכָּבוֹד יָקָר</p>

<p>          בַּר לֵבָב / שֻׁלַּח עֶזְרוֹ מִקֹּדֶשׁ</p>

<p>          נֶעֱזַר וּדְבַר / חַסְדְּךָ מַה יָּקָר</p>

<p>          יִעֵד הָעֲשִׂירִי / יִהְיֶה קֹדֶשׁ</p>

<p>30        הוֹן אֶמְצָא לְעַשֵּׂר / וְכָל מַעְשַׂר בָּקָר</p>

<p>          דַּרְכּוֹ הִצְלַחְתָּ / וְהָיָה קֹּדֶשׁ</p>

<p>          הִגְדַּלְתּוֹ וְחִנַּנְתּוֹ / כָּל הוֹן יָקָר</p>

<p>          גִּנַּנְתּוֹ בְּשׁוּבוֹ / אֶל עִיר הַקֹּדֶשׁ</p>

<p>          יְחִידָתוֹ מֵאֲרַמִּי / נִשְׂגְּבָה וַתִּיקָר</p>

<p>35       אַךְ עֵת דִּמָּה / לְהָרַע בַּקֹּדֶשׁ</p>

<p>          תְּמַכְתּוֹ וּמִבֵּיתוֹ / רַגְלוֹ הוֹקַר</p>

<p>          זָר לֶאֱכוֹל / אֶת פִּרְיוֹ קֹדֶשׁ</p>

<p>          יָזַם לִהְיוֹת תָּפֵל / וְהוּא עִקָּר</p>

<p>          סָבַל כִּי זָר / לֹא יֹאכַל קֹדֶשׁ</p>

<p>40        אַךְ שִׁבְטוֹ יִמְחַץ / פַּאֲתֵי מוֹאָב וְקַרְקַר</p>

<p>         נִהַגְתּוֹ בְּשָׁלוֹם / אֶל בֵּיתוֹ קֹדֶשׁ</p>

<p>          בִּטְחוֹנוֹ לֹא נִכְלַם / וְשִׁבְרוֹ לֹא שִׁקַּר</p>

<p>          יָהּ כֵּן תָּחוֹס / עַל עַם הַקֹּדֶשׁ</p>

<p>          לְחַלּוֹת פָּנֶיךָ / מִהַר וּבִקַּר</p>

<p>45        מֵחֵטְא תְּטַהֲרֵם / וְהָיוּ קֹדֶשׁ</p>

<p>          כַּיּוֹם וּבְעֵינֶיךָ / דָּמָם יֵיקַר</p>

<p>          תַּעֲנֵם שָמַעְתִּי / בְיוֹם מִקְרָא קֹדֶשׁ</p>

<p>          תְּפִלַּת כֹּל / וְלֹא יִהְיֶה בְךָ עָקָר</p>
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/33081">https://benyehuda.org/read/33081</a></div></body></html>