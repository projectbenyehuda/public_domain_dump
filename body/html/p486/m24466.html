<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>הָגָר בַּמִּדְבָּר/קורנל אוּייסקי</title>
	<meta name="author" content="קורנל אוייסקי / חיים יחיאל בורנשטיין"/>
</head>
<body>

<blockquote>
<p>מֵרִשְׁפֵּי הַשֶּׁמֶשׁ נִשְזַפְתִּי, הָשְׁחַרְתִּי&#8230;</p>

<p>וִישִימוֹן מִסָּבִיב&#8230; יָהּ, אוֹתְךָ שִׁחַרְתּי,</p>

<p>לְךָ אֶשָֹּא קוֹל בִּכְיי, אֵל רָם!</p>

<p>צַו, אֵלִי, וְיוּצַנּוּ עַל רֹאשִי שָׁמַיִם,</p>

<p>מִצוּרֵי חַלָּמִישׁ יִבָּקְעוּ לי מָיִם</p>

<p>וְחוֹל לוהֵט יֵהָפֵך לַאֲגָם.</p>
</blockquote>

<p>- - -</p>

<blockquote>
<p>הַלְעוֹלָם, הוֹ אֵלִי, עַד דּוּמָה אֶשְכּוֹנָה,</p>

<p>לֹא אָשוּר שְֹדֵי חֶמֶד, לֹא אָשׁוּב חָבְרוֹנָה,</p>

<p>שָׁם אִישׁ לִי, גַּם אַחִים וּשְׁאֵר?</p>

<p>וּלְעוֹלָם – לוּ עַתָּה נִצַּלְתִּי מִשָּׁחַת –</p>

<p>לֹא אֶרְוֶה בְּשַפְרִירוֹ תַּעֲנוּגוֹת וָנָחַת,</p>

<p>וַעֲדָרָיו לֹא אַרְבִּיץ עַל בְּאֵר?</p>

<br />

<p>בְּגָדֵינוּ מֵחֹרֶב לִמְלָחִים נִקְרָעוּ,</p>

<p>נְעָלוֹת לְרַגְלֵינוּ צֹּרָרוּ בֻּקָּעוּ,</p>

<p>וִיחִידִי מִתְמוֹגֵג בִּבְכִי;</p>

<p>אָנֹכִי הוֹ אֵלִי! מִנָּשִים אֻשָּׁרְתִי,</p>

<p>כּוֹס אַהֲבָה מָצִיתי – וּבְמִשְׁפָּט נוֹסַרְתִּי –</p>

<p>אַךְ הִנֵּה מֵעָוֹן חַף בְּרִי.</p>
</blockquote>

<p>- - -</p>

<blockquote>
<p>עֵת רוּחַ זַלְעָפוֹת הַיְשִׁימוֹן יַרְתִּיחַ,</p>

<p>עֵת אֵפֶר קוֹדֵחַ עָלֵינוּ יָפִיחַ,</p>

<p>יִשְׁמָעֵאל כְּצִיץ נוֹבֵל בְּלֹא יוֹם;</p>

<p>לְךָ, אֵלִי, אָז אֶקֹּד וַאַשַׁטַח זרֹעוֹתַי,</p>

<p>עַל פָּנָיו אָנִיפָה בִּבְלוֹיֵי שַֹלְמוֹתַי,</p>

<p>וּבְגֵוִי לוֹ אָסֵךְ מֵחם.</p>
</blockquote>

<p>- - -</p>

<blockquote>
<p>וּפְעָמִים בֵּין חוֹלוֹת כִּי אֶשְׁקֹט וָאָנוּמָה,</p>

<p>קוֹל נְאָקָה יְעִירֵנִי, וּבְרָגְזָה אָקוּמָה.</p>

<p>קוֹל יַעֲלָה נֶחֱנֶקֶת בְּפִי זְאֵב.</p>

<p>שָׁם תַּנִּים בְּעֵינֵימוֹ הַנּוֹצְצוֹת יְסוֹבְבוּנִי,</p>

<p>בִּילָלָה יָנוּסוּ, לִלְבִיאָה יַחְשְׁבוּנִי</p>

<p>כֹּה תִבְעַר בַּת עֵינִי מִכְּאֵב.</p>
</blockquote>

<p>- - -</p>

<blockquote>
<p>מִמַּעַל לְגַב גָּמָל, מֵעֲצָמוֹת הִכְסִיפוּ,</p>

<p>פְּנֵי אָדָם עָלֵינוּ שָׁם בְּרָעָה יַשְׁקִיפוּ,</p>

<p>פְּנֵי הֵלֶך שֶׁכֻּסָּה בַּחוֹל.</p>

<p>וְעֵיט מִדְבָּר מִמַּעַל לְרֹאשֵׁנוּ פּוֹרֵחַ,</p>

<p>יַךְ כָּנָף וְצִפָּרְנָיו בִּצְעִיפִי יְשַלֵּחַ,</p>

<p>וּלְטֶרֶף הוּא קוֹרֵא בְקוֹל</p>
</blockquote>

<p>- - -</p>

<blockquote>
<p>וּפְעָמִים כּי יישַׁן&#8230; בְּנִי אוֹיָה! ישּׁוֹחַ&#8230;</p>

<p>אֵלי הוּא מִתְמוֹטֵט&#8230; הָהּ! עָמַד מִכֹּחַ&#8230;</p>

<p>וּכְקָנֶה ינּוֹעַ לְכָל צַד&#8230;</p>

<p>פִּיו פָּעַר&#8230; וּלְשׁוֹנוֹ בַצָּמָא נָשָׁתָּה&#8230;</p>

<p>חֲסָדֶיךָ, הָהּ צוּרי, הַפְלִיאָה נָא עָתָּה,</p>

<p>אֵל עוֹלָם, אֵל כַּבִּיר אֲבִי עַד!</p>
</blockquote>

<p>- - -</p>

<blockquote>
<p>יָהּ אֵלִי! הוּא נָפַל. וּשְׁאָגָה השְמִיעַ,</p>

<p>אֶת שְֹפָתָיו כִּי חָרוּ אֶל שְֹפָתַי יַגִּיעַ,</p>

<p>וְאֵשׁ יִמֶּץ כִּי רוּחַ שָׁם אַל.</p>

<p>הַלְקוֹלִי הַלְשַׁוְעִי סַכּוֹתָה שָׁמָיִם?</p>

<p>אֵל רַחוּם! אַל חַנּוּן, הָהּ גֶּשֶׁם, הָהּ מָיִם,</p>

<p>אַךְ טִפָּה. הָהּ טִפָּה, רְסִיס טַל!&#8230;</p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/24466">https://benyehuda.org/read/24466</a></div></body></html>