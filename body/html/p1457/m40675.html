<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אַלּוּפִים מְסֻבָּלִים</title>
	<meta name="author" content="אלעזר בירבי קליר"/>
</head>
<body>

<blockquote>
<br />
</blockquote>

<p>קדושה לשבועות</p>

<blockquote>
<br />
</blockquote>

<blockquote>
<p>אַלּוּפִים מְסֻבָּלִים בַּעֲבֵי נָגְהֶיךָ</p>

<p>אִזַּנְתָּ דִּבּוּר עִבְרִית כְּמֵהֶיךָ</p>

<p>אָנֹכִי יְיָ אֱלֹהֶיךָ</p>

<br />
</blockquote>

<blockquote>
<p>בְּתַחְתִּית הַר לָהֶם בְּהַגְבִּילְךָ</p>

<p>בַּאֵר הוֹרֵיתָם בְּצֶרַח קוֹלְךָ</p>

<p>בַּעַל לֹא יִהְיֶה לְךָ</p>

<br />
</blockquote>

<blockquote>
<p>גְּמוּלֵי מֵחָלָב בְּיָמִין מְנוֹסָסָה</p>

<p>גְּדֵילֵי מֵחֲלַמִּישׁ פִּנּוּק עֲלִיסָה</p>

<p>גָּנוּז לֹא תִשָּׂא</p>

<br />
</blockquote>

<blockquote>
<p>אֲמָרוֹת טְהוֹרוֹת לְזוּ מְזֻקָּקוֹת</p>

<p>עִנְיְנֵי זַךְ בְּאֶצְבַּע חֲקוּקוֹת</p>

<p>רְצוּפִים מִפַּז וּמִדְּבַשׁ מְתוּקוֹת</p>

<p>קָדוֹשׁ</p>

<br />
</blockquote>

<blockquote>
<p>דִּבְּרוֹת מְשַׁבֵּר סְלָעִים אָיוֹם</p>

<p>דִּגְלוֹ בְנַחַת הִשְׁמִיעַ אָיוֹם</p>

<p>דָּרוּר בִּקְדֻשּׁוֹת זָכוֹר אֶת יוֹם</p>

<br />
</blockquote>

<blockquote>
<p>הִמְתִּיק פִּרְיוֹ לְחִכִּי בְּזֶבֶד</p>

<p>הָרִים הִפְרִיק תֵּקַע כָּבֵד</p>

<p>הוֹרִים בִּיקָר וּמוֹרָא לְכַבֵּד</p>

<br />
</blockquote>

<blockquote>
<p>וְרִיחֲפֵי עַתִּיק יָמִים וְצַח</p>

<p>וְצִחְצַח בְּצִחְצוּחַ צְרוּפָה לְהִצְטַחְצֵחַ</p>

<p>וְהִזְהִיר יְצוּר לֹא תִּרְצָח</p>

<br />
</blockquote>

<blockquote>
<p>זוֹרוּ רְשָׁעִים שָׂטֵי כָזָב בְּשַׁאַף</p>

<p>זָרָה מֵחִבּוּק בְּשֶׁגֶג לִשְׁאַף</p>

<p>זָרִים גְּנוּבִים לֹא תִּנְאָף</p>

<br />
</blockquote>

<blockquote>
<p>חוֹמְסִים מְגַנְּבֵי דֵעוֹת מֵעֲנוֹב</p>

<p>חֲדוֹל מֵחִבּוּרָם וּבְחֶלְקָךְ תִּתְנוֹב</p>

<p>חֶמְדַּת עָמֵל לֹא תִּגְנוֹב</p>

<br />
</blockquote>

<blockquote>
<p>טִכְּסָךְ מְרַחֵף כְּנֶשֶׁר בְּיוֹקֶר</p>

<p>טוֹר מַעֲנֶה פֶּן תִּדָּקֵר</p>

<p>טַעַם לֹא תַעֲנֶה בְרֵעֲךָ עֵד שֶׁקֶר</p>

<br />
</blockquote>

<blockquote>
<p>יָשָׁר בְּגֹרָלָךְ לַקֵּץ תַּעֲמֹד</p>

<p>יְקָרָה מִפְּנִינִים אִם תִּתְמוֹד</p>

<p>יְפַת תּוֹאַר מִזּוּגָהּ לֹא תַחְמוֹד</p>

<br />
</blockquote>

<blockquote>
<p>כִּתְרֵי עֲנָנִים לַאֲגַנּוֹ אָסַר</p>

<p>כְּלוּלִים הֱיוֹת בְּשִׁנּוּן מוּסָר</p>

<p>כַּנּוֹגַהּ לְיַפּוֹת שְׁבָטִים שְׁנֵים עָשָׂר</p>

<br />
</blockquote>

<blockquote>
<p>לְעֵת רַד לְחֶמֶד מִמְּעוֹנוֹת</p>

<p>לִמְאֹד חֻלְחֲלוּ כָּל פִּנּוֹת</p>

<p>לַהֶבֶת כְּנִרְאַת אַרְבַּע דִּמְיוֹנוֹת</p>

<br />
</blockquote>

<blockquote>
<p>מַאְדֶּמֶת מַשְׁחֶרֶת הָחְצְבָה לֶהָבָה</p>

<p>מַלְבֶּנֶת מוֹרֶקֶת בָּהָר קְצוּבָה</p>

<p>מִפְעֲלוֹת נוֹרָאִי דָּגוּל מֵרְבָבָה</p>

<br />
</blockquote>

<blockquote>
<p>נָאוֹר בְּהִגָּלוֹתוֹ נֶגֶד מַקְהֵלוֹת</p>

<p>נְטוּיָה עַל תֹּהוּ הוּשָׂמָה מְחִלּוֹת</p>

<p>נִבְהֲלָה בְשָׁמְעָהּ שִׁבְעָה קוֹלוֹת</p>

<br />
</blockquote>

<blockquote>
<p>סוֹעֵר משוך הַמּוּכָן לְיוֹמַיִם</p>

<p>סְפוּנִים פָּעָנְחוּ מֵאֵימַת דָּר שָׁמַיִם</p>

<p>שְּׂאֵת קוֹל יְיָ עַל הַמָּיִם</p>

<br />
</blockquote>

<blockquote>
<p>עִזּוּז בֵּיאֵר עִנְיְנֵי וִכּוּחַ</p>

<p>עוֹז וְתַעֲצוּמוֹת בְּלִי שְׁכוֹחַ</p>

<p>עֹצֶם קוֹל יְיָ בַּכֹּחַ</p>

<br />
</blockquote>

<blockquote>
<p>פָּארָן וְשֵׂעִיר אָפְלוּ מֵהָדָר</p>

<p>פֶּלִיא בְּעַד עָנָן כְּנִתְאַדַּר</p>

<p>פְּעוֹת קוֹל יְיָ בֶּהָדָר</p>

<br />
</blockquote>

<blockquote>
<p>צֻבְּאוּ כְעֵדֶר גִּנַּת אֱגוֹזִים</p>

<p>צוֹלְעִים חִיל וָפַחַד אֲחוּזִים</p>

<p>צָרַח קוֹל יְיָ שׁוֹבֵר אֲרָזִים</p>

<br />
</blockquote>

<blockquote>
<p>קוֹלוֹת מִקּוֹלוֹת נִרְאוּ קְצוּבוֹת</p>

<p>קַלּוֹת וַחֲמוּרוֹת בְּגִלּוּי מַקְצִיבוֹת</p>

<p>קוֹל יְיָ חוֹצֵב לַהֲבוֹת</p>

<br />
</blockquote>

<blockquote>
<p>רַעֲנָנָה בִּבְרִית אֵיתָנֶיהָ הִסְבַּר</p>

<p>רְטֻבָּה בְּזִנּוּק חִטּוּבֶיהָ לְהִתְגַּבַּר</p>

<p>רַעַשׁ קוֹל יְיָ יָחִיל מִדְבָּר</p>

<br />
</blockquote>

<blockquote>
<p>שִׁכְּנָה כְּעֵדֶר קְוֻצֵּי תַּלְתַּלּוֹת</p>

<p>שֶׁבָּהּ יִתְפָּאֵר יוֹשֵׁב תְּהִלּוֹת</p>

<p>שָׁאַג קוֹל יְיָ יְחוֹלֵל אַיָּלוֹת</p>

<br />
</blockquote>

<blockquote>
<p>תִּרְגֵּל לְבוּבָתוֹ זָבוֹד</p>

<p>תֹּקֶף עֲנָנָיו אִפְּדָהּ בְּכָבוֹד</p>

<p>תָּמִיד בְּהֵיכָלוֹ כֻּלּוֹ אוֹמֵר כָבוֹד</p>

<p>קָדוֹשׁ</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/40675">https://benyehuda.org/read/40675</a></div></body></html>