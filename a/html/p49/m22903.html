<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[היא שלחה]</title>
	<meta name="author" content="שמואל הנגיד"/>
</head>
<body>

<blockquote>
<p>— — ∪— — — ∪ — — — ∪ — // — — ∪— — — ∪— — — ∪—</p>
</blockquote>

<blockquote>
<p>הִיא שִׁלְּחָה בֵינוֹת לְחוּמִי אֵשׁ<a href="#fn:1" id="fnref:1" title="see footnote" class="footnote"><sup>1</sup></a> — וְאֵיךְ // אוּכַל לְהָכִיל אֵשׁ<a href="#fn:2" id="fnref:2" title="see footnote" class="footnote"><sup>2</sup></a> תְּכַלֶּה לַחֲמִי?<a href="#fn:3" id="fnref:3" title="see footnote" class="footnote"><sup>3</sup></a></p>
</blockquote>

<blockquote>
<p>אֶזְכֹּר בְּאָמְרִי לָהּ: בְּנַפְשִׁי
אַתְּ<a href="#fn:4" id="fnref:4" title="see footnote" class="footnote"><sup>4</sup></a>! וְהִיא // קָרְצָה
בְעֵינֶיהָ<a href="#fn:5" id="fnref:5" title="see footnote" class="footnote"><sup>5</sup></a> וְאָמְרָה לִי:
בְּמִי<a href="#fn:6" id="fnref:6" title="see footnote" class="footnote"><sup>6</sup></a>?</p>

<br />
</blockquote>

<blockquote>
<p>אִם אַתְּ הֲקִלּוֹת אֶת הֱיוֹתִי לָךְ פְּדוּת — //
עַיִשׁ לְיָד תִּשַּׁק בְּזָכְרָהּ אֶת שְׁמִי<a href="#fn:7" id="fnref:7" title="see footnote" class="footnote"><sup>7</sup></a>.</p>
</blockquote>

<blockquote>
<p>רַבַּת<a href="#fn:8" id="fnref:8" title="see footnote" class="footnote"><sup>8</sup></a> צְרָרוּנִי<a href="#fn:9" id="fnref:9" title="see footnote" class="footnote"><sup>9</sup></a> וְהִנָּחְמוּ<a href="#fn:10" id="fnref:10" title="see footnote" class="footnote"><sup>10</sup></a> — וְאַתְּ רַבַּת
צְרַרְתִּינִי וְלֹא תִנָּחֲמִי!</p>

<br />
</blockquote>

<div class="footnotes">
<hr />
<ol>

<li id="fn:1">
<p><strong>שלחה בינות לחומי אש</strong> – על פי איכה יג: שלח אש
בעצמותי. <strong>בינות</strong> – יחזקאל י ז. <strong>לחומי</strong> – על פי צפניה א יז:
ולחומם; איוב כ כג: בלחומו. <a href="#fnref:1" title="return to body" class="reversefootnote">&#160;&#8617;</a></p>
</li>

<li id="fn:2">
<p><strong>ואיך אוכל להכיל אש</strong> – על פי ירמיה כ ט: והיה
בלבי כאש בוערת עצור בעצמותי ונלאיתי כלכל ולא אוכל. <a href="#fnref:2" title="return to body" class="reversefootnote">&#160;&#8617;</a></p>
</li>

<li id="fn:3">
<p>אהובתי הדליקה אש אהבה בבשרי ואיך אוכל עכשו לסבל
אש שנאה המכלה את בשרי. <strong>לחומי&#8230;לחמי</strong> ־ לשון נופל על לשון. <a href="#fnref:3" title="return to body" class="reversefootnote">&#160;&#8617;</a></p>
</li>

<li id="fn:4">
<p><strong>בנפשי את</strong> – את חקוקה ורשומה בנפשי. השוה לעיל
מט 8: לך מקום&#8230;בנפשי. <a href="#fnref:4" title="return to body" class="reversefootnote">&#160;&#8617;</a></p>
</li>

<li id="fn:5">
<p><strong>קרצה בעיניה</strong> – דרך לגלוג. <a href="#fnref:5" title="return to body" class="reversefootnote">&#160;&#8617;</a></p>
</li>

<li id="fn:6">
<p><strong>במי</strong> – כאומרת: אינך חשוב בעיני. <a href="#fnref:6" title="return to body" class="reversefootnote">&#160;&#8617;</a></p>
</li>

<li id="fn:7">
<p><strong>עיש ליד תשק בזכרה את שמי</strong> – העיש תתכבד בי.
<strong>עיש</strong> – על פי איוב לח לב: ועיש על בניה תנחם. <strong>ליד תשק</strong> – על פי
איוב לא כז: ותשק ידי לפי; והשוה לעיל עה 23: ועל ידי אהי נושק בעברם;
להלן קצב 4: אם בא ועמד לנגדי אקד ואשק לידי. <a href="#fnref:7" title="return to body" class="reversefootnote">&#160;&#8617;</a></p>
</li>

<li id="fn:8">
<p><strong>רבת</strong> – הרבה אנשים. <a href="#fnref:8" title="return to body" class="reversefootnote">&#160;&#8617;</a></p>
</li>

<li id="fn:9">
<p><strong>רבת צררוני</strong> – תהלים קכט א. <a href="#fnref:9" title="return to body" class="reversefootnote">&#160;&#8617;</a></p>
</li>

<li id="fn:10">
<p><strong>והנחמו</strong> – והתחרטו. <a href="#fnref:10" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/22903">https://benyehuda.org/read/22903</a></div></body></html>