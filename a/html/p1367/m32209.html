<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>חוקת, וימאן – ויט</title>
	<meta name="author" content="צבי הירש מסליאנסקי"/>
</head>
<body>

<p>מחוקקנו קראנו בשם &#8220;עם קשה עורף&#8221; וזאת תהלתנו.</p>

<p>קשיות ערפּנו היא גבורתנו, אשר בה חיינו עד עכשיו, ועוד חיה נחיה, והיא נתנה לנו את השם הנכבד &#8220;<strong>עם עולם</strong>&#8221;.</p>

<p>*</p>

<p>בעודנו נער הראה ישראל את עזוזו וכח רצונו האמיץ מבלי חת מפּני המעצורים והמכשולים, אשר הונחו על דרכו.</p>

<p>*</p>

<p>עיף ויגע מנדודיו במדבר בהגיעו אל ארץ אדום, ארץ נושבת,
שלח משה מלאכים אל מלך אדום: &#8220;כה אמר <strong>אחיך</strong> ישראל: אתה ידעת את כל התלאה
אשר מצאתנו&#8230; נעברה נא בארצך, לא נעבור בשדה ובכרם, ולא נשתה מי באר, דרך
המלך נלך, לא נטה ימין ושמאל עד אשר נעבור גבולך&#8221;.</p>

<p>*</p>

<p>&#8220;ולא נשתה מי באר&#8221; – <strong>מי בורות</strong> היה צריך לומר? למדה
תורה דרך ארץ שההולך לארץ שאינה שלו, לא יאכל ממה שבידו, אלא שלו יהיה מונח
ויקנה מן החנונים בשביל להנאותם, כך אמר לו משה, הבאר עמנו ומן שלנו אנו
אוכלים לא תאמר שאנו מטריחים עליך. <strong>שכר אתה עושה לעצמך. אוכל בכסף
תשבירנו</strong>.&quot;</p>

<p>*</p>

<p>&#8220;ויאמר אליו אדום: לא תעבור בי, פן בחרב אצא לקראתך.
ויאמרו אליו בני ישראל: <strong>במסלה נעלה</strong> ואם מימיךָ נשתה אני ומקני ונתתי
מכרם, רק אין דבר ברגלי אעבורה. ויאמר: לא תעבור. ויצא אדום לקראתו בעם
כבד וביד חזקה. <strong>וימאן</strong> אדום נתן את ישראל עבור בגבולו <strong>ויט</strong> ישראל
מעליו&#8221;.</p>

<p>*</p>

<p>נוראה היא התמונה הזאת לעם נודד <strong>לנטות</strong> מארץ נושבת
למדבר וערבה. אין זאת כי אם בכח רצון נפלא ובקשיות עורף נשגבה חננו אלהי
ישראל.</p>

<p>*</p>

<p>בשתי המלות האלה צפונות ואצורות כל תולדותינו:</p>

<p>&#8220;<strong>וימאן – ויט</strong>&#8221;.</p>

<p>*</p>

<p>מן &#8220;<strong>וימאן</strong>&#8221; אדום עד ותמאן ספרד, צרפת, בריטניה, אשכנז, פּולניה ורומיניה; &#8220;<strong>ויט ישראל מעליהם</strong>&#8221;.</p>

<p>*</p>

<p>כל העמים החלשים והקטנים בפגשם את ה&#8220;<strong>וימאן</strong>&#8221; מעם גדול
וכביר מהם לא <strong>יטו</strong> מעליו, כי אם יכנעו תחת ידו החזקה; לא כן אנחנו
קשי-העורף ואבירי-הרוח לוחמים בכח האלהי של ה&#8220;<strong>ויט</strong>&#8221; נגד ה&#8220;<strong>וימאן</strong>&#8221;
האכזרי.</p>

<p><strong>יפתח הגלעדי</strong></p>

<p>יפתח ברח מפּני אחיו, וישב <strong>בארץ טוב</strong>; אנשים ריקים
התלקטו אליו; התבולל בהם; ההבדל בין הגלעדי ובין בן ירובעל; שבולת וסבולת;
ארבעים ושנים אלף נשחטו; &#8220;הלא טוב עוללות אפרים מבציר אביעזר&#8221;.</p>

<p>*</p>

<p>בצר לבני-ישראל הלכו זקני גלעד להתרפּס לפני יפתח בן
הזונה, והוא התרצה והתפּייס, אחרי אשר שמוהו <strong>לקצין</strong> במלחמה <strong>ולראש</strong>
בעת שלום ומנוחה; הם לא חפשו עוד עלילות עליו, והוא נעתר ללכת אתם.</p>

<p>*</p>

<p>מוסר השכל <strong>ליפתחינו</strong> הרבים, אשר ברחו ונמלטו <strong>לארץ טוב</strong> ויתבוללו, כי ישובו אל עמם בצר להם.</p>

<p>אות ומופת להיראים והחרדים כי יסורו למשמעת <strong>היפתחים</strong>
השבים אליהם כעת וישימום לראשים ולקצינים. הלא גם זקני גלעד שנאוהו, ובצרתם
אמרו: <strong>לכן</strong> עתה שבנו אליך.</p>

<p>*</p>

<p>&#8220;יפתח בדורו – כשמואל בדורו&#8221;; השקפת חז&quot;ל על נדרו האיום
ומותו הנורא בנשילת אבריו בכל מקום שהיה הולך. הדא הוא דכתיב: &#8220;וימת ויקבר
<strong>בערי</strong> הגלעד&#8221;.</p>

<p>*</p>

<p>והשופט הקטן והגס הזה, אשר שפט את ישראל בארצו לפני
<strong>שלשים וחמש מאות</strong> בשנים, הראה רוח סבלנות הרבה יותר מכל העמים הנאורים,
הממשלות הנוצריות במאה העשרים בימינו, השולחים מסיתים לארצות הסינים,
היאפּאנים ולכל ארצות המזרח, לפתותם ולמשכם בחבלי <strong>אהבה</strong> לאמונת <strong>האהבה
והשלום</strong>, ואחרי כן ישלחו אחריהם בשם אלהי הרחמים והחנינה חרב הרג
ואבדן.</p>

<p>*</p>

<p>הם, החננים, הנוצרים הרחמנים, אינם אומרים על ידי מלאכיהם המסיתים את הדברים אשר אמר יפתח על ידי מלאכיו למלך בני עמון:</p>

<p><strong>&#8220;הלא את אשר יורישך כמוש אלהיך אותו תירש, ואת כל אשר הוריש ה' אלהינו מפּנינו אותו נירש.&#8221;</strong></p>

<p>*</p>

<p>הם אינם אומרים: את אשר הורישכם <strong>בראהמא, בודהא, מחמד</strong> אותו תירשו.</p>

<p>*</p>

<p>עון פּלילי הוא ואכזריות נוראה להביא בחזקת היד עם בן ארבע מאות מליונים בעול אמונת השלוש במאה העשרים.</p>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/32209">https://benyehuda.org/read/32209</a></div></body></html>