<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>כַּעֲלוֹת הַשַּׁחַר</title>
	<meta name="author" content="מרדכי צבי מאנה"/>
</head>
<body>

<blockquote>
<p>עוּרִי נַפְשִׁי, מִתְּנוּמָתֵךְ הָקִיצִי!</p>
</blockquote>

<blockquote>
<p>עֵט סוֹפֵר בְּיָדֵךְ לָקַחַת הָאִיצִי,</p>
</blockquote>

<blockquote>
<p>שִׁפְכִי רִגְשׁוֹתַיִךְ שִׁירִי, זַמֵּרִי;</p>
</blockquote>

<blockquote>
<p>אָז רַעְיוֹנוֹתַיִךְ כֶּסֶף צָרוּף יִטְהָרוֹּ,</p>
</blockquote>

<blockquote>
<p>רוּחֵךְ תִּפָּעֵם, כֹּחוֹתַיִךְ יִגְבָּרוּ –</p>
</blockquote>

<blockquote>
<p>הָלְאָה תָרְדֵּמָה, מִשּׁנָתֵךְ הִתְעוֹרֵרִי</p>
</blockquote>

<br>  

<blockquote>
<p>עַל כַּנְפֵי דִמְיוֹנִי אָשׁוּטָה, אָעוּפָה,</p>
</blockquote>

<blockquote>
<p>רַעְיוֹנוֹת שׁוֹנִים יַחְלְפוּ בִי כַּסּוּפָה</p>
</blockquote>

<blockquote>
<p>וּמִטֹּהַר הַשּׁחַר יִטְהֲרוּ, יִנְעָמוּ;</p>
</blockquote>

<blockquote>
<p>אַךְ כְּאוֹר וָאֹפֶל יַחַד לִפָנַי יִשְׂתָּרֵעַ</p>
</blockquote>

<blockquote>
<p>כֵּן בְּלוּלִים שַׂרְעַפִּים מִבְּלִי בָרוּר דֵּעַ,</p>
</blockquote>

<blockquote>
<p>כִּי שִׂמְחָה וְיָגוֹן בְּלִבִּי יִפְעָמוּ</p>
</blockquote>

<br>  

<blockquote>
<p>שִׂמְחָה? הוֹי עֵטִי כֹּה חִישׁ שָׁנִית</p>
</blockquote>

<blockquote>
<p>וּמִי עֵדִי כָמוֹךְ הֲלֹא כֹל רָאִית!</p>
</blockquote>

<blockquote>
<p>אַתְּ שׁוֹמַעַת תָּמִיד קוֹל שִׂיחַ לְבָבִי,</p>
</blockquote>

<blockquote>
<p>אַתְּ שׁאַבתְּ מִלִּבִּי מַעְיַן נֶחָמָה;</p>
</blockquote>

<blockquote>
<p>גַּם שֶׁפֶךְ קוֹל נְהִי רָאִית שָׁמָּה</p>
</blockquote>

<blockquote>
<p>וַתַּעַן בְּקוֹל בּוֹכִים נֶחָמָה לְךָ אָבִיא.</p>
</blockquote>

<br>  

<blockquote>
<p>וְעַתָּה עֲנִי בִי אִם מֵעוֹדִי עָלַצְתִּי.</p>
</blockquote>

<blockquote>
<p>אַךְ הַרְחִיק עָצְבִּי, זֹאת הִתְאַמַּצְתִּי,</p>
</blockquote>

<blockquote>
<p>וְעֵת שֶׁקֶט בִּלְבָבִי, – זֹאת שִׂמְחָה אֲכַנֶּה;</p>
</blockquote>

<blockquote>
<p>אוֹ גַם בְּעֵת רוּחִי יָגוֹן מָלֵאָה</p>
</blockquote>

<blockquote>
<p>אֹזֶן רֵעִי רַק נִחוּמִים שָׁמֵעָה.</p>
</blockquote>

<blockquote>
<p>כִּי קָצְרָה יָדוֹ מִנַחֲמֵנִי אֶקְרָא וְאֶשְׁנֶה</p>
</blockquote>

<br>  

<blockquote>
<p>אַךְ מַדּוּעַ רוּחִי הִנָּךְ הוֹמִיָּה?</p>
</blockquote>

<blockquote>
<p>מַדּוּעַ תֶּחֱזִי רַק שַׁמָּה וּשְׁאִיָּה?</p>
</blockquote>

<blockquote>
<p>מַדּוּעַ תִּשְׁתּוֹחֲחִי תַּחַת כֹּבֶד עַצָבֶת? –</p>
</blockquote>

<blockquote>
<p>הֵן לָשִׁיר, לְזַמֵּר מִשְֹׁנָתֵךְ קַמְתְּ</p>
</blockquote>

<blockquote>
<p>וּנְאוּמֵי נִחוּמִים בְּפִי עֵטִי שַׂמְתְּ</p>
</blockquote>

<blockquote>
<p>וְחִישׁ נֶהְפַּכְתְּ לִי וְשִׁירךְ שָבַת.</p>
</blockquote>

<br>  

<blockquote>
<p>שׁוּרִי נָא לִשְׁחָקִים כֹּכָבִים מָלֵאוּ,</p>
</blockquote>

<blockquote>
<p>וּרְאִי מָה רָבּוּ, מָה רָמוּ גַּבֵהוּ,</p>
</blockquote>

<blockquote>
<p>מַה הוֹד מַרְאָם בַּקֹּדֶשׁ, בַּיוֹפִי מַה נֶהְדָּרוּ!</p>
</blockquote>

<blockquote>
<p>רְאִי מִשְׁטַר מַסְלוּלָם פְּלִיאוֹת הַבְּרִיאָה</p>
</blockquote>

<blockquote>
<p>וְגָבֹהַּ מֵעַל גָּבֹהַּ עָלֵימוֹ עַיִן צוֹפִיָּה,</p>
</blockquote>

<blockquote>
<p>וְאַלְפֵי שָׁנִים מֵהַקִּיף מֶרְכָּזָם לֹא נֶעְצָרוּ</p>
</blockquote>

<br>  

<blockquote>
<p>וְאַתְּ נֶפֶשׁ עֲנִיָּה רֻתַּקְתְּ בַּחֹמֶר,</p>
</blockquote>

<blockquote>
<p>הֲלֹא תֵבוֹשִׁי תִּכָּלְמִי, מִבְּלִי מְצוֹא אֹמֶר –</p>
</blockquote>

<blockquote>
<p>מַדּוּעַ תִּתִּנִי דוֹפִי בְּמִקְרֵי חַיַּיִךְ? –</p>
</blockquote>

<blockquote>
<p>תִּרְאִי שׁוּחָה כְרוּיָה עַל כָּל צָעַד</p>
</blockquote>

<blockquote>
<p>ולְקוֹל עָלֶה נִדָּף תֹּאחֲזֵךְ רָעַד</p>
</blockquote>

<blockquote>
<p>וְאַךְ תַּהְפוּכוֹת אִי סְדָרִים תֶחֱזֶינָה עֵינַיִךְ</p>
</blockquote>

<br>  

<blockquote>
<p>רְאִי הֵן הַשַּׁחַר יַנְעֵם הַדּוּמִיָּה,</p>
</blockquote>

<blockquote>
<p>פְּאֵר לְבֶן-הַקֶּדֶם פָּרוּשׂ כַּיְרִיעָה,</p>
</blockquote>

<blockquote>
<p>עַל עֶרֶשׂ הַתֵּבֵל שֶׁשָּׁם יִישְׁנוּ בָנֶיהָ.</p>
</blockquote>

<blockquote>
<p>כֹּל הֵכִינָה הַטֶּבַע מְאוּם לֹא חִסֵּרָה,</p>
</blockquote>

<blockquote>
<p>בְּחָכְמָה תִּכֵּן תֵּבֵל אֵל יְצָרָה</p>
</blockquote>

<blockquote>
<p>לְהַרְגִּיעַ יְצוּרֶיהָ לְהַרְוֹתָם עֲדָנֶיהָ.</p>
</blockquote>

<br>  

<blockquote>
<p>אִם תַּמְרִיאִי לַמָּרוֹם אוֹ תַחְדְּרִי תְהוֹמוֹת,</p>
</blockquote>

<blockquote>
<p>אָז בְּקִרְבֵּךְ יֵרֹמוּ רַעְיוֹנוֹת, רוֹמֵמוֹת,</p>
</blockquote>

<blockquote>
<p>לִרְאוֹת כָּל טוֹב כָּל אשֶׁר וְכָל נֶחָמָה</p>
</blockquote>

<blockquote>
<p>אִם אָסוֹן וָפֶגע יִמָּצְאוּ בְּחֵיק הַטֶּבַע,</p>
</blockquote>

<blockquote>
<p>אָז הַצָלָה לְעֻמָּתָם עַל אַחַת שֶׁבַע</p>
</blockquote>

<blockquote>
<p>וּבִמְקוֹם פֶּרֶץ נוֹפֵל, גַּם מַטֵה מַשְׁעֵן שָׁמָּה.</p>
</blockquote>

<br>  

<blockquote>
<p>כָּל טוֹב וְשָׂשׂוֹן תּוֹשִׁיט הַטֶּבַע בְּיָדָה.</p>
</blockquote>

<blockquote>
<p>לְפַתְּחָהּ וּלְשַׂדְדָה, לְהֵינִיק חֶלְבָּהּ וּלְשַׁדָּה,</p>
</blockquote>

<blockquote>
<p>לְהַרְוֹת נֶפֶשׁ עָמָל לְהוֹצִיא מֵאָה שְׁעָרִים!</p>
</blockquote>

<blockquote>
<p>רִבְבוֹת נֶפֶשׁ אָדָם עָלֶיהָ יִתְעַנְגוּ</p>
</blockquote>

<blockquote>
<p>וְאַלְפֵי שָׁנִים שָׂשׂוּ מְאוּם לֹא דָאָגוּ,</p>
</blockquote>

<blockquote>
<p>הָיוּ בַנְעִימִים בֵּין אשֶׁר בְּלִי מְצָרִים,</p>
</blockquote>

<br>  

<blockquote>
<p>וּמַה נֶחְשַׁב אֲסוֹן רַעַד-הָאָרֶץ,</p>
</blockquote>

<blockquote>
<p>רַעַשׁ הַר פְּרָצִים כִּי יָבִיא קָרֶץ</p>
</blockquote>

<blockquote>
<p>וְאֵשׁ לוֹהֵט כִּי יֵרֵד מִשָּׁמַיִם.</p>
</blockquote>

<blockquote>
<p>שֶׁטֶף מַבּוּל מַיִם כִּי יַעַשׂ שַׁמּוֹת</p>
</blockquote>

<blockquote>
<p>פְּרִיצֵי הַיּוֹת כִּי יָמִיתוּ נְפָשׁוֹת תַּמּוֹת</p>
</blockquote>

<blockquote>
<p>וְאַלְפֵי מִקְרֵי הַטֶּבַע בִּימֵי הַחַיִּים?.</p>
</blockquote>

<br>  

<blockquote>
<p>כָּל אֵלֶּה זִכְרִי נָא נֶפֶשׁ שׁוֹמֵמָה,</p>
</blockquote>

<blockquote>
<p>רְאִי מְנוּחָה כִּי טוֹב, רְאִי כִי נָעֵמָה, –</p>
</blockquote>

<blockquote>
<p>וְשׁוּבִי לִמְנוּחָיְכִי לֹא עוֹד תִּתְיַפָּחִי</p>
</blockquote>

<blockquote>
<p>רְאִי נֹעַם בַּחַיִּים בְּחֵיק הַתֵּבֵל</p>
</blockquote>

<blockquote>
<p>וְהַרְחִיקִי עֶצֶב מִלִּבֵּךְ, יָגוֹן וָאֶבֶל,</p>
</blockquote>

<blockquote>
<p>וּבְחֶבֶל גּוֹרָלֵךְ הֲלֹא תָּמִיד תִּשְׂמָחִי.</p>
</blockquote>

<br>  

<blockquote>
<p>אַךְ מַה קּוֹל &#8220;קוֹרֵא&#8221; אָזְנִי שׁוֹמַעַת,</p>
</blockquote>

<blockquote>
<p>קוֹל הַשֶּׁכְוִי הוּא, זֹאת נָקֵל לָדַעַת</p>
</blockquote>

<blockquote>
<p>&#8220;הֵן אָתָה יוֹם&#8221; יִקְרָא בָרָמָה;</p>
</blockquote>

<blockquote>
<p>אַחֲרָיו קוֹלוֹת שׁוֹנִים לְאָזְנַי יַגִּיעוּ,</p>
</blockquote>

<blockquote>
<p>שָׁם יְזוֹרֵר מִתְעוֹרֵר, יֶהְגּוּ, יַבִּיעוּ</p>
</blockquote>

<blockquote>
<p>בְּנֵי אָדָם מֵעַרְשָׂם יָקוּמוּ שָׁמָה.</p>
</blockquote>

<br>  

<blockquote>
<p>וַתִּתְפַּלֵּץ נַפְשִׁי, בְּאֵשׁ לֹהֵט הֻצָּתָה</p>
</blockquote>

<blockquote>
<p>אָפְסוּ דִמְיוֹנַי, סְבִיבִי אַךְ בָּתָה –</p>
</blockquote>

<blockquote>
<p>וּבְחֵיק הַטֶּבַע אַךְ שָׁוְא רָחָפְתִּי;</p>
</blockquote>

<blockquote>
<p>אַךְ שָׁוְא נֶחָמָתִי שָׁוְא חֲלוֹם נָעִים,</p>
</blockquote>

<blockquote>
<p>אֲפָפוּנִי זִכְרוֹנוֹת וַחֲלוֹמוֹת רָעִים –</p>
</blockquote>

<blockquote>
<p>אֲשֶׁר בִּיְמֵי הֶעָבָר לַאֲחָדִים אָסָפְתִּי.</p>
</blockquote>

<br>  

<blockquote>
<p>הוֹי נַפְשִׁי צָדַקְתְּ, נְכחוֹת תַּבִּיטִי,</p>
</blockquote>

<blockquote>
<p>לֹא עוֹד אֲבַקְשֵׁךְ יְגוֹנֵךְ הַשְׁקִיטִי</p>
</blockquote>

<blockquote>
<p>וְלַחֲזוֹת לָךְ תַּנְחוּמִים בְּרוּחַ הַחִזָיוֹן</p>
</blockquote>

<blockquote>
<p>מֵהֲדַר הַטֶּבַע לֹא תִזְכְּרִי תַבִּיעִי,</p>
</blockquote>

<blockquote>
<p>מִנֹּעַם הַבְּדִידוּת לֹא עוֹד תַּשְׁמִיעִי,</p>
</blockquote>

<blockquote>
<p>עֵינַיִךְ רֹאוֹת סְבִיבֵך, הָהּ, הַכִּלָּיוֹן!!</p>
</blockquote>

<br>  

<blockquote>
<p>כִּלָּיוֹן חָרוּץ סְבִיבִי מַעֲשֵׂה בְנֵי-אָדָם</p>
</blockquote>

<blockquote>
<p>וְשׁוּחוֹת עֲמוּקוֹת אֲשֶׁר כָּרוּ יָדָם,</p>
</blockquote>

<blockquote>
<p>תַּהְפּוּכוֹת אֶרְאֶה עַל כָּל שַׁעַל.</p>
</blockquote>

<blockquote>
<p>הַבְּרִיאָה הַנְּדִיבָה כָּל טוֹב לֹא חִסֵּרָה,</p>
</blockquote>

<blockquote>
<p>אַךְ בְנֵי אָדָם עִקְּשׁוּ הַיְשָׁרָה –</p>
</blockquote>

<blockquote>
<p>מָוֶת, רָעָב, חֶרֶב, קֶטֶב וָרַעַל.</p>
</blockquote>

<br>  

<blockquote>
<p>וּפְגָעִים אֵלֶּה הֲלֹא עֵינַי רָאוּ,</p>
</blockquote>

<blockquote>
<p>וּבְמַדְקְרוֹת חַרְבָּם עַל לִבִּי נָגָעוּ</p>
</blockquote>

<blockquote>
<p>וּבִתְהוֹם עַצֶבֶת אֶת נַפְשִׁי הִשְׁלִיכוּ –</p>
</blockquote>

<blockquote>
<p>הוֹי רוּחִי שֹאֶגֶת תַּרְעֵם כָּרָעַם</p>
</blockquote>

<blockquote>
<p>וּלְבָבִי נִפְעָם כְּהֹלֶם פָּעַם</p>
</blockquote>

<blockquote>
<p>וּמוֹקְדֵי אֵשׁ <strong>לְנַפְשִׁי</strong> הֵמָּה הֶעֱרִיכוּ!</p>
</blockquote>

<br>  

<blockquote>
<p>עַתָּה שַׁחַר נָעִים לֹא יִקַּח לְבָבִי,</p>
</blockquote>

<blockquote>
<p>כֹּכָבִים מַזְהִירִים – כְּעֵינֵי הַלָּבִיא</p>
</blockquote>

<blockquote>
<p>וְאֹּדֶם פְּנֵי קָדִים כִּלְשׁוֹן אֵשׁ וָדָם!</p>
</blockquote>

<blockquote>
<p>רַק זִכְרוֹנוֹת אֲיֻמִּים אוֹתִי יַזְכִּירוּ</p>
</blockquote>

<blockquote>
<p>וְאֶת נֹגַה נַפְשִׁי חִישׁ יַקְדִּירוּ</p>
</blockquote>

<blockquote>
<p>וּמַרְאוֹת נֶחָמוֹת אֶרְאֶה בְחֶזְיוֹן אָדָם.</p>
</blockquote>

<br>  

<blockquote>
<p>עוּפָה נָא, רוּחִי, עוּפָה בַּל תֵּלֶא!</p>
</blockquote>

<blockquote>
<p>אַל תַּסְתֵּר פָּנֶיךָ מֵרְאוֹת כָּל אֵלֶּה,</p>
</blockquote>

<blockquote>
<p>אֹמֶץ הוֹסִיפָה פֶּן תִּמַּס כַּמָּיִם;</p>
</blockquote>

<blockquote>
<p>וְזֵכֶר הַשַּׁחַר – הוֹי נַפְשִׁי נִתֶּכֶת! –</p>
</blockquote>

<blockquote>
<p>עֵת קָרְבָּן מוּנָח עַל עֲצֵי מַעֲרֶכֶת</p>
</blockquote>

<blockquote>
<p>וּבְכִיָּה עוֹלָה קוֹרַעַת שָׁמָיִם!&#8230;</p>
</blockquote>

<br>  

<blockquote>
<p>מַה פִּתְאֹם נַפְשִׁי כֹּה חָוְרוּ פָּנַיִּךְ?</p>
</blockquote>

<blockquote>
<p>מַה מַּבּוּל דִמְעָה יַמְטִירוּ עֵינַיִךְ?</p>
</blockquote>

<blockquote>
<p>תֶּחֶרְדִי, תִשְׁתּוֹחֲחִי, גַּם הִנָּךְ גֹּוָעַת?</p>
</blockquote>

<blockquote>
<p>מַה פָּרְצוּ אֲנָחוֹת מִלֵּב קָרוּעַ?</p>
</blockquote>

<blockquote>
<p>מַה פָּרַץ זֶרֶם דָּם מִלֵּב פָּצוּעַ?</p>
</blockquote>

<blockquote>
<p>מָה?&#8230; אוֹיָה נַפְשִׁי! זֹאת הִנָּךְ יוֹדָעַת!&#8230;</p>
</blockquote>

<br>  

<blockquote>
<p>הוֹי, נֹחַם אַכְזָר חֵץ רַעַל שׁוֹלֵחַ,</p>
</blockquote>

<blockquote>
<p>יַחְדֹּר עַד לִבִּי כִּלְיוֹתַי פּוֹלֵחַ,</p>
</blockquote>

<blockquote>
<p>דָּמִי יַרְתִּיחַ גַּם יַקְדִּיר אוֹר עֵינַי!</p>
</blockquote>

<blockquote>
<p>הוֹי! לִבִּי מִזְבֵּח, רוּחִי שַׁלְהֶבֶת,</p>
</blockquote>

<blockquote>
<p>דָּמִי הַנֶּסֶךְ וַאֲנִי – הָהּ! – הַכֶּבֶשׂ</p>
</blockquote>

<blockquote>
<p>וּלְעוֹלָה עַל מוֹקְדוֹ תָמִיד יַעֲלֵנִי&#8230;:</p>
</blockquote>

<br>  

<blockquote>
<p>וּפְגָעִים אֵלֶּה כָּל חוּשַׁי מָחָצוּ</p>
</blockquote>

<blockquote>
<p>לֵחִי הֶחֱרִיבוּ וּכְנָפַי קָצָצוּ</p>
</blockquote>

<blockquote>
<p>וּבְצֵל אֶעֱרוֹק צִיָּה מִשְּׁאוֹן הֶחָלֶד;</p>
</blockquote>

<blockquote>
<p>פִּגְעֵי שַׁחַת אֵלֶּה – רוּחִי הוֹמִיָּה! –</p>
</blockquote>

<blockquote>
<p>רַק הֵם רָמְסוּ נֶפֶשׁ תַּמָּה וּנְקִיָּה</p>
</blockquote>

<blockquote>
<p>וִינַבְּלוּ וִישַׁקְּצוּ טֹהַר לֵב יָלֶד!&#8230;</p>
</blockquote>

<p><br> </p>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/4680">https://benyehuda.org/read/4680</a></div></body></html>