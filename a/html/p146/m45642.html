<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אֱמוּנֵי לֵב</title>
	<meta name="author" content="שלום שבזי"/>
</head>
<body>

<p>חתימה: אלשבזי</p>

<blockquote>
<br />
</blockquote>

<blockquote>
<p>אֱמוּנֵי לֵב הִתְוַדּוּ / בְּיוֹם כִּפּוּר וְהִכּוֹנוּ</p>

<p>וְנָאוֵיכֶם בְּטוֹב פִּקְדוּ / וְשׁוּבוּ אֶל אֱלֹהֵינוּ</p>

<p>וְעַל קַו הָאֱמֶת עִמְדוּ / וְהַגִּיהוּ לְחָשְׁכֵּנוּ</p>

<p>וְאַל תִּשְׁגּוּ וְתֶחֶרְדוּ / הֲלוֹא זֶה יוֹם הֲדָרֵנוּ</p>

<p>יָהּ תָּשׁוּב תְּרַחֲמֵנוּ / עֶזְרֵנוּ וּמָגִנֵּנוּ:</p>

<br />
</blockquote>

<blockquote>
<p>לָמָּה יָדִיד נִדְכָּה / תּוֹךְ מֶמְשֶׁלֶת עֲבָדִים</p>

<p>נַפְשׁוֹ לְאָבִיו מְחַכָּה / כִּי הֵמָּה בוֹ רוֹדִים</p>

<p>וַתִּשְׁמַע הַמַּלְכָּה / כִּי מָשְׁלוּ בוֹ זֵדִים</p>

<p>מַה לָּךְ רָחֵל מְבַכָּה / וְעִתֵּךְ הִיא עֵת דּוֹדִים</p>

<p>אָמְרָה כִּי נִמְכַּרְנוּ / עֲבָדִים מָשְׁלוּ בָּנוּ</p>

<p>יָהּ תָּשׁוּב תְּרַחֲמֵנוּ / עֶזְרֵנוּ וּמָגִנֵּנוּ:</p>

<br />
</blockquote>

<blockquote>
<p>שׁוּלַמִּית טוֹב שַׁלְּמִי / לְבָנִים הַשּׁוֹבָבִים</p>

<p>וּתְפִלָּתֵךְ קַדְּמִי / לְרַצּוֹת עַל הַשָּׁבִים</p>

<p>לַיְלָה וְיוֹם אַל תִּדְמִי / לְנַחֵם כָּל נֶעְצָבִים</p>

<p>עַל בָּנַיִךְ תְּרַחֲמִי / עֲנִיִּים הַנִּצָּבִים</p>

<p>נְעָרֵינוּ וְזִקְנֵינוּ / נָשֵׁינוּ וְטַפֵּנוּ</p>

<p>יָהּ תָּשׁוּב תְּרַחֲמֵנוּ / עֶזְרֵנוּ וּמָגִנֵּנוּ:</p>

<br />
</blockquote>

<blockquote>
<p>בְּקַצְווֹת אֶרֶץ פָּצִים / מְצַפִּים לִישׁוּעָתָם</p>

<p>מִיַּד אוֹיְבִים וְלוֹחֲצִים / מַזִּילִים דִּמְעָתָם</p>

<p>עֲלֵיהֶם בְּכָל יוֹם אָצִים / יְפַתּוּם לְעָרֵב דָּתָם</p>

<p>וְהֵם יַחַד מִתְקַבְּצִים / מְעוֹרְרִים אֶת אַהֲבָתָם</p>

<p>אוֹיְבֵיהֶם מִתְלוֹצְצִים / וְהֵם מְפִירִים עֲצָתָם</p>

<p>יָהּ תָּשׁוּב תְּרַחֲמֵנוּ / עֶזְרֵנוּ וּמָגִנֵּנוּ:</p>

<br />
</blockquote>

<blockquote>
<p>זְדוֹנוֹת יוֹם הִקִּיפוּ / הֶן גָּרְמוּ עוֹל גָּלוּת</p>

<p>עַל רֹאשׁ הֲמוֹנַי צָפוּ / וְלֹא הִנִּיחוּם לָבוּת</p>

<p>וְכָל יָדַיִם רָפוּ / וְלֵב גִּבּוֹרִים רָתוּת</p>

<p>וְאַבְנֵי הֵיכָל שָׁפוּ / וְקוֹדֶשׁ אֲרִיאֵל שָׁחוּת</p>

<p>כִּי אָמְרוּ אוֹיְבֵינוּ / זֶה הַיּוֹם שֶׁקִּוִינוּ</p>

<p>יָהּ תָּשׁוּב תְּרַחֲמֵנוּ / עֶזְרֵנוּ וּמָגִנֵּנוּ:</p>

<br />
</blockquote>

<blockquote>
<p>יֶהֶמוּ רוֹב רַחֲמֶיךָ / עַל בָּנֶיךָ וְתִפְדֵם</p>

<p>תַּעֲשֶׂה לְמַעַן שְׁמֶךָ / בְּטוֹב וִישׁוּעָה תְוַעֲדֵם</p>

<p>וְתַשְׁמִיעַ בְּעִירֶךָ / נֶחָמָה לְדָל רוֹדֵם</p>

<p>וְתִנָּקֵם בְּאוֹיְבֶיךָ / בְּבַת יִשְׁמָעֵאל וֶאֱדוֹם</p>

<p>וְנִתְחַזְּקָה בְּעַד עַמֵּנוּ / וּבְעַד עָרֵי אֱלֹהֵינוּ</p>

<p>יָהּ תָּשׁוּב תְּרַחֲמֵנוּ / עֶזְרֵנוּ וּמָגִנֵּנוּ:</p>
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/45642">https://benyehuda.org/read/45642</a></div></body></html>