<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אֲהוּב לִבִּי בְּהַר סִינָי</title>
	<meta name="author" content="שלום שבזי"/>
</head>
<body>

<p>חתימה: אבו שמעון אלשבזי</p>

<blockquote>
<br />
</blockquote>

<blockquote>
<p>אֲהוּב לִבִּי בְּהַר סִינָי</p>

<p>הֱעִירַנִי בְהֶגְיוֹנָי</p>

<p>וְקוֹלוֹ שָׁמְעוּ אָזְנָי</p>

<p>בְּיָפְיוֹ צָהֲלוּ פָנָי:</p>

<br />
</blockquote>

<blockquote>
<p>בְּיוֹם מֹשֶׁה בְּחֵן נִגַּשׁ</p>

<p>וְהִגְבִּיל עָם אֲשֶׁר קִדַּשׁ</p>

<p>בְּיוֹם שִׁשִּׁי לְרֹאשׁ חֹדֶשׁ</p>

<p>בְּסִיוָן נִפְקְחוּ עֵינָי:</p>

<br />
</blockquote>

<blockquote>
<p>וְקִבַּלְנוּ שְׁנֵי לוּחוֹת</p>

<p>כְּאוֹר בָּהִיר מְצֻחְצָחוֹת</p>

<p>וְאוֹתִיּוֹת מְפֻתָּחוֹת</p>

<p>וְהֵן כֶּתֶר לְנֶאְמָנָי:</p>

<br />
</blockquote>

<blockquote>
<p>שְׁלוּמֵי לֵב יְפַרְסֵמוּ</p>

<p>לְדָת סִינַי יְקַדֵּמוּ</p>

<p>וְאֵל שַׁדַּי יְרוֹמֵמוּ</p>

<p>וּמַשְׂכִּילִים בְּכָל דִּינָי:</p>

<br />
</blockquote>

<blockquote>
<p>מְלֻמָּדִים בְּלֵב נִהְנָה</p>

<p>בְּתוֹרַת אֵל וְהַמִּשְׁנָה</p>

<p>שְׂרִידִים בַּעֲלֵי אָמְנָה</p>

<p>וּמַזְהִירִים לְרַעְיוֹנָי:</p>

<br />
</blockquote>

<blockquote>
<p>עֲדַת קֹדֶשׁ שְׁחַרְחֹרָה</p>

<p>וּמַנְהֶרֶת בְּאוֹר תּוֹרָה</p>

<p>בְּצֵל שַׁדַּי שְׁהוּא נוֹרָא</p>

<p>מְקוֹר חַיַּי וּמַעְיָנָי:</p>

<br />
</blockquote>

<blockquote>
<p>וּמַה נָּעִים הֲדָרֵנוּ</p>

<p>בְּיוֹם נָשׁוּב לְעִירֵנוּ</p>

<p>וְרוּחַ יָהּ תְּעִירֵנוּ</p>

<p>בְּהֵיכָלַי וְאַרְמוֹנָי:</p>

<br />
</blockquote>

<blockquote>
<p>נְחֵנִי יָהּ וְזַכֵּנִי</p>

<p>וְאֶרְאֶה מַחֲמַד עֵינִי</p>

<p>יְפַת עַיִן וְאַדְמוֹנִי</p>

<p>גְּאוֹן עֻזִּי וְחֶזְיוֹנָי:</p>

<br />
</blockquote>

<blockquote>
<p>אֲנִי לִבִּי תְּמוֹל צָפָה</p>

<p>הֲדַר כַּלָה מְאֹד יָפָה</p>

<p>וְחָתָן זֶה בְּרֹאשׁ חֻפָּה</p>

<p>וְאָז שַׁרְתִּי בְּנִגּוּנָי:</p>

<br />
</blockquote>

<blockquote>
<p>לְבוּשׁ דַּעַת וְטוֹב שֵׂכֶל</p>

<p>וְכַלָּתוֹ כְּמוֹ מִיכַל</p>

<p>וְאִישׁ צַדִּיק וְאַדְרִיכַל</p>

<p>בְּרֹאשׁ שׁוּרָה לְהַזְמִינָי:</p>

<br />
</blockquote>

<blockquote>
<p>שְׁתוּ דוֹדִים לְיֵין, שִׁכְרוּ,</p>

<p>וְדָת תּוֹרַת אֱמֶת שִׁמְרוּ</p>

<p>יְרוּשְׁלַם עִמְכֶם זִכְרוּ</p>

<p>בְּשִׂמְחָתִי וּבִרְנָנָי:</p>

<br />
</blockquote>

<blockquote>
<p>בְּעֵת שֶׁתֹּאמְרוּ הַזָּן</p>

<p>וְיִשְׂבַּע גּוּף אֱוִיל רַגְזָן</p>

<p>וְיֵצֶר טוֹב כְּמוֹ חַזָּן</p>

<p>לְאֵיבָרַי וּבִנְיָנָי:</p>

<br />
</blockquote>

<blockquote>
<p>זְכוּת אָבוֹת תְּחַיֵּנוּ</p>

<p>וְנָשׁוּבָה לְאַרְצֵנוּ</p>

<p>שְׁנֵים עָשָׂר שְׁבָטֵינוּ</p>

<p>וְכֹהֵן שָׁם וְגַם סִגְנָי:</p>

<br />
</blockquote>

<blockquote>
<p>יְלוּד מַשְׁתָּא יְהֶא נִזְמָן</p>

<p>בְּבוֹא מֶלֶךְ גְּבִיר נֶאְמָן</p>

<p>וְנִטְעַם מִצְּלוֹחִית מָן</p>

<p>וְאֶתְבּוֹנֵן בְּמַצְפּוּנָי:</p>

<br />
</blockquote>

<blockquote>
<p>לְךָ שָׁלוֹם כְּמוֹ נָהָר</p>

<p>יְלוּד פֶּרֶץ בְּאוֹר נִזְהָר</p>

<p>כְּיוֹם זָרַח בְּרֹאשׁ הָהָר</p>

<p>לְבֶן עַמְרָם וְלִזְקֵנָי:</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/45291">https://benyehuda.org/read/45291</a></div></body></html>