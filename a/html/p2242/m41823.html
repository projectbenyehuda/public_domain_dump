<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אָעִיר מִתְּנוּמוֹת</title>
	<meta name="author" content="משה חוצין"/>
</head>
<body>

<p>לאשמורת הבוקר</p>

<h2 id="א">א</h2>

<p>סימן: א״ב משה חוצין.</p>

<blockquote>
<p>אָעִיר מִתְּנוּמוֹת עֵינַי</p>

<p>אָז אַבִּיעָה שִׁיר רְנָנַי</p>

<p>אָנָּא לְקוֹל תַּחֲנוּנַי</p>

<p>אָזְנְךָ הַטֵּה ה׳.</p>

<br />
</blockquote>

<blockquote>
<p>בֹּקֶר אֶעְרֹךְ שִׁיר וְזִמְרָה</p>

<p>בְּרֹן יַחַד כּוֹכְבֵי אוֹרָה</p>

<p>בְּגִיל וּרְעָדָה אֶזְכְּרָה</p>

<p>בַּלַּיְלָה שִׁמְךָ ה׳.</p>

<br />
</blockquote>

<blockquote>
<p>גֵּאוּת לָבֵשׁ צוּר מְחוֹלֵל</p>

<p>גְּבוּרָתְךָ מִי יְמַלֵּל</p>

<p>גְּמֹל עַל דַּל לָךְ מְהַלֵּל</p>

<p>גָּדוֹל וּמְהֻלָּל ה׳.</p>

<br />
</blockquote>

<blockquote>
<p>דָּפַקְתִּי עַל דַּל מְעוֹנִי</p>

<p>דִּבְרֵי שִׁיר תַּעַן לְשׁוֹנִי</p>

<p>דְּרַשְׁתִּיךָ, אֵל, הוֹרֵנִי</p>

<p>דֶּרֶךְ חֻקֶּיךָ ה׳.</p>

<br />
</blockquote>

<blockquote>
<p>הוֹדִיעֵנִי אֹרְחוֹתֶיךָ</p>

<p>הַט לִבִּי אֶל אֹרְחוֹתֶיךָ</p>

<p>הוֹחַלְתִּי כִי לְעַבְדֶּךָ</p>

<p>הָאֵר פָּנֶיךָ ה׳.</p>

<br />
</blockquote>

<blockquote>
<p>וְחַסְדָּךְ יוֹמָם תְּצַוֶּה</p>

<p>וּבַלַּיְלָה שִׁיר אֲחַוֶּה</p>

<p>וְאֶקֹּד וְאֶשְׁתַּחֲוֶה</p>

<p>וַאֲבָרֵךְ אֶת ה׳.</p>

<br />
</blockquote>

<blockquote>
<p>זְבוּל שׁוֹכֵן לִי הוֹשִׁיעָה</p>

<p>זִיו הוֹד עָלַי הוֹפִיעָה</p>

<p>זֵכֶר רַב טוּבְךָ אַבִּיעָה</p>

<p>זֶה הַיּוֹם עָשָׂה ה׳.</p>

<br />
</blockquote>

<blockquote>
<p>חִלִּיתִי כָל עֵת פָּנֶיךָ</p>

<p>חוּסָה עַל בֵּן אֲמָתֶךָ</p>

<p>חָנֵּנִי כְאִמְרָתֶךָ</p>

<p>חַנּוּן וְרַחוּם ה׳.</p>

<br />
</blockquote>

<blockquote>
<p>טַהֲרֵנִי מֵעֲווֹנִי</p>

<p>טֶרֶף תֵּן לִי דֵי מְזוֹנִי</p>

<p>טֶרֶם אֶקְרָא תַעֲנֵנִי</p>

<p>טוֹב לְכָל קוֹרְאָיו ה׳.</p>

<br />
</blockquote>

<blockquote>
<p>יְגוֹנֵן עָלַי חַסְדְּךָ</p>

<p>יָגֵל לִבִּי בִּישׁוּעָתְךָ</p>

<p>יִגָּלֶה כְבוֹד מַלְכוּתְךָ</p>

<p>יִגְדַּל נָא כֹּחַ ה׳.</p>

<br />
</blockquote>

<blockquote>
<p>כַּבִּיר כֹּחַ דָּר מְעוֹנָה</p>

<p>כּוֹנֵן שָׁמַיִם בִּתְבוּנָה</p>

<p>כָּל מַעֲשָׂיו בֶּאֱמוּנָה</p>

<p>כִּי יָשָׁר דְּבַר ה׳.</p>

<br />
</blockquote>

<blockquote>
<p>לַיְלָה אָקוּם אָבֹא בֵיתְךָ</p>

<p>לְהוֹדוֹת לְשֵׁם קָדְשֶׁךָ</p>

<p>לְשַׁוְעָתִי הַט אָזְנֶךָ</p>

<p>לְמַעַן שִׁמְךָ ה׳.</p>

<br />
</blockquote>

<blockquote>
<p>מָגִנִּי וְקֶרֶן יִשְׁעִי</p>

<p>מְחֹל וּסְלַח לְכָל פִּשְׁעִי</p>

<p>מַהֵר הַקְשֵׁב לְקוֹל שַׁוְעִי</p>

<p>מְהֻלָּל אֶקְרָא ה׳.</p>

<br />
</blockquote>

<blockquote>
<p>נוֹטֶה שָׁמַיִם כַּיְרִיעָה</p>

<p>נוֹדֶה אֵלָיו וְנָרִיעָה</p>

<p>נִשְׁתַּחֲוֶה וְנִכְרָעָה</p>

<p>נִבְרְכָה לִפְנֵי ה׳.</p>

<br />
</blockquote>

<blockquote>
<p>סַלְעִי אַתָּה וּמְצוּדָתִי</p>

<p>סְעָדֵנִי עֵת צָרָתִי</p>

<p>סָמְכֵנִי, כִּי לָךְ הוֹחַלְתִּי</p>

<p>סָבִיב תִּהְיֶה לִי ה׳.</p>

<br />
</blockquote>

<blockquote>
<p>עֶלְיוֹן שַׂמְתָּ מְעוֹנֶיךָ</p>

<p>עַד שְׁחָקִים אֲמִתֶּךָ</p>

<p>עֲנֵה דַל צוֹעֵק נֶגְדְּךָ</p>

<p>עֶזְרִי הוּא מֵעִם ה׳.</p>

<br />
</blockquote>

<blockquote>
<p>פַּרַשְׂתִּי כַפַּי אֵלֶיךָ</p>

<p>פְּנֵה אֵלַי בְּחַסְדֶּךָ</p>

<p>פִּי יַגִּיד תְּהִלָּתֶךָ</p>

<p>פָּדִיתָ אוֹתִי ה׳.</p>

<br />
</blockquote>

<blockquote>
<p>צוּרִי אֲחַלֶּה פָנֶיךָ</p>

<p>צֵא נָא לְיֵשַׁע עַמֶּךָ</p>

<p>צַדִּיקִים יוֹדוּ לִשְׁמֶךָ</p>

<p>צַדִּיק וְנוֹשָׁע ה׳.</p>

<br />
</blockquote>

<blockquote>
<p>קוּמָה אֵל נְשָׂא יָדֶיךָ</p>

<p>קַבֵּץ נְפוּצוֹת קוֹוֶיךָ</p>

<p>קָרֵב קֵץ, כִּי לִישׁוּעָתְךָ</p>

<p>קַוֹּה קִוִּיתִי ה׳.</p>

<br />
</blockquote>

<blockquote>
<p>רַחוּם מִמֶּנִּי אַל תַּחְשֶׁה</p>

<p>רְעֵנִי נָא בִנְאוֹת דֶּשֶׁא</p>

<p>רְצֵה נִיבִי בִמְקוֹם אִשֶּׁה</p>

<p>רֵיחַ נִיחוֹחַ לַה׳.</p>

<br />
</blockquote>

<blockquote>
<p>שַׁוְעָתִי צוּרִי אֲרַצְּךָ</p>

<p>שׁוּב בְּנֵה אֶת עִיר קָדְשְׁךָ</p>

<p>שִׁית אֶת קְהַל עֲדָתֶךָ</p>

<p>שְׁתוּלִים בְּבֵית ה׳.</p>

<br />
</blockquote>

<blockquote>
<p>תּוֹךְ עִיר צִיּוֹן אֶרֶץ חֶמְדָּה</p>

<p>תַּשְׁמִיעַ קוֹל שִׁיר וְתוֹדָה</p>

<p>תָּגֵלְנָה בְנוֹת יְהוּדָה</p>

<p>תִּתְהַלֵּל נַפְשִׁי בַה׳.</p>

<br />
</blockquote>

<blockquote>
<p>מָרוֹם שׁוֹכֵן הָאֵר חֶשְׁכִּי</p>

<p>וּבְנֵה צִיּוֹן יְפֵה נוֹף כִּי-</p>

<p>מֵי קֶדֶם וְחָנֵּנִי כִי</p>

<p>לְךָ הוֹחַלְתִּי ה׳.</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/41823">https://benyehuda.org/read/41823</a></div></body></html>