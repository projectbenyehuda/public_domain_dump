<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>לִפְנֵי זְמָן נָשִׁיר</title>
	<meta name="author" content="משה אבן עזרא"/>
</head>
<body>

<p>לאבו אלפתח בן אזהר – אלעזר בן נחמן</p>

<blockquote>
<br />
</blockquote>

<blockquote>
<p>לִפְנֵי זְמָן נָשִׁיר בְּטוּב רַחְשֵׁנוּ, / כִּי אֵין יְכֹלֶת בּוֹ לְהַחְרִישֵׁנוּ.</p>

<p>צָרַר בְּנֵי שֵׂכֶל וְטָמַן פַּח לְרַגְ/לֵיהֶם, וְהוּא נִלְכַּד בְּפַח מוֹקְשֵׁנוּ.</p>

<p>קַמְנוּ בְאֶלְעָזָר בְּגִבּוֹרֵי יְלָ/דָיו עַד אֲשֶׁר שָׁבוּ כְּחַלָּשֵׁינוּ.</p>

<p>לֹא עָמְדוּ רֶגַע, לְמַעַן שָׁמְעוּ / כִּי הוּא גְבִירֵנוּ וְשָׁלִישֵׁנוּ.</p>

<p>נַכְעִיס בְּנוֹת יָמִים בְּזִכְרוֹ עַד יְאָשׁ / לָעַד בְּאֵפֶר בּוּז לְהַכְפִּישֵׁנוּ,</p>

<p>כַּאֲשֶׁר בְּזִכְרוֹ נִשְׁכְּחָה עָמָל אֲשֶׁר / לֹא נִשְׁכְּחָה בִּשְׁתוֹת לְתִירוֹשֵׁנוּ.</p>

<p>אֵיךְ יוּכְלוּ, הַשַּׂר, הֲבִיאֵנוּ בְצוּ/לַת צוֹק – וְהֵן יַד חַסְדְּךָ יַמְשֵׁנוּ,</p>

<p>אוֹ נִתְאֲבָה לַעְלוֹת לְבֵית מִקְדָּשׁ – וְאַ/תָּה הוּא כְרוּבֵנוּ וּמִקְדָּשֵׁנוּ,</p>

<p>אוֹ נִזְכְּרָה לוּחוֹת בְּרִיתֵנוּ – וּבַאְ/רוֹן לִבְּךָ נִגְנַז אֲרוֹן קָדְשֵׁנוּ.</p>

<p>אִם מִצְּדָקוֹת נִפְשְׁטוּ אִישִׁים, פְּשׁוֹט, / הַשַּׂר, פְּאֵר צִדְקְךָ לְהַלְבִּישֵׁנוּ,</p>

<p>אוֹ מִכְּסִילוּת נִטְמְאוּ גוֹיִם – לְאַט / מֵי שִׂכְלְךָ הַזֵּה לְהַקְדִּישֵׁנוּ.</p>

<p>אֵין בִּלְתְּךָ מוֹשֵׁל עֲלֵי תֵבֵל, אֲבָל / נַחְנוּ אֲמִירֵי בִין וְאַתְּ שָׁרְשֵׁנוּ.</p>

<p>בִּשְׂמֹאלְךָ עֹשֶׁר, וְיוֹרֵנוּ הֲלֹא / מִימִינְךָ נִמְשֹׁךְ וּמַלְקוֹשֵׁנוּ.</p>

<p>חָלַק לְךָ הָאֵל עֲלֵי כָל אִישׁ יְקָר / חָלַק לְאִישֵׁנוּ עֲלֵי נָשִׁינוּ.</p>

<p>עֵת אָמְרְךָ שִׁיר חָפְרוּ שָׁרִים, כְּמוֹ / לִפְנֵי מְאוֹרָךְ חָפְרָה שִׁמְשֵׁנוּ.</p>

<p>תִּשְׁאַג כְּגוּר אַרְיֵה וּמַחְשִׁים נֶגְדְּךָ / נַחְנוּ וּמֵאֶרֶץ כְּאוֹב רַחְשֵׁנוּ.</p>

<p>נֹחַם בְּבֶן נַחְמָן לְלִבּוֹת עַל אֲבֹד / מַסְגֵּר קְהָלֵנוּ וְחָרָשֵׁנוּ.</p>

<p>קוּמָה צְלַח וּרְכַב, וְדַע כִּי הַזְּמָן / רָתַם לְמֶרְכַּבְתָּךְ בְּנוֹת עָשֵׁנוּ.</p>

<p>לֹא נֶחֱזֶה לָנוּ יְמֵי נֹעַם בְּכָל / תֵּבֵל וְגִיל, כִּי אִם בְּיוֹם פָּגְשֵׁנוּ</p>

<p>הוֹד תָּאֳרָךְ, וַיְהִי כְּיוֹם סִינַי, וְיָ/צָאתָ כְּבוֹד עוֹלָם לְהוֹרִישֵׁנוּ.</p>

<p>יָמִים אֲחָדִים יָקְרוּ לִמְאֹד, עֲדֵי / נִפְדֵּם בְּחַגֵּנוּ וְיוֹם חָדְשֵׁנוּ.</p>

<p>לֹא נִמְצְאוּ לָנוּ בְּעוֹלָם כִּי יְמֵי / מָצוֹק, וְהֵם הָיוּ יְמֵי נָפְשֵׁנוּ.</p>

<p>מַה־יָּקְרָה טוֹבָה גְּמַלְתָנוּ בְּיוֹם / יָקְרָה בְּחַסְדָּךְ אֶצְלְךָ נַפְשֵׁנוּ.</p>

<p>אֶצְעַק לְךָ, הַשַּׂר, חֲמַס אִישִׁים אֲשֶׁר / דִּמּוּ בְּהַבְלֵיהֶם לְהוֹבִישֵׁנוּ.</p>

<p>חִטֵּי יְדִידוּת נִזְרְעָה תָמִיד בְּתוֹךְ / לִבָּם, וְאָכֵן יַעֲלוּ בָאְשֵׁנוּ.</p>

<p>חִצִּים חֲשַׁבְנוּם מִבְּנֵי יָמִים, וְכֵן / חִצִּים, אֱמֶת, הָיוּ בְּמוֹרָשֵׁינוּ.</p>

<p>חָשְׁבוּ מְזִמּוֹת תֹּךְ, וְרָעָה יַעֲצוּ, / בִּנְשִׂיא נְשִׂיאֵנוּ לְהַבְאִישֵׁנוּ.</p>

<p>קֶדֶם נְטָעַתְנוּ יְמִין חַסְדּוֹ וּמֵי / טוּבוֹ יְשַׁלֵּחַ לְהַשְׁרִישֵׁנוּ.</p>

<p>חָמְדוּ מְשַׂנְאִים זֹאת וְיַחַד נִדְבְּרוּ / מִנַּחֲלַת הָאֵל לְהוֹרִישֵׁנוּ.</p>

<p>לֹא אָרְבוּ כִּי־אִם עֲצֹר עָב נָשְׂאָה / מֵימֵי יְדִידוֹתַי לְהוֹבִישֵׁנוּ.</p>

<p>כִּמְעַט בְּרָע עָתָק אֲשֶׁר בָּדוּ וְשַׁוְא – / לִגְבִיר יְשֻׁרוּן חִיְּבוּ רֹאשֵׁנוּ.</p>

<p>עַד רָעֲמוּ פָנָיו וְלָשׁוֹן הֶאֱרִיךְ / חִנָּם, וְאֵין טוֹב לוֹ לְהַרְעִישֵַׁנוּ.</p>

<p>כִּי לֹא כְמוֹתֵנוּ יְשִׂימוּן טוֹב לְרָע, / גַּם לֹא לְמָרָה נַהֲפֹךְ דִּבְשֵׁנוּ.</p>

<p>שֵׂכֶל וְנַפְשֵׁנוּ בְּיוֹם בּוֹ יַעְרְכוּ / לִבּוֹת כְּפִירֵינוּ וְלִלְיָשֵׁנוּ</p>

<p>שִׁוּוּ יְמֵי קֶדֶם בְעֵינֵינוּ אֲשֶׁר / חָלְפוּ בְּעָשְׁרֵנוּ יְמֵי רֵישֵׁנוּ.</p>

<p>וַנֶּחֱזֶה עוֹלָם בְּעֵין שֵׂכֶל, עֲדֵי / צוּפָיו בְּפִינוּ עָרְבוּ רוֹשֵׁנוּ.</p>

<p>יָכֹל לְכָל חַיִל, וְלֹא יָכֹל פְּשֹׁט / סוּתֵנוּ אֲמִתֵּנוּ וּמַלְבּוּשֵׁנוּ.</p>

<p>קִנְאָה לְבַשׁ בְּזֹאת, גְּזֹר נֶפֶשׁ, וּמִ/קֶּשֶׁר בְּלִבּוֹ רוּץ לְהַפְרִישֵׁנוּ.</p>

<p>וַעֲשֵׂה כְּחָכְמָתָךְ, וּבִגְלַל רֹב אֲהָ/בַי בָּךְ לְאַהְבָתוֹ לְהַגִּישֵׁנוּ,</p>

<p>וּשְׁחִין אֲשֶׁר פָּרַח בְּגַב לִבּוֹ בְּשֶׁ/מֶן טוֹב דְּבָרְךָ לוֹ יְהִי חָבְשֵׁנוּ,</p>

<p>גַּם אֵשׁ תְּשׁוּקָתָךְ בְּמֵעֵינוּ בְּמֵי / מִכְתָּבְךָ כַּבֵּה יְקוֹד אִשֵּׁנוּ,</p>

<p>וֶאְחֹז עֲנָק עַל גַּרְגְּרוֹתֶיךָ יְהִי / מִטּוֹב לְשָׁמֵינוּ וְתַרְשִׁישֵׁינוּ.</p>
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/31504">https://benyehuda.org/read/31504</a></div></body></html>