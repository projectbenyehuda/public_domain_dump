<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אֱלֹהַּ טוּבוֹ לֹא נִכְחָד</title>
	<meta name="author" content="אברהם אבן עזרא"/>
</head>
<body>

<p>(סדר הטל)</p>

<blockquote>
<br />
</blockquote>

<h2 id="א">א</h2>

<blockquote>
<p>אֱלֹהַּ טוּבוֹ לֹא נִכְחָד, / כְּבוֹד טוֹבִים בְּסוֹדוֹ תֵּחָד,</p>
</blockquote>

<blockquote>
<p>בְּמַזַּל טָלֶה אֵין פָּחַד – / זְאֵב וְטָלֶה יִרְעוּ כְאֶחָד,</p>
</blockquote>

<blockquote>
<p>אֵל בְּנִיסָן יִשָּׂא לְבָנַי / נֵס; וְהָיָה, בְּנוּס כָּל יְגוֹנָי,</p>
</blockquote>

<blockquote>
<p>שְׁאֵרִית בְּקֶרֶב מוֹנַי / כְּטַל מֵאֵת יְ-יָ.</p>
</blockquote>

<p>ככתוב: והיה שארית יעקב בקרב עמים רבים כטל מאת ה׳ כרביבים עלי עשב אשר לא יקוה לאיש ולא ייחל לבני אדם.</p>

<blockquote>
<br />

<p>בְּתֵת זְבוּל לָאָרֶץ טַלּוֹ, / יַעֲלֶה צֶּמַח וְרֹב גָּדְלוֹ,</p>
</blockquote>

<blockquote>
<p>בְּמַזַּל שׁוֹר יְבֹרַךְ חֵילוֹ – / בְּכוֹר שׁוֹרוֹ הָדָר לוֹ.</p>
</blockquote>

<blockquote>
<p>בְּאִיָּר אֵל יְעַטֵּר כְּצִנָּה / רָצוֹן עַם בַּשְּׁבִי עֻנָּה –</p>
</blockquote>

<blockquote>
<p>אָז יִמָּלֵא פִי רִנָּה, / יִפְרַח כַּשּׁוֹשַׁנָּה.</p>
</blockquote>

<p>ככתוב: אהיה כטל לישראל יפרח כשושנה ויך שרשיו כלבנון.</p>

<blockquote>
<br />

<p>רָעְיָה, תְּהִי מְעִיל חֵן עוֹטָה / אָהֳלָה – וְאָהֳלִיבָמָה לְמָטָּה,</p>
</blockquote>

<blockquote>
<p>בְּמַזַּל תְּאוֹמִים לֹא יֶחֱטָא – / וְהָיוּ תוֹאֲמִם מִלְּמָטָּה.</p>
</blockquote>

<blockquote>
<p>רוּחַ הוֹד מִזְּבוּלֶךָ / נוֹפֵף, לְבַשֵּׂר קְהָלֶךָ –</p>
</blockquote>

<blockquote>
<p>בְּסִיוָן אָשׁוּב אֵלֶיךָ, / עַמְּךָ נְדָבֹת בְּיוֹם חֵילֶךָ.</p>
</blockquote>

<p>ככתוב: עמך נדבת ביום חילך בהדרי קדש מרחם משחר לך טל ילדתיך.</p>

<blockquote>
<br />

<p>הָחֵשׁ לְנוֹחֲלֵי לֵב נֹפֶשׁ / וְתַלְבִּישׁ לְעַמְּךָ סוּת חֹפֶשׁ,</p>
</blockquote>

<blockquote>
<p>בְּמַזַּל סַרְטָן, בְּלִי רֶפֶשׁ / וְשֶׂרֶט לָנֶפֶשׁ.</p>
</blockquote>

<blockquote>
<p>הוֹאֵל נָא לַעֲשׂוֹת רְצוֹנִי / כַּאֲשֶׁר יִחַלְתָּ הֲמוֹנִי</p>
</blockquote>

<blockquote>
<p>בְּתַמּוּז לְהַרְבּוֹת שְׂשׂוֹנִי: / ׳אֶשְׁקֳטָה וְאַבִּיטָה
בִמְכוֹנִי.׳</p>
</blockquote>

<blockquote>
</blockquote>

<p>ככתוב: כי כה אמר ה׳ אשקטה ואביטה במכוני כחם צח עלי אור כעב טל בחם קציר.</p>

<blockquote>
<br />

<p>מִבְטָח זוּלָתְךָ אַיֵּה, / אֵל אֲשֶׁר נִקְרָא שְׁמוֹ אֶהְיֶה?</p>
</blockquote>

<blockquote>
<p>בְּמַזַּל אַרְיֵה בְּךָ אֶחְיֶה – / הוֹשִׁיעֵנִי מִפִּי אַרְיֵה!</p>
</blockquote>

<blockquote>
<p>מְשׂוֹשִׂי אַתָּה – וְאֵיךְ אֶדְאָב? / בְּךָ יְנֻחַם לֵב בְּחֹדֶשׁ אָב,</p>
</blockquote>

<blockquote>
<p>מֵאִתְּךָ מֵי גִיל אֶשְׁאַב – / הֲיֵשׁ לַמָּטָר אָב?</p>
</blockquote>

<p>ככתוב: היש למטר אב או מי הוליד אגלי טל.</p>

<blockquote>
<br />

<p>בְּשִׁמְךָ לְכָל מַכָּה תְּעָלָה, / מְחַזֵּק כָּל לִבָּה אֲמוּלָה,</p>
</blockquote>

<blockquote>
<p>בְּמַזַּל בְּתוּלָה לְךָ אֲיַחֵלָה – / וּמָה אֶתְבּוֹנֵן עַל בְּתוּלָה?</p>
</blockquote>

<blockquote>
<p>בֶּאֱלוּל יִגַּע עֵת חֶמְלָה, / לְהַשְׁמִיעַ יוֹנָה הוֹד מִלָּה:</p>

<p>׳קוֹל דּוֹדִי דוֹפֵק: רֹאשִׁי נִמְלָא / טָל, קְוֻצּוֹתַי רְסִיסֵי
לַיְלָה.׳</p>
</blockquote>

<blockquote>
</blockquote>

<p>ככתוב: אני ישנה ולבי ער קול דודי דופק פתחי לי אחתי רעיתי יונתי תמתי
שראשי נמלא טל קוצותי רסיסי לילה.</p>

<blockquote>
<br />

<p>רְצוֹנוֹ יָגֵן עַל בָּנַי / יוֹם בּוֹא לְפָנָיו זִכְרוֹנָי,</p>
</blockquote>

<blockquote>
<p>בְּמַזַּל מֹאזְנַיִם דִּינָי – / וּמֹאזְנֵי מִשְׁפָּט לַייָ.</p>
</blockquote>

<blockquote>
<p>רַחֲמִים אֲשֶׁר בְּאֵין קֵץ אֶדְרֹשׁ / בְּחֹדֶשׁ תִּשְׁרֵי, הוּא
הָרֹאשׁ,</p>
</blockquote>

<blockquote>
<p>יְשִׂימֵנִי רַעֲנַן כִּבְרוֹשׁ / אֶל אֶרֶץ דָּגָן וְתִירוֹשׁ.</p>
</blockquote>

<p>ככתוב: וישכן ישראל בטח בדד עין יעקב אל ארץ דגן ותירוש אף שמיו יערפו טל.</p>

<blockquote>
<br />

<p>מָעוֹן יְיַַסֵּד דְּבִיר חָרָב – / וְאֵלָיו יְקֻבַּץ הָמוֹן רָב</p>
</blockquote>

<blockquote>
<p>בְּמַזַּל עַקְרָב, בְּלִי שָׁרָב, / נָחָשׁ, שָׂרָף וְעַקְרָב.</p>
</blockquote>

<blockquote>
<p>מַבּוּעֵי מַיִם גַּל, עֶלְיוֹן, / עָלָיו יְנֹהַל עַם אֶבְיוֹן –</p>
</blockquote>

<blockquote>
<p>בְּמַרְחֶשְׁוָן יָשִׁיר הִגָּיוֹן / עַל הַרֲרֵי צִיּוֹן.</p>
</blockquote>

<p>ככתוב: כטל חרמון שירד על הררי ציון כי שם צוה ה׳ את הברכה חיים עד העולם.</p>

<blockquote>
<br />

<p>אָמוֹן כְּבוֹדוֹ לֹא הֶחֱלִיף – / אוֹתִי בְעַם זָר לֹא יַחֲלִיף,</p>
</blockquote>

<blockquote>
<p>בְּמַזַּל קֶשֶׁת כְּצֹאן יַאֲלִיף / וְקַשְׁתִּי בְּיָדִי תַּחֲלִיף.</p>
</blockquote>

<blockquote>
<p>אֲמָרָיו בְּכִסְלֵו יֵאָמְנוּ / וּמְבַשְּׂרִים בְּכָל הַר יַעֲנוּ:</p>
</blockquote>

<blockquote>
<p>׳מֵתִים אֲשֶׁר בֶּעָפָר שָׁכְנוּ, / הָקִיצוּ וְרַנְּנוּ!׳</p>
</blockquote>

<p>ככתוב: יחיו מתיך נבלתי יקומון הקיצו ורננו שכני עפר כי טל אורת טלך וארץ
רפאים תפיל.</p>

<blockquote>
<br />

<p>יוֹם יָשִׁיב שְׁבוּתִי פּוֹדִי, / אָז אֹמַר: אֵיפֹה רוֹדִי?</p>
</blockquote>

<blockquote>
<p>בְּמַזַּל גְּדִי תְּשַׁסְּעֵהוּ יָדִי / כְּשַׁסַּע הַגְּדִי.</p>
</blockquote>

<blockquote>
<p>יְשׁוּעוֹת לְפָנִים נִשְׁמָעוּ – / יִרְאוּם בְּטֵבֶת אֹם נוֹשָׁעוּ,</p>
</blockquote>

<blockquote>
<p>כִּי גְבוּרוֹתַָיו נוֹדָעוּ: / בְּדַעְתּוֹ תְּהוֹמוֹת נִבְקָעוּ.</p>
</blockquote>

<p>ככתוב: בדעתו תהומות נבקעו ושחקים יערפו טל.</p>

<blockquote>
<br />

<p>רָעָה לֹא תִקְרַב בְּאָהֳלִי / וּבְנִי בְכוֹרִי יִקְרָא לִי,</p>
</blockquote>

<blockquote>
<p>בְּמַזַּל דְּלִי כָּל גּוֹי לְמוּלִי / כְּמַר מִדְּלִי!</p>
</blockquote>

<blockquote>
<p>רֹב בְּרָכוֹת עַל כַּפַּיִם / יָרִיק עַל עֲמוּסֵי מֵעָיִם,</p>
</blockquote>

<blockquote>
<p>בְּתִתּוֹ בִּשְׁבָט הֲמוֹן מַיִם / מִטַּל הַשָּׁמַיִם.</p>
</blockquote>

<p>ככתוב: ויתן לך האלהים מטל השמים ומשמני הארץ ורב דגן ותירש.</p>

<blockquote>
<br />

<p>הִנֵּה יוֹם לַייָ בָּא – / לְהוֹצִיא בוֹ מַעְיָן נֶחְבָּא</p>
</blockquote>

<blockquote>
<p>בְּמַזַּל דָּגִים, כְּצִיר נִבָּא: / וְהָיָה הַדָּגָן רַבָּה.</p>
</blockquote>

<blockquote>
<p>אֲקַוֶּה אֶל אֵל בְּיָדוֹ רוּחִי, / אֶזְכֹּר נִפְלְאוֹתָיו – וְאֶחִי,</p>
</blockquote>

<blockquote>
<p>וּבַאֲדָר יֶעֱרַב לוֹ שִׂיחִי, / יַעֲרֹף כַּמָּטָר לִקְחִי.</p>
</blockquote>

<p>ככתוב: יערף כמטר לקחי תזל כטל אמרתי כשעירם עלי דשא וכרביבים עלי עשב.</p>

<h2 id="ב">ב</h2>

<blockquote>
<p>לֵךְ לְשָׁלוֹם, גֶּשֶׁם / וּבוֹא בְשָׁלוֹם טָל –</p>
</blockquote>

<blockquote>
<p>בְּרַב לְהוֹשִׁיעַ / וּמוֹרִיד הַטָּל.</p>

<br />

<p>אָעִיר לִבָּתִי / וְאַגְבִּירָה שְׂפָתִי,</p>
</blockquote>

<blockquote>
<p>וְאָשִׂים דִּבְרָתִי / אֶל צוּר יְשׁוּעָתִי,</p>
</blockquote>

<blockquote>
<p>וְכַיּוֹם אִמְרָתִי / תִּזַּל כַּטָּל.</p>

<br />

<p>בֵּן יְקַוֶּה רַחֲמָיו, / יָשׁוּב לִשְׁלוֹמָיו</p>
</blockquote>

<blockquote>
<p>כִּימֵי עֲלוּמָיו, / וּבִרְכוֹת תְּהוֹמָיו</p>
</blockquote>

<blockquote>
<p>יִגְבְּרוּ, אַף שָׁמָיו / יַעַרְפוּ טָל.</p>

<br />

<p>׳נָעֳמִי אַגְדִּילָה / וְצָרִים אַבְהִילָה,</p>
</blockquote>

<blockquote>
<p>וְגֵאִים אַשְׁפִּילָה / וּבָנַי אַנְחִילָה,</p>
</blockquote>

<blockquote>
<p>נְעִימוֹת אַזִּילָה / בְּרֶדֶת הַטָּל.׳</p>

<br />

<p>שֵׁם כְּבוֹדְךָ, הָאֵל, / שַׁכֵּן תּוֹךְ עַם אֵל,</p>
</blockquote>

<blockquote>
<p>וְתַעֲמִיד מִיכָאֵל / לִהְיוֹת לוֹ גּוֹאֵל,</p>

<p>כִּדְבָרְךָ: ׳לְיִשְׂרָאֵל / אֶהְיֶה כַטָּל.׳</p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/18774">https://benyehuda.org/read/18774</a></div></body></html>