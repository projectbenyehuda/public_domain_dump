<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אֵל נִקְרָא בְּשֵׁם אוֹתוֹת</title>
	<meta name="author" content="אברהם אבן עזרא"/>
</head>
<body>

<blockquote>
<p>אֵל נִקְרָא בְּשֵׁם אוֹתוֹת שְׁלֹשָה, יְסוֹד תּוּשִׁיָּה,</p>

<p>בָּם נִבְרְאוּ הַפֵאוֹת וּמַעְלָה וְתַחְתִּיָּה –</p>

<p>צַק מַיִם עַל צָמֵא לְרַוּוֹת אֶרֶץ צִיָּה,</p>

<p>בַּיוֹם הַהוּא יִהְיֶה יִשְׂרָאֵל שְׁלִישִׁיָּה.</p>

<br />

<p>בּוֹרֵא כֹּל לִכְבוֹדוֹ וְנִבְרָאָיו נֶאֱמָנָיו,</p>

<p>צוֹפֶה רָעִים וְטוֹבִים כִּי בְכָל מָקוֹם עֵינָיו –</p>

<p>יְחַיֵּינוּ מִיּוֹמָיִם, כְּדִבְרֵי חֶזְיוֹנָיו,</p>

<p>וּבַיּוֹם הַשְּׁלִישִׁי יְקִימֵנוּ וְנִחְיֶה לְפָנָיו.</p>

<br />

<p>רַחֵם אֲסִיר שֶׁבִי וְאַל בְּרַתּוֹק חֵטְא יְרֻתָּק,</p>

<p>כִּי צַר מְדַבֵּר גְּבוֹהָה וְיֵצֵא מִפִּיו עָתָק;</p>

<p>וּבְרִית צוּר חֻצַּבְנוּ מִמֶּנוּ אַל תֶּעְתָּק –</p>

<p>וְהַחוּט הַמְשֻׁלָּשׁ לֹא בִמְהֵרָה יְנֻתָּק.</p>

<br />

<p>הֲבִינוֹתִי כִּי הַזְּמַן עָתִיד עוֹמֵד וְעוֹבֵר,</p>

<p>בְּסוֹדָם נִרְאָה הָאֱמֶת לְמֵבִין לְבָבוֹ הֵבֵר:</p>

<p>יְיַחֵל אִם יוּכָח וְאֶל תּוֹכֵחוֹת סוֹבֵר,</p>

<p>יִפְעַל אֵל פַּעֲמַיִם שָׁלוֹשׁ עִם גָּבֶר.</p>

<br />

<p>מִמְּאוֹר שֶׂכֶל נִבְרְאָה נְשָׁמָה עַל כֹּל נִשְׂגְּבָה</p>

<p>וּמִמֶּנָּה מַקֶּבֶת רוּחַ וְנֶפֶשׁ נֻקְּבָה;</p>

<p>וְגַלְגַּל עַל מֶרְכָּבִים הֻמְלַךְ כְּמֶלֶךְ בְּצָבָא</p>

<p>וַיְהִי לָהֶם לְשָׂר – וְעַד הַשְּׁלֹשָה לֹא בָא.</p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/14947">https://benyehuda.org/read/14947</a></div></body></html>