<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>פרופ' ב. שץ</title>
	<meta name="author" content="משה גליקסון"/>
</head>
<body>

<p>פרופ. בוריס שץ נולד בשנת תרכ&quot;ז בעיירה וורנה אשר בפלך קובנה.</p>

<p>אמן-פסל יהודי רב כשרון, מן הטפוסים המופלאים ביותר שבדורנו. חלוץ האמנות
הארצישראלית החדשה ומניח יסוד לה ב&#8220;בצלאל&#8221;. חולם על אקדמיה אמנותית עברית
בא&#8220;י, אשר תרכז מסביבה את טובי האמנים בישראל. חולם בית הנכאת העברי
הלאומי, שהניח גם לו יסוד בין כתלי &#8220;בצלאל&#8221; בירושלים. הקים דור שלם של
אמנים יהודים צעירים, הממשיכים את מסרתו ושיטתו באמנות הלאומית. הכניס לא&#8221;י
את אומנות היד, את &#8220;מלאכת המחשבת&#8221; בכסף, בזהב ובנחשת. התדבק, מאז שובו
אלינו מדרך נדודיו בחצרות אמנות זרה, ברוחו של האמן העברי הראשון בצלאל בן
אורי ושווה אותו כל ימיו לסמל בדרכו.</p>

<p>שץ היה אמן יהודי בכל רמ&#8220;ח אבריו ושס&#8221;ה גידיו, אמן לאומי, אמן ציוני. כל
יצירותיו – החל מ&#8220;יהודה המכבי&#8221; ועד יצירתו האחרונה שבאחרונות הן שיר אפוס
אחד ליהדות ולהירואיות היהודית.</p>

<p>כל ימיו חיפש את הדרך למקור האמנות העברית, להחיאת גבורי התנ&#8220;ך אגב צירוף
הטפוס היהודי של היום והטפוס המזרחי בארץ-ישראל, השומר עוד על שרידי הגזע
וההוי מלפני אלפי שנים. שץ עצמו נעשה כבר בחייו לסמל, לשיטה, לשם המגדיר,
סוג מיוחד של אמנות יהודית, שסללה לה מסלות בעם. &#8220;שץ&#8221; ו&#8221;בצלאל&quot; נעשו זה כבר
שמות נרדפים ללא הפרד.</p>

<p>אבל לא כל חלומו של שץ נתגשם בחייו. על יציר טפוחיו &#8220;בצלאל&#8221; קמו פעם בפעם
נחשולי משבר להטביעו, ושץ נאבק ונלחם כארי להצילו. הנה נדמה היה, כי רווח
והצלה באו – והנה קם שוב נחשול חדש. המשבר בשנים האחרונות ב&#8220;בצלאל&#8221; הכריח
את שץ לנדוד לאמריקה ולעשות שם נפשות להצלת המוסד היקר לו. שץ חלם עוד
להגדיל ולהרחיב את בית-הספר העברי הראשון לאמנות ולעשותו לאקדמיה, שץ חלם
עוד להגדיל ולהרחיב את בית הנכאת בירושלים. איש החזון היה וכביר המרץ, אבל
באמצע עבודתו מצאו המות בנכר.</p>

<p>אבדה גדולה אבדה ליהדות במותו של שץ, אך זכרו לא יאבד עוד. נשמתו תדובב
אלינו מכל יצירותיו ומכל ארון קודש, נרתיק מזוזה והדס מעשה ידי אמני
&#8220;בצלאל&#8221;.</p>

<p>תהי נשמתו צרורה בצרור כל החולמים והבונים, אשר השתתפו ביצירת ארץ-ישראל
החדשה!</p>

<blockquote>
<br />
</blockquote>

<p>&#8220;הארץ&#8221;, 24.3.32</p>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/13323">https://benyehuda.org/read/13323</a></div></body></html>