<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>לִמְכוֹנְנֵי יְסוֹדוֹת הַשָּׁלוֹם</title>
	<meta name="author" content="דוד רמז"/>
</head>
<body>

<p>בְּשֵׁם הַוַּעַד הַלְּאֻמִי לִיהוּדֵי אֶרֶץ־יִשְׂרָאֵל</p>

<blockquote>
<br />
</blockquote>

<p>בְּיוֹם חֲתִימַת שְׁבוּעַ הָאֵבֶל עַל חַלְלֵי עַמֵּנוּ
הָעֲצוּמִים, הֵטַלְנוּ עַל עַצְמֵנוּ עֹצֶר בַּיִת בְּכָל יִשּׁוּבֵינוּ,
כְּדֵי לְהָבִיא בְּדֶרֶךְ זוֹ אֶת זַעֲקָתֵנוּ לִפְתִיחַת שַׁעֲרֵי
הָעֲלִיָּה לְכָל הַיְּהוּדִים הָרוֹצִים וּמוּכָנִים לַעֲלוֹת
לְאֶרֶץ־יִשְׂרָאֵל.</p>

<p>בְּהַשְׁמִידוֹ לְעֵין הַשֶּׁמֶשׁ מִילְיוֹנֵי יְהוּדֵי
אֵירוֹפָּה, אֲשֶׁר נִלְכְּדוּ בְּחֶרְמוֹ, הוֹסִיף הִיטְלֶר עַל מוֹקְדֵי
הָאֵשׁ וְהַדָּם שֶׁל גָּלוּתֵנוּ פֶּרֶק מְזַעֲזֵעַ יְסוֹדוֹת
עוֹלָם.</p>

<p>מִתּוֹךְ הִתְיַחֲדוּת עִם אֲסוֹן גָּלוּתֵנוּ, אָנוּ
חוֹזְרִים וּמַכְרִיזִים עַל דְּרִישָׁתֵנוּ הַמֻּפְנֵית לִבְּרִיטַנְיָה
הַגְּדוֹלָה, לְאַרְצוֹת־הַבְּרִית וְלִבְרִית הַמּוֹעֵצוֹת וּלְכָל שְׁאָר
הָאֻמּוֹת הַמְאֻחָדוֹת בַּמִּלְחָמָה עִם הִיטְלֶר.</p>

<p>לִקְבֹּעַ, עִם כִּנּוּן יְסוֹדוֹת הָעוֹלָם מֵחָדָשׁ, אֶת
הַפִּתְרוֹן הַיְסוֹדִי לִשְׁאֵלַת גָּלוּתוֹ שֶׁל הָעָם הַיְּהוּדִי
וּלְהֵעָנוֹת לִתְבִיעוֹתֶיהָ הַמְּדִינִיּוֹת שֶׁל הַתְּנוּעָה
הַצִּיּוֹנִית הָעוֹלָמִית.</p>

<p>בְּשֵׁם פְּזוּרֵי הַנִּצּוֹלִים מִטֶּבַח הַמִּילְיוֹנִים
בְּיַבֶּשֶׁת אֵרוֹפָּה, בְּשֵׁם מֵאוֹת הָאֲלָפִים מִבְּנֵי הָעָם
הָעִבְרִי הָעוֹמְדִים בְּמַערְכוֹת הַמִּלְחָמָה, בְּשֵׁם רִבְבוֹת
חַיָּלֵינוּ וְחַיָּלוֹתֵינוּ הַמִּתְנַדְּבִים בְּצִבְאוֹת הַבְּרִית –
אָנוּ תּוֹבְעִים אֶת הַבְטָחַת עֲתִיד הָעָם הָעִבְרִי, כְּעַם
בֶּן־חוֹרִין בְּמוֹלַדְתּוֹ וּפְתִיחַת שְׁעָרֶיהָ מִיָּד
לְנִצּוֹלָיו.</p>

<p>אדר תש&quot;ה.</p>

<blockquote>
<br />
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/44142">https://benyehuda.org/read/44142</a></div></body></html>