<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אַל פְּגִיעָה בְּתִקְוַת עֲתִידֵנוּ!</title>
	<meta name="author" content="דוד רמז"/>
</head>
<body>

<blockquote>
<br />
</blockquote>

<blockquote>
<p>יוֹם אֶחָד בְּמַאי זֶה תָּחֹגְנָה אִתָּנוּ שֵׁשׁ
נְקֻדּוֹת כַּפְרִיוֹת חֲלוּצִיּוֹת חֲדָשׁוֹת מֻקָּפוֹת חוֹמוֹת
בְּנוֹת־יוֹמָן, בְּאַדְמוֹת <strong>צֶמַח וּבֵית־שְׁאָן</strong>.
בְּמוֹשְׁבוֹת <strong>יְהוּדָה, הַשָּׁרוֹן וְהַשֹּׁמְרוֹן</strong>,
יָחֹגוּ אִתָּנוּ הַשָּׁנָה אֶת הָאֶחָד בְּמַאי כִּשְׁלֹשָׁה־עָשָׂר אֶלֶף
פּוֹעֲלִים חַקְלָאִים עִבְרִים – בִּמְקוֹם אַרְבַּעַת אֲלָפִים
אֶשְׁתַּקַּד.</p>
</blockquote>

<blockquote>
<p>בִּנְמַל <strong>תֵּל־אָבִיב</strong> – כְּמַחֲצִית הָאֶלֶף,
וּבִנְמַל <strong>חֵיפָה</strong> כְּשֵׁשׁ מֵאוֹת נַמְלָנִים – עוֹמְסִים בְּכָתֵף
וְחוֹתְרִים בְּמָשׁוֹט וּמַדְלִים וּמְשַׁרְבְּבִים בַּמְּנוֹפִים
סַבָּלִים, סִירָאִים וְסַוָּרִים.</p>

<p><strong>בִּירוּשָׁלַיִם</strong> יָנוּחוּ יוֹם זֶה מֵעֲבוֹדָתָם
כְּמֵאָה חוֹצְבִים עִבְרִים בְּמַחְצַבוֹת וּכְמָאתַיִם מְחַצְּצִים
בִּמְכוֹנוֹת־חָצָץ וְכַמִּסְפָּר הַזֶּה – בְּקַו יְרוּשָׁלַיִם–תֵּל
אָבִיב.</p>

<p>לֹא יָנוּחוּ וְלֹא יִשְׁבֹּתוּ, אֲבָל יָחֹגוּ בְּלִבָּם
אֶת הַחַג יַחַד אִתָּנוּ – אֲלָפִים אֲחָדִים שׁוֹמְרִים וְנוֹטְרִים.
כִּי לֹא יָנוּם וְלֹא יִישַׁן וְלֹא יִשְׁבּוֹת שׁוֹמֵר וְנוֹטֵר בִימֵי
חֲרָדוֹת אֵלֶּה.</p>

<p>יְחָסִים בֵּינְלְאֻמִּיִּים אֵינָם אֶלָּא תּוֹסֶפֶת
לְקִיּוּם לְאֻמִּי. קִיּוּם לְאֻמִּי יָפֶה מַקְרִין יְחָסִים
בֵּינְלְאֻמִּיִּים יָפִים – וְחֹסֶר קִיּוּם לְאֻמִּי עַצְמָאִי
פֵּרוּשׁוֹ: חֹסֶר עֵרֶך וְחֹסֶר מִשְׁקָל בִּיחָסִים בֵּינְלְאֻמִּיִּים.
וְאוֹי לָהֶן, לַמִּפְלָגוֹת, אֲשֶׁר כָּל תֹּכֶן פְּעֻלָּתָן – יְחָסִים
בֵּינְלְאֻמִּיִּים.</p>

<p>אֲנַחְנוּ, הַמִּשְׁפָּחָה הָעוֹבֶדֶת הָעִבְרִית
בְּאֶרֶץ־יִשְׂרָאֵל, חוֹגְגִים הַשָּׁנָה אֶת חַג הָעֲבוֹדָה הָעוֹלָמִי,
מִתּוֹךְ הַהַכָּרָה כִּי גּוֹרַל בִּנְיָנֵנוּ הַלְּאֻמִּי וַעֲתִיד
קִבּוּץ גָּלֻיּוֹתֵינוּ נָתוּן עַל חֻדָּהּ שֶׁל הַכְרָעָה מְדִינִית
חוֹתֶכֶת.</p>

<p>וּמִלֵּב כֻּלָּנוּ יַחַד, <strong>מִסְּדוֹם וְעַד
כְּפַר־גִּלְעָדִי</strong>, בּוֹקֵעַ הַקּוֹל: <strong>אַל פְּגִיעָה בְּתִקְוַת עֲתִידֵנוּ!</strong>
לֹא נַשְׁלֶה אֶת עַצְמֵנוּ: עֲדַיִן לֹא רַבִּים
אֲנַחְנוּ. מִסְפָּרֵנוּ הַכַּמּוּתִי עוֹדֶנּוּ דַל. אַךְ שְׁאֵרִית
פְּלֵטָה אֲנַחְנוּ לְעַם עַתִּיק קְשֵׁה עֹרֶף, וְאִתָּנוּ שָׁלֹשׁ
סְגֻלּוֹת: <strong>אֱמוּנָה בְּצִדְקֵנוּ, כֹּחַ הַיְצִירָה וַחֲרָף־נֶפֶשׁ</strong> –
וּסְבִיבֵנוּ עַם נִרְדָּף וְנַעֲנֶה.&gt;
וּבְכֹחַ אֵלֶּה – קָדִימָה!</p>
</blockquote>

<p>אחד במאי 1938.</p>

<blockquote>
<br />
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/38531">https://benyehuda.org/read/38531</a></div></body></html>