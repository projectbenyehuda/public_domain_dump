<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>מעוז חדש</title>
	<meta name="author" content="דוד רמז"/>
</head>
<body>

<p>במסיבת ועדי הפועלים בתלאביב מטעם הליגה הימית</p>

<p>האסיפה הזאת היא תפארת להסתדרות, והענין הזה – ענין הים –
גם הוא תפארת להסתדרות. אנו מבקשים בים – וגם מצאנו!– מעוז חדש. עלינו
להיות, השנה הזאת ביחוד, גם חזקים וגם נדיבים, נדיבים עם עצמנו. כי הכלי
הזה של הליגה הימית מנוף הוא – וברכת המנוף אלינו תשוב.</p>

<p>ההסתדרות בתל־אביב, מובטחני, תמשיך באשר החלה ההסתדרות
בחיפה. כאלף חברים מבין חברי ההסתדרות נרשמו כבר בליגה בחיפה. אין אנו
גוזרים על חברי ההסתדרות שייכנסו לליגה; אין זאת גזירה אלא רשות. אבל
קוראים אנו לכל חבר ההסתדרות, אשר ענין לו בים ובעבודה ימית ואשר גם בימים
אלה אין זה למעלה מיכולתו להיכנס כחבר לליגה – לעשות זאת בשבועות הקרובים.
כי לא על גאולת הים אנו מדברים לפי שעה – זהו ענין רחוק – אבל על מדרך לכף
רגל עברית: בראשונה בחוף, אחר כך לאורך החוף, אחר כך – למרחקים. מדרך כף
רגל זה – בכוח ההסתדרות לעזור להקמתו. התרופה שנקבעה – תרומה קטנה, כתרומה
לאגודת עזרה, ולא בתרומה לכיבוש – אבל כוחה בזה, שתהיה תרומת רבים.
תל־אביב, חיפה, ירושלים והמושבות תיצורנה את הרבבה הראשונה – ולה אני
מתפלל. בהביטי על הנאספים כאן רואה אני אותה, את הרבבה הזאת, כאילו היא כבר
קיימת.</p>

<p>אדר, תרצ&quot;ז.</p>

<blockquote>
<br />
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/37463">https://benyehuda.org/read/37463</a></div></body></html>