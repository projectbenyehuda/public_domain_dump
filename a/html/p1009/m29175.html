<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>מֵהֵר הַשִּׁיר אֶחְצֹב נִיבוֹת</title>
	<meta name="author" content="זכריה אלצ'אהרי"/>
</head>
<body>

<blockquote>
<br />
</blockquote>

<blockquote>
<p>מֵהַר הַשִּׁיר אֶחְצֹב נִיבוֹת / לִבְנוֹת הַשִּׁיר תָּשׁוּר בָּבוֹת</p>

<p>תִּשְׂמַח תָּגִיל כָּל פִּיפִיוֹת / גִּילַת רַנֵּן עַל כָּל לִבּוֹת</p>

<p>רָקְדוּ הָרִים הֵם כָּאֵילִים / וּבְכָל גִּבְעָה עִם מוֹשָׁבוֹת</p>

<p>וַיָּשִׁירוּ כָל עֵץ יַעַר / וּבְרוֹשׁ תִּדְהָר וַעְצֵי עָבוֹת</p>

<p>גַּם שָׁמַיִם נָתְנוּ טַלָּם / וּבְטַל אוֹרוֹת תָּמִיד זָבוֹת</p>

<p>עַד כִּי תוֹךְ פִּי חָזָק בַּשִּׁיר / מַעְיָן לִפְרֹץ מֵאֵן לִשְׁבּוֹת</p>

<p>לִשְׁבָח הַשָּׂר הָרָב יִצְחָק / עַל פֵּרוּשׁוֹ נַחְלַת אָבוֹת</p>

<p>כִּי רַב חֵילוֹ כִּי זַךְ שִׂכְלוֹ / בִּלְשׁוֹן צֶחָה זַךְ מַחְשָׁבוֹת</p>

<p>הָרִים עֹפֶל הֵרִים אֹפֶל / כָּל סוֹד נִסְתָּר שָׁם נִכְתָּבוֹת</p>

<p>נִדְבוֹת פִּיהוּ רָצָה הַשֵּׁם / עַד כִּי בִזְבוּל הֵם נִצָּבוֹת</p>

<p>לִפְנֵי שָׂרֵי כָל עַם קֹדֶשׁ / הֵם לַאְלָפִים הֵם לִרְבָבוֹת</p>

<p>חַכְמֵי דוֹרוֹת הָרִאשׁוֹנִים / הֵן לִשְׁאָלוֹת הֵן לִתְשׁוּבוֹת</p>

<p>וַיּוֹכִיחוּ מֵרוּם מַעְלָה / מַה לִּי לִדְרֹשׁ בַּעְלוֹת אוֹבוֹת</p>

<p>אַף כִּי מֹשֶׁה אִישׁ הָאֱלֹהִים / בֵּרַךְ יִצְחָק בְּרָכוֹת רַבּוֹת</p>

<p>גַּם כָּל נָשִׂיא קָם מִכִּסְאוֹ / עַל דִּבְרוֹתָיו הַנֶּאְהָבוֹת</p>

<p>עִם מַיְמוּנִי מוֹרֶה צֶדֶק / שִמַּח נַפְשׁוֹת הַמַּדְאִיבוֹת</p>

<p>מַעְיַן חָכְמָה מִפִּי יִצְחָק / הִשְׁקָה אֶרֶץ עִם תַּלְאוּבוֹת</p>

<p>עַד כִּי סִירִים עָשׂוּ פֶרִי / גַּם סִלּוֹנִים הַמַּכְאִיבוֹת</p>

<p>נָתְנוּ פִרְיָם מָתוֹק לַחֵיךְ / גַּם לִנְפָשׁוֹת הַשּׁוֹבֵבוֹת</p>

<p>שָׁבוּ נָחִים כִּי נִרְפָּאוּ / כִּי חֻבָּשׁוּ מִכָּל טוֹבוֹת</p>

<p>סִפְרֵי יִצְחָק הַמַּתְאִימוֹת / עַד תַּכְלִיתָם וּמְשֻׁלָּבוֹת</p>

<p>לָכֵן לִבִּי פָנָה נֶגְדָּם / לַחְקֹר בָּהֶם אַךְ חַרְצֻבּוֹת</p>

<p>רֶשַׁע קָמִים עַל אֵם דֶּרֶךְ / תָּמִיד חוֹרְשִׁים עַל כָּל גַּבּוֹת</p>

<p>אֵין פּוֹתֵחַ חַרְצֻבּוֹתָם / עַל רֹב פֶּשַׁע עַל רֹב חוֹבוֹת</p>

<p>דַּלּוּ עֵינַי לִמְרוֹם קָדְשׁוֹ / יַעְלִים עֵינִי מִכָּל דִּבּוֹת</p>

<p>עָשְׁקָה לִי אֵל גַּם עָרְבֵנִי / מֵאֵשׁ תָּפְתֶּה מִלֶהָבוֹת</p>

<p>וּבְגַן עֶדְנָךְ נַפְשִׁי תִּזְכֹּר / מַהֵר אָבִין אֶחְצֹב נִיבוֹת.</p>
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/29175">https://benyehuda.org/read/29175</a></div></body></html>