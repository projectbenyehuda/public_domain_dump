<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>למר ש. יעקובי</title>
	<meta name="author" content="זאב ז'בוטינסקי"/>
</head>
<body>

<p>(חלק ב)</p>

<blockquote>
<br />
</blockquote>

<h2 id="פאריס1271932">פאריס 12/7/1932</h2>

<blockquote>
<p>סוֹלוֹמוֹן לבוֹביץ' היקר,</p>
</blockquote>

<p>אַניה מצטערת – אתמול היה יום-השנה של נישואיך, והיא לא
כתבה. אני מרגיע אותה ואומר לה שאין מוחם של היעקובים פנוי עכשיו לכך.
ואולם יתן אלוהים עד מאה ועשרים!</p>

<p>מה מצבכם? שמעתי, שאתם מעתיקים את דירתכם. וגם כאן יתן אלוהים!</p>

<p>אנו, כפי הנראה, נבלה את הקיץ בעיר, ורק ערי יסע או
לארץ-ישראל (אם יתנו את הדרכון בזמנו) או לדרום, ואני, כמובן &#8220;שעפּן
נחת&#8221;<a href="#fn:1" id="fnref:1" title="see footnote" class="footnote"><sup>1</sup></a> מן הוועידה. על-פי ההרגל, אני רואה את
הדברים כפשוטם: נחת לא תהיה מפני שאין כסף. אילו היה לנו כסף, היינו
מושיבים את כולם בעיר אחת – את מ.א.<a href="#fn:2" id="fnref:2" title="see footnote" class="footnote"><sup>2</sup></a>, אותך, את
ליכטהיים ואותי – והיה לנו מרכז אדיר, ושלום ושלווה. ואולם כסף אין, ולפיכך
עוד במשך זמן מרובה ישרור אי-סדר; וברצוני עד כמה שאפשר פחות ליטול חלק
באי-סדר זה.</p>

<p>אני ואיליה <a href="#fn:3" id="fnref:3" title="see footnote" class="footnote"><sup>3</sup></a> פותחים משרד של
עורכי-דין. צריך להתחיל לחשוב על הזקנה. אפשר ייצא משהו טוב מזה. כמובן, לא
במהירות כזו, שתוכל להפריע לנו לעזוב את הכל, אם תיווסד חברת-הביטוח
שלך.</p>

<p>את כל זה אפשר היה לסבול, אלא שזה חודש – חודש וחצי
שאיבדתי את כושר-העבודה שלי. <strong>הגניוס פרח לו</strong>, השכינה נסתלקה, קשה לסחוט
אפילו שורה אחת. סימן ברור, שכבר הגיעה השעה להתעשר; או, לכל הפחות, לצאת
לטיול ארוך.</p>

<p>כתוב נא משהו משמח.</p>

<p>אני מחבק את כל בני-הבית בשם כולנו – תודה בעד הצילומים!
אני מסופק אם אַניה תודה לך בעדן, אולם בדבר אחד יכול אתה להיות בטוח: היא
וסוֹניה החזיקו בידיהם את שני התצלומים באופן כזה, שאף דאקטילוֹסקוֹפ אחד
לא יוכל עוד לברר, והן הפליגו בדיבורים.</p>

<p>שלך,</p>

<p>ז.ז'.</p>

<blockquote>
<br />
</blockquote>

<h2 id="פאריס22111933">פאריס 22/11/1933</h2>

<blockquote>
<p>סוֹלוֹמוֹן לבוֹביץ' היקר,</p>
</blockquote>

<p>סלח לי על שלא השיבותי מיד: אתה הצגת את השאלה הכאובה
ביותר בשבילי, הכאובה כפליים: נאומים, מה שקשה לי עכשיו מאוד, ועוד
<strong>בלונדון</strong>, שלכך מתקוממת כל האינטואיציה המדינית שלי.</p>

<p>אף-על-פי שאני מרגיש את עצמי בטוב, אולם סידרה חדשה של
נאומים לא יוכל מצב-בריאותי לשאת; לפיכך גם קבעתי לעצמי חוק: בשנה זו עד
הקיץ בשום מקום ולשום מקום. ועם זה לא צריך לשחק במלים: אם יש צורך לומר
משהו כאן במועצת-המפלגה או במסיבת-תה של ה&#8220;ראזסוויט&#8221; – זה לא נאום. זה לא
אותה ההתאמצות, שהרצאות רשמיות מטילות עלי. גם עם הרצאות רשמיות חגיגיות
עדיין לא גמרתי: ועידת ברית-החייל, שאני נוסע לשם עכשיו, ובווארשה אצטרך
למכור את עצמי בקרקס <a href="#fn:4" id="fnref:4" title="see footnote" class="footnote"><sup>4</sup></a> בעד אלפים אחדים של
זהובים, כדי לעזור ביציאה משערוריית התיירות; וכן באנטוורפן, כי הבטחתי להם
לבוא בזמן הבחירות ורימיתי אותם.</p>

<p>ואולם העיקר הוא זה, שבנוגע להופעותי באנגליה יש לי נסיון
גדול. בוייטצ&#8217;פליים אני פשוט איני רוצה: לא כדאי להשתמש בי בפשטות בשביל
רכישתם של עוד מאה חברים. ובנוגע לווסט-אֶנד – צריך קודם לברר <strong>מי</strong> יבוא.
אני בטוח, שיבואו או משלנו, או קהל ירוד וקל-ערך מן המובחר. <strong>אף פעם</strong> לא
היה לי בלונדון אותו טיפוס של הקהל היהודי, שמופיע בפולניה, רומניה ואפילו
בברלין, ואפילו בפאריס בהזדמנויות גדולות: סולתו ושמנו של הציבור היהודי.
אם אתה <strong>בטוח</strong> משום-מה, שעכשיו יבוא שינוי, הרי צריך לחקור ולבדוק את
הדבר!</p>

<p>לפיכך אני מבקש מאוד לדחות את כל השאלה הזאת. בשביל
סעודת-צהריים או פשוט כדי להתראות עם מי שרצונו בכך, אבוא עם ההזמנה
הראשונה: נסיעה ואף שלוש נסיעות לא תעייפנה אותי. ואולם את ההופעה הפומבית
בווסט-אֶנד צריך לסדר בשעה שנוכל להיות בטוחים בהתעניינותם של אותם החוגים,
שהעדרם יעשה למחוסר-ערך את כל הרושם. סבלנות, חביבי, אל ניחפז.</p>

<p>*</p>

<p>כפי הנראה קיבלו עורכי-הדין את עצתו של הוֹראס<a href="#fn:5" id="fnref:5" title="see footnote" class="footnote"><sup>5</sup></a>
והשאירו ברזרבה את ההגנה, והחקירה תסתיים באחד לחודש בערך.
לפיכך נעשית השאלה על נסיעתו של ה.ס. אקטואלית. אילו אפשר היה לברר כמה
יתן F.O <a href="#fn:6" id="fnref:6" title="see footnote" class="footnote"><sup>6</sup></a> לנסיעה זו, הייתי בשביל שאר הכסף עורך מגבית בפולניה – ואני בטוח
בהצלחה.</p>

<p>אני נוסע לשם ב- 25 לחודש (אחזור ב-4 לחודש בערך), ואולם אין זה חשוב, אם מכאן או משם אפנה בקריאה זו.</p>

<p>בארץ-ישראל נשתנה שינוי נמרץ יחסו של הציבור לטובת
הנאשמים. בן ציון כץ מילא כאן תפקיד כביר. בעקבותיו יצאו באותה רוח
סמילנסקי, רבניצקי ודרויאנוב: זוהי כבר, אם אפשר לומר כך, סולתו ושמנו של
הישוב הבורגני-האינטלקטואלי.</p>

<p>אני, כמובן, מוכן עכשיו לערוב בעד ההכרח המאתימאטי של
הזיכוי. ברור כשתיים פעם שתיים, שהשופט בּוֹדילי בטוח בזה כמונו, וכך יהיה
גם עם השופטים.</p>

<p>ואולם אותי מתחילה למשוך יותר ויותר התיאוריה של פאטרסון: שסימוֹצ&#8217;קה<a href="#fn:7" id="fnref:7" title="see footnote" class="footnote"><sup>7</sup></a> פלטה מפיה מטפשות ומפחד (כשבאמת
ניגשו אליהם שני החוליגאנים). זוהי התיאוריה היחידה המסבירה את הכל: גם את
כיוונו של הכדור, גם אי-רצונה להיראות לעיני הפצוע, וגם התנהגותה לאחר
מכן.</p>

<p>דאנציגר<a href="#fn:8" id="fnref:8" title="see footnote" class="footnote"><sup>8</sup></a> אישר לי בכתב, שהכדור נכנס מימין והלך שמאלה. אני שולח את התרשים שלו להוֹראס.</p>

<p>עם פאטרסון בישיבתנו <strong>גמרו</strong> – ואולם אני עדיין איני נכנע, אני שובר את ראשי לחפש אמצעים. עדיין לא כתבתי לו.</p>

<p>אני מחבק את כולכם.</p>

<p>שלכם</p>

<p>ז.ז'.</p>

<p>פ.ס. הררי לוי עדיין לא קיבל תשובה מריגה וליבאווה על
השאלה על ענייני-ביטוח. הוא רואה מראש, שבתשובות תוצג השאלה על השיעור
היחסי של הפרמיות – כלומר: אם לא גדול מדי ההבדל. כתוב לעת-עתה?</p>

<blockquote>
<br />
</blockquote>

<blockquote>
<br />
</blockquote>

<h2 id="לודז2551934">לודז', 2/5/51934</h2>

<blockquote>
<p>סוֹלוֹמוֹן לבוֹביץ' היקר,</p>
</blockquote>

<p>ברוך בואך! אמש צלצלתי לפאריס, ואולם אף אחד לא היה במשרד – כפי הנראה, לא הגיע המברק שלי.</p>

<p>אני מבקש אותך מאוד לכתוב לי תיכף ומיד: מלון קרקובסקי, ביילנסקה 7, ווארשה.</p>

<p>השאלות החשובות ביותר:</p>

<p>1.&nbsp; כיצד מצאת את בני-ביתך? האם באה אמך אתך, וכיצד היא  מרגישה את עצמה?</p>

<p>2.&nbsp; מה היה בסופה של חברת-הביטוח החדשה?</p>

<p>3.&nbsp; קרן סטאבסקי:</p>

<p>1.&nbsp; כלום נערך אוסף-כספים בארץ-ישראל?</p>

<p>2.&nbsp; כלום שלח ידידנו, וכמה?</p>

<p>3.&nbsp; וכי קיבל משהו בנימיני, וכמה הוא צריך   לקבל?</p>

<p>4.&nbsp; בכמה כסף יהא עוד בכלל צורך? (כאן ב&#8220;מאמענט&#8221; יש
עוד כחמשת אלפים או ששת אלפים זהובים, כלומר כ-200 לי&#8220;ש. יש לי
רושם, שהמגבית מתחילה לרדת, ואולם אני מאמין באפשרות להגבירה, אם
יהא צורך בדבר. – צ&#8217;סקיס, בודאי, אמר לך, ששלחתי לו על חשבון
התקבול של <strong>מאי</strong> מידידנו קצת יותר מ – 12,000 פראנקים, כשאני
מביא בחשבון, שאתה השארת בארץ-ישראל את הצ&#8217;ק הרגיל של 200 לי&#8221;ש בעד
מאי).</p>

<p>4.&nbsp;האם שותף אתה לחרדתם של חברינו הארץ ישראליים, שיחייבו
בדין את שלנו לפי פקודה מגבוה?
כלום חושב אתה לדרוּש ולמועיל לעורר בעוד מועד רעש? אני חשבתי להסתפק –
אם בכלל – בחוזר אזעקה אל אישים כמו הלורד רידינג, אל חברי בית-הנבחרים
הקרובים לנו, בראנדייס, קארדוזו וכדומה.</p>

<p>5.&nbsp; מדוע לא פורסמה עד עכשיו החלטתו של בית-דין-הכבוד  בענין הסרטיפיקאטים? והאם ידוע תוכנה של החלטתם?</p>

<p>6.&nbsp; דעתך ועצתך בשאלת היציאה מכנסת ישראל.</p>

<p>7.&nbsp; כל שאתה רואה לדחוף.</p>

<p>אני עוד אצטרך להישאר כאן בגלל הסרט לשבועיים בערך.</p>

<p>אחר-כך, אם יימצא שיש צורך בדבר, אני מסכים להתיישב לכמה
שבועות בלונדון, לשם מטרה אחת ויחידה: להבטיח את תשומת-לבה של העיתונות
והאישים בעלי-המשקל אל התופעה של הפטיציה.</p>

<p>אני רואה מראש, שלאותו זמן כבר אפשר יהיה לדבר בכנות על
חצי-מיליון חתימות, והתנופה המלאה – לימי הסתיו – תיתן, לדעתי, גם שלושה
מיליונים ויותר.</p>

<p>משום כך רוצה אני לדעת את דעתך על הצעה-למחצה אחת. אלו הן עדיין רק מחשבות בקול. ואלו הן:</p>

<p>במקום ועידתנו המפלגתית באוגוסט – קונגרס הליגה של
הפטיציונרים בלונדון, בחורף. שם אנו מוסרים את הפטיציה הקולקטיבית לספיקר
או למי שצריך, ושם אנו גם מבוללים את ברית-הצה&quot;ר בתנועה ממלכתית
ציונית.</p>

<p>את היתרונות שברעיון זה אין אני מסביר, די לחכימא ברמיזה.</p>

<p>סלח לי על שתיכף אני מתחיל לענות ולהציק.</p>

<p>אני לוחץ את ידך בחזקה ומחבק את עדנה ואת הילדים – מה שלומו של שוורצמן?</p>

<blockquote>
<p>שלך</p>

<p>ז.ז'.</p>

<br />
</blockquote>

<h2 id="ווארשה1451934">ווארשה, 14/5/1934</h2>

<blockquote>
<p>ס.ל. היקר,</p>
</blockquote>

<p>קיבלתי את מכתביך, גם אתה כבר קיבלת בוודאי את המברקים שלי לבראנדייס, וכו'.</p>

<p>כאן נקטנו אמצעים כאלה:</p>

<p>1.&nbsp; הקהילה הוורשאית תשלח משלחת אל הממשלה הפולנית ואל  השגריר הבריטי (סטאבסקי – אזרח פולני) – יתריעו על הסכנה.</p>

<p>2.&nbsp; הרבנות כאן תכריז על תענית-ציבור מחמת סכנת נפש  בישראל.</p>

<p>3.&nbsp; ייערך משפט ציבורי על סטאבסקי, רוזנבלט ואחימאיר,
בהשתתפותם על עורכי-דין פולניים טובים. העדויות תיקראנה אך ורק לפי
הדו&quot;חים של החקירה והמשפט (לשם כך אני גם טלגרפתי היום שתעביר לי את
הפרוטוקול של המשפט.</p>

<p>כל זה הובטח ואם גם ייעשה – נראה.</p>

<p>1.&nbsp; תברר-נא, אבקשך, אם פירסמה יט&quot;א את החלטתה של הקהילה  הוורשאית (אני מצרף).</p>

<p>2.&nbsp; לדעתי, אפשר להשפיע הרבה על מלצ&#8217;ט, על-ידי מנהיגי
המכבי (החל מפרניקוב בפאריס), ש&#8220;יגער&#8221; באגרונסקי. וכי כדאי
הדבר?</p>

<p>3.&nbsp; המאמר &#8220;הסירו ידיכם מהמשפט&#8221; – נבזות גדולה. תמוה הדבר,
שגם במוחי עלתה המחשבה על עיתון אנגלי שני, אף-על-פי שאיני יודע, אם
כדאי הדבר, ואפשר כדאי? כעורך ראשי אני ממליץ על פאטרסון, על כך חלמו
פעם בן-אבי וקורנפלד בשביל &#8220;פלסטיין וויקלי&#8221;. אגב, גם קורנפלד עצמו הוא
עיתונאי טוב, אם תהא השגחה עליו.</p>

<p>4.&nbsp; אני שולח מקדמה של 200 לי&quot;ש בעד <strong>יוני</strong> מן הקרן של
סטאבסקי למשרדנו בפאריס, באופן שתשלח ב-1 ביוני המחאה להוֹראס
סמיוּאל.</p>

<p>5.&nbsp; האם הבינותי אותך כראוי: ממני עצמי לא לשלוח כלום  לבנימיני וקייזרמן?</p>

<p>6.&nbsp; גם אני קיבלתי מכתב מידידנו. אל תפחד, הוא לא יכעס.
המצב בנוגע לסרטיפיקאטים גועלי ביותר. ידידנו בכל זאת ישלים בוודאי עם
הפדרציה ויתמוך בקרן-היסוד, ואולם לעומת זה תישאר אצלו, לפחות, התחושה,
שהוא קיפח אותנו. יש תועלת בדבר.</p>

<p>אני מחבק אותך ואת משפחתך.</p>

<p>שלך</p>

<p>ז.ז'.</p>

<blockquote>
<br />
</blockquote>

<h2 id="פאריס2281934">פאריס, 22/8/1934</h2>

<blockquote>
<p>ס.ל. היקר,</p>
</blockquote>

<p>סוף-סוף אנו נוסעים עם אַניה לוואל-לה-בּאֶן. אני עייף <strong>מאוד</strong>.</p>

<p>סגל<a href="#fn:9" id="fnref:9" title="see footnote" class="footnote"><sup>9</sup></a> עדיין לא קיבל תשובה מן
האלמוני שלו בדבר התמיכה לסטאבסקי ורוזנבלט. הלה יחזור ב-26. אנו החלטנו
לייעץ לרוזנבלט להישאר בארץ, לנוח באיזה מקום שהוא על הכרמל או במקום
דומה לזה – אחרת לא יתנו לו להיכנס בחזרה, ובשום מקום לא ימצא עבודה, אחר
שתיפסק התמיכה; ובארץ-ישראל אחר חצי-שנה אפשר הכל יסתדר. – ואולם בשביל
סטאבסקי מתוכננת נסיעה על פני אמריקה, שעל כך עומדים החברים שלנו משם.
אנו טלגרפנו להם שישלחו את הכסף להוצאות הנסיעה. תשובה עדיין לא
הגיעה.</p>

<p>אתמול בא בלילובסקי. אומר, שסטאבסקי צריך לנסוע מיד.
ארבעים יום של היותו במצב של נידון למוות מוטטו אותו: בלילות הוא מתעורר
בצעקות ואינו יכול להירדם. אף-על-פי כן ב. מתפעל ממנו מאוד. א.
מענטש<a href="#fn:10" id="fnref:10" title="see footnote" class="footnote"><sup>10</sup></a>. בענווה גדולה הוא נושא גם את הפרסום
שלו ואפילו את העובדה, שהוא מתחיל להחוויר ואצל החברים הוא הולך ונעשה
חולין. אדם פיקח ורציני, ענייני מאוד ופיכח. ג&#8217;נטלמן-מטבע
ואינטליגנט-מטבע (אני נזכר, שבשעת אותה הנסיעה הבלתי-מוצלחת דרך סוריה,
שממנה התחילה הזייצ&#8217;יקיאדה, בחרו בו כראש הקבוצה של 30 איש).</p>

<p>המסקנה: הייתי רוצה להזמין את סטאבסקי לפאריס תיכף ומיד. אף אם לא יסע לאמריקה, יגור-נא כאן זמן-מה.</p>

<p>לפיכך: האם יכול אני לסמוך בהחלט על הסכמתו של ידידנו
לכלכל את שניהם במשך חצי-שנה? ובאיזה סכום? בשביל רוזנבלט בארץ-ישראל
תספקנה 8 לי&quot;ש לחודש, ואולם בשביל סטאבסקי באירופה דרושים לפחות 100
פראנקים.</p>

<p>לא יהא צורך בכך:</p>

<p>1.&nbsp; בשביל סטאבסקי אם יסע לאמריקה.</p>

<p>2.&nbsp; בשביל שניהם, אם האלמוני יסכים.</p>

<p>אם אקבל ממך תשובה חיובית, אטלגרף תיכף ומיד לארץ-ישראל.</p>

<p>אנו החלטנו, שאחר חופשת ספטמבר יעזוב הופמן<a href="#fn:11" id="fnref:11" title="see footnote" class="footnote"><sup>11</sup></a>
את הכל ויעשה נסיון רב-מרץ לאסוף 10,000 לי&quot;ש לשם פתיחת הבאנק. לאסוף עד חג המולד. הוא יעבור על פני הערים מאיש לאיש.</p>

<p>מה שלומכם? כיצד נסעו עדנה והילדים? תכתוב: גראנד הוֹטל, וואל-לה-בּאֶן (אַרדאֶש) לפי כתובתו של ד&quot;ר סגל.</p>

<p>אני לוחץ את ידך בחזרה, ואַניה עוד <strong>מרחיקה לכת</strong>.</p>

<p>שלום וברכה,</p>

<p>שלך</p>

<p>ז.ז'.</p>

<br />

<br />

<div class="footnotes">
<hr />
<ol>

<li id="fn:1">
<p>רוָה נחת (אידיש). <a href="#fnref:1" title="return to body" class="reversefootnote">&#160;&#8617;</a></p>
</li>

<li id="fn:2">
<p>מאיר איליץ' – (גרוסמן) <a href="#fnref:2" title="return to body" class="reversefootnote">&#160;&#8617;</a></p>
</li>

<li id="fn:3">
<p>אליהו גלפרין, גיסו של ז'בוטינסקי <a href="#fnref:3" title="return to body" class="reversefootnote">&#160;&#8617;</a></p>
</li>

<li id="fn:4">
<p><sup>1</sup> אספות שמשכו קהל רב, נערכו בווארשה באולם&#8211;הקרקס,  האולם הגדול ביותר בעיר. <a href="#fnref:4" title="return to body" class="reversefootnote">&#160;&#8617;</a></p>
</li>

<li id="fn:5">
<p><sup>1</sup> הֹוראס סמיוּאל, סניגורם של סטאבסקי  ורוזנבלט. <a href="#fnref:5" title="return to body" class="reversefootnote">&#160;&#8617;</a></p>
</li>

<li id="fn:6">
<p><sup>2</sup> Our Friend – &#8220;ידידנו&#8221;  (מ. השכּל, תרם בעילום&#8211;שם לקרן ההגנה על הנאשמים). <a href="#fnref:6" title="return to body" class="reversefootnote">&#160;&#8617;</a></p>
</li>

<li id="fn:7">
<p><sup>1</sup> אלמנתו של ארלוזורוב <a href="#fnref:7" title="return to body" class="reversefootnote">&#160;&#8617;</a></p>
</li>

<li id="fn:8">
<p><sup>2</sup> ד&#8220;ר פליקס דאנציגר ז&#8221;ל, רופא תל&#8211;אביבי, מראשי  הצה&quot;ר בארץ&#8211;ישראל. <a href="#fnref:8" title="return to body" class="reversefootnote">&#160;&#8617;</a></p>
</li>

<li id="fn:9">
<p><sup>1</sup> ד&#8220;ר י עקב סגל ז&#8221;ל. חבר ההנהלה העולמית של  הצה&quot;ר. <a href="#fnref:9" title="return to body" class="reversefootnote">&#160;&#8617;</a></p>
</li>

<li id="fn:10">
<p><sup>2</sup> בן&#8211;אדם. <a href="#fnref:10" title="return to body" class="reversefootnote">&#160;&#8617;</a></p>
</li>

<li id="fn:11">
<p>ד&#8220;ר יעקב הופמן, חבר ההנהלה העולמית של  הצה&#8221;ר. <a href="#fnref:11" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/41867">https://benyehuda.org/read/41867</a></div></body></html>