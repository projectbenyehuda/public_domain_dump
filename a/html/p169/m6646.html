<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>בְּמַרְאוֹת הַלָּיְלָה</title>
	<meta name="author" content="יעקב לרנר"/>
</head>
<body>

<p>(לזכר אמי)</p>

<br>

<blockquote>
<p>הִיא פָתְחָה הַדֶּלֶת כִּיְרֵאָה</p>

<p>וַתַּצְנֵע הַחַדְרָה זְהִירָה;</p>

<p>וַתִּקְרַב כִּקְרֹב עַל בְּהוֹנוֹת</p>

<p>וַתִּצְנַח עַל עַרְשִׂי פַּלְמוֹנִית.
<br><br />
וָאֵרָא דְמוּת-אִשָּׁה הַיּוֹשְׁבָה</p>

<p>שַׁכּוּלָה, קְשַׁת-רוּחַ וְחוֹשְׁבָה.</p>

<p>וַתֵּצֵא דִמְעָתָהּ הַכֵּנָה</p>

<p>וַתַּעֲמֹד עַל מִפְתַּן בַּת-עֵינָהּ;</p>

<p>וּשְׂפָתָהּ הַנּוֹבְלָה רָעָדָה</p>

<p>וּבְרֹאשָׁהּ לִי נָדָה וְנָדָה.
<br><br />
אָז תִּמַּח מֵעֵינָהּ הַפְּנִינָה</p>

<p>וַתַּשְׁקֵף אֶל עֵינַי בִּתְחִנָּה</p>

<p>וַתֹּאמֶר: מַה-שְּׁלוֹמְךָ, אֶפְרוֹחִי?</p>

<p>אַל תִּירָא, כִּי אִמְּךָ אָנֹכִי.</p>

<p>שָׁמַעְתִּי מִמֶּרְחָק כִּי תִדְעָךְ,</p>

<p>כִּי תִשְׁכַּב חֲרֵדִים וְנִדָּח;</p>

<p>וְרָחוֹק מֵחַיִּים וָשֶׁמֶשׁ,</p>

<p>תִּתְמוֹגֵג אֵין-אוֹנִים בָּאֶמֶשׁ,</p>

<p>וַיְהִי כָּל הֲגִיגְךָ הַנּוֹבֵל</p>

<p>רַק אִלֵּם, רַק נִכְנָע, רַק סוֹבֵל!</p>

<p>כַּשִּׁעֲמוּם בְּיוֹם הָעֲרָפֶל,</p>

<p>כַּגְּסִיסָה בָעוֹלָם הַשָּׁפֵל&#8230;</p>

<p>אַף רָצוֹן לְקַוּוֹת כְּבָר אֵינוֹ&#8230;</p>

<p>מֶה הָיָה לָךְ, אִישׁוֹן בַּת-עֵינִי?</p>

<p>בְּשֵׁם כָּל הַנְּשָׁמֹות הַקְּדוֹשׁוֹת –</p>

<p>רְאֵה הִשְׁבַּעְתִּיךָ – הִתְאוֹשֵׁש!
<br><br />
וְאַשְׁרֵי הַצְּבָאוֹת בַּמָּרוֹם</p>

<p>הַנֶּהֻנִים מִזִּיוָהּ וְשָׁרִים;</p>

<p>וְאַשְׁרֵי גַם עֵמֶק הַבָּכָא</p>

<p>לִרְאוֹתָהּ מֵרָחוֹק אִם זָכָה.</p>

<p>הִזְדָּרֵז!.. כְּבָר אֶשְׁמַע הַטִּיסָה,</p>

<p>כְּבָר הִתְחִיל הַהַלֵּל הַנִּשָּׂא.
<br></p>
</blockquote>

<p>– – – – – –</p>

<blockquote>
<p>נִפְעַמְתִּי וָאִיקַץ מִשְּׁנָתִי&#8230;</p>

<p>מֶה הָיָה? אֵי אִמִּי מוֹרָתִי?</p>

<p>אֵי עַרְשִׂי וְאֵיפֹה הִנֵּנִי:</p>

<p>הֲיֶשְׁנִי בִמְצִיאוּת אִם אֵינִי?</p>

<p>וְחַדְרִי? וּמַטָּה? וָמָעְלָה?</p>

<p>וְאֵיזוֹ מִשְׁמֶרֶת הַלָּיְלָה?
<br><br />
וּפִתְאֹם בְּאַחַד הַמְּבוֹאִים</p>

<p>הָאוֹבְדִים בַּחֲכֵׁשָה וְתוֹהִים</p>

<p>עֲרִירִי בַלַיְּלָה הַכָּבֵד</p>

<p>הִשְׁתַּקְשֵׁק קוֹל אוֹפַן וְאָבָד</p>
</blockquote>

<br>  

<p>ברדיטשוב, אייר תרס&quot;ט</p>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/6646">https://benyehuda.org/read/6646</a></div></body></html>