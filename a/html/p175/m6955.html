<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>הִגָּיוֹן</title>
	<meta name="author" content="שמואל לייב גורדון"/>
</head>
<body>

<blockquote>
<p>&#8230; וּבִלְבָבִי הַקֶּבֶר הֶעָמֹק כַּתְּהוֹם</p>

<p>לֶאֱמוּנָה בָאָדָם וּבְיֹשֶׁר וָתֹם,</p>

<p>לַהֲמוֹן תִּקְווֹת מַזְהִירוֹת שֶׁשָּׁחֲרוּ מִשְּׁחוֹר,</p>

<p>לַהֲמוֹן רִגְשׁוֹת לֶהָבוֹת שֶׁקָּפְאוּ מִקֹּר,</p>

<p>לִתְשׁוּקָתִי לַחַיִּים – אֶל חַיֵּי הַבּוּז,</p>

<p>שֶׁהַפְּרוּטָה נִשְׁמָתָם, אֱלֹהֵימוֹ הַזּוּז,</p>

<p>שֶׁהַנְּשִׁיקָה, צְחוֹק חֹנֶף מָעֻזָּם בַּצָּר</p>

<p>וִיסוּדָתָם בִּבְלִימָה – מֹץ נִדָּף, מֹץ זָר.</p>

<p>וּבַלֵּב זֶה הַמָּלֵא רִקָּבוֹן וָעָשׁ</p>

<p>עוֹד יָנוּעַ זִיק קָטָן, וּבְחֻמּוֹ הוּא חָשׁ</p>

<p>כִּי עוֹדֶנּוּ לֹא מֵת, כִּי עוֹדֶנּוּ לֹא תַם</p>

<p>וּבְהִתְלַהֵב הַזִּיק וּבְהַרְתִּיחַ הַדָּם</p>

<p>אֶשְׁכַּח עָנְיִי, גָּלוּתִי הַמָּרָה מִמָּר,</p>

<p>וּבְדִמְיוֹנִי אֶתְעוֹפֵף – וּלְעֵינַי הָהָר.
<br><br />
­</p>
</blockquote>

<blockquote>
<p>וּמֵרָחוֹק אַקְשִׁיבָה, קוֹל אַדִּיר, קוֹל-אֵל,</p>

<p>קוֹל אֲנָחָה נוֹרָאָה מִגָּלוּת הַחֵל,</p>

<p>הַקּוֹרַעַת שָׁמַיִם, מְפוֹצֶצֶת הַיְקוּם</p>

<p>וּבִשְׂפַת לֹא-יָדַעְתִּי נוֹאֶמֶת נְאֻם,</p>

<p>שֶׁכָּל הֶגֶה יַם דֶּמַע, כָּל מִלָּה יַם דָּם</p>

<p>הָרוֹתֵחַ, הַזּוֹעֵף מִצָּפוֹן, מִיָּם.</p>

<p>וּמֵחָרְבוֹת מוֹרִיָּה קוֹל קוֹרֵא בִּבְכִי:</p>

<p>אוֹי לַבָּנִים שֶׁגָּלוּ, לָאֵם בַּאֲשֶׁר הִיא&#8230;</p>

<p>בָּעֵינַיִם הָרְטֻבּוֹת יִתְנוֹצֵץ בְּרַק אוֹר,</p>

<p>וּבִלְבָבוֹת לִרְבָבוֹת שֶׁקָּפְאוּ מִקֹּר</p>

<p>הִנֵּה יָשׁוּב יִפָּעֵם הָרֶגֶשׁ הֶחָם,</p>

<p>הַגַּעְגּוּעִים הָרַבִּים, הַחֵפֶץ הָרָם –</p>

<p>בַּמֹּחוֹת יֵעוֹרוּ זִכְרוֹנוֹת אָבִיב</p>

<p>יַלְדוּת עֶרֶשׂ עַם נוֹדֵד הַמְּלֵאָה לָה זִיו.</p>

<p>וּבִי תִבְעַר כְּלַפִּיד הַתִּקְוָה, כִּי יֵשׁ</p>

<p>קֵץ לַחֹשֶׁךְ; וּבְעֵינַי דִּמְעוֹתַי כָּאֵשׁ.</p>
</blockquote>

<br>  

<p>תרס&#8217;ב</p>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/6955">https://benyehuda.org/read/6955</a></div></body></html>