<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>צְבִי הַחֵן עֲרוּגַת</title>
	<meta name="author" content="צאלח מצליח"/>
</head>
<body>

<p>גם זה שלח להגביר השר ונגיד יצחק דוד ישועה גבאי ש׳ התקכ״ג</p>

<p>סימן: צאלח</p>

<blockquote>
<br />
</blockquote>

<blockquote>
<p>צְבִי הַחֵן עֲרוּגַת הַבְּשָׁמִים / בְּנוֹ שׁוֹעִים וְנֶכֶד הַתְּמִימִים</p>

<p>אֲבִי חָכְמוֹת וּמוֹעֵצוֹת וְעֵצוֹת / וּמֵבִין כָּל דְּבָרִים הָעֲלוּמִים</p>

<p>לְךָ נַפְשִׁי מְאֹד תִּכְסֹף וְתַעְרֹג / כְּאַיָּל עַל אֲפִיקֵי הַזְּרָמִים</p>

<p>חָמַדְתִּי לִי כְנָפַיִם כְּיוֹנָה / כְּעוֹף כָּנָף כְּצִפֹּרֶת כְּרָמִים</p>

<p>לְעוֹפֵף בָּם לְתוֹךְ אֹהֶל יְדִיד לַ/עֲבֹר מִדְבָּר, נְהָרוֹת וַאֲגַמִּים</p>

<p>אֲשַׂבַּע רַעֲבוֹן נֶפֶשׁ רְעֵבָה / בְּהוֹד שִׂכְלוֹ וּפָנָיו הַנְּעִימִים</p>

<p>בְּהוֹד פָּנִים כְּיֹפִי בֶן זְקוּנִים / וְזוּלָתוֹ בְעֶרְכּוֹ כַצְּלָמִים</p>

<p>אֲדַמֶּה נָתְנוּ לוֹ זִיו בְּמַתָּן / מֵהוֹד זִיוָם כְּסִילֵי הַמְּרוֹמִים</p>

<p>כְּאִלּוּ הַלְּבָנָה הִיא בְמִצְחוֹ / וּבֵין עֵינָיו מְאִירִים הַתְּאוֹמִים</p>

<p>לְשׁוֹן זָהָב וְנִיב מָתוֹק כְּנֹפֶת / דְּבָרָיו הֵם לְכָל נִכְשָׁל מְקִימִים</p>

<p>בְּשֵׂכֶל דַּק וְיֹשֶׁר הַסְּבָרָה / וּמֵשִׁיב בָּהּ לְאָחוֹר הַחֲכָמִים</p>

<p>וּמִדַּת הַנְּדִיבוּת לוֹ סְגֻלָּה / מְשַׂמַּח בָּהּ נְפָשׁוֹת הָעֲגוּמִים</p>

<p>אֲבַקֵּשׁ מֵאֱלֹהִים חַי יְרִימוֹ / וְיַשְׁלִיטוֹ עֲלֵי אוֹיְבִים וְקָמִים</p>

<p>נְשִׂיא אֶחָיו וְנֵזֶר כָּל קְהָלוֹ / יְחִי לָעַד בְּרֹב שָׁנִים וְיָמִים.</p>
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/41236">https://benyehuda.org/read/41236</a></div></body></html>