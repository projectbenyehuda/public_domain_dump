<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>פזמון [אבאר שם אדיר שמותיו נוראים יסודותם]</title>
	<meta name="author" content="יצחק אבן גיאת"/>
</head>
<body>

<p><strong>ובכן אבאר שמו בלי כחד / ואפאר תעצומו והוא באחד</strong></p>

<p><strong>יי אחד ושמו אחד</strong></p>

<p><strong>סימן: א&quot;ב</strong></p>

<p><strong>כ</strong></p>

<blockquote>
<p>         אֲבָאֵר שֵׁם אַדִּיר שְׁמוֹתָיו נוֹרָאִים יְסוֹדוֹתָם</p>

<p>         בִּקְדֻשָּׁה וּבְטַהֲרָה זְכִירָתָם</p>

<p>         בְּלִי כַחַד</p>

<p>         וַאֲפָאֵר תַּעֲצוּמוֹ בְּחַנְּכוֹ אַרְבָּעָה אֲדָנִים אַוֵיר תְּחִילָּתָם</p>

<p>5        וְקָרַב אוֹתָם.</p>

<p>         אֶחָד אֶל אֶחָד. וְהוּא בְּאֶחָד</p>

<p>         יְיָ אֶחָד וּשְׁמוֹ אֶחָד.</p>

<p>         אֲבָאֵר שֵׁם גָּדוֹל מְפֹרָשׁ בַּחֲיָלִים</p>

<p>         כְּבֶן שְׂרָיָה בְּגָדְלוֹ בְמַקְהֲלִים</p>

<p>10       בְּלִי כַחַד.</p>

<p>         וַאֲפָאֵר תַּעֲצוּמוֹ בְּדַבְּקוֹ שִׁבְעָה גַלְגַּלִּים כְּגִלְדֵי בְּצָלִים</p>

<p>         וַיְהִי הַמִּשְׁכָּן אֶחָד. וְהוּא בְאֶחָד</p>

<p>         יְיָ אֶחָד וּשְׁמוֹ אֶחָד.</p>

<p>         אֲבָאֵר שֵׁם הָדוּר בֶּן שִׁבְעִים וְשְׁתַּיִם בְּפַחַד בְּבֶהֶל</p>

<p>15       מִשְּׁלשָׁה פְסוּקִים צוֹהֵר וְצוֹהֵל</p>

<p>         בְּלִי כַחַד.</p>

<p>         וַאֲפָאֵר תַּעֲצוּמוֹ בְּוַעֲדוֹ שִׁבְעָה כוֹכְבֵי הִלּוּךְ לְאַהֵל</p>

<p>         וַיְחַבֵּר אֶת הָאֹהֶל לִהְיוֹת אֶחָד. וְהוּא בְאֶחָד</p>

<p>         יְיָ אֶחָד וּשְׁמוֹ אֶחָד.</p>

<p>20       אֲבָאֵר שֵׁם זַךְ בֶּן אַרְבָּעִים וּשְׁתַּיִם חֲמוּדִים</p>

<p>         הַנִּזְכָּר עֲשָׂרָה בְיוֹם הַעֲבֵר מְרָדִים</p>

<p>         בְּלִי כַחַד.</p>

<p>         וַאֲפָאֵר תַּעֲצוּמוֹ בְּחַבְּרוֹ שִׁבְעָה מַעֲדַנּוֹת כִּימָה צְמוּדִים</p>

<p>         מְשֻׁקָּדִים בְּקָנֶה אֶחָד. וְהוּא בְאֶחָד</p>

<p>25       יְיָ אֶחָד וּשְׁמוֹ אֶחָד.</p>

<p>         אֲבָאֵר שֵׁם טָהֹר בֶּן שְׁתֵּים עֶשְׂרֵה מְאִירֵי עֵינַיִם</p>

<p>         הַנִּמְסָר לִצְנוּעֵי כְהֻנָּה בָּרֵי לֵב וְיָדַיִם</p>

<p>         בְּלִי כַחַד.</p>

<p>         וַאֲפָאֵר תַּעֲצוּמוֹ בְּיַסְּדוֹ שְׁנֵי מְאוֹרוֹת בִּרְקִיעַ הַשָּׁמַיִם</p>

<p>30       וְטוֹבִים הַשְּׁנַיִם מִן הָאֶחָד. וְהוּא בְאֶחָד</p>

<p>         יְיָ אֶחָד וּשְׁמוֹ אֶחָד.</p>

<p>         אֲבָאֵר שֵׁם כַּבִּיר בֶּן אַרְבַּע יְקָרִים</p>

<p>         נִמְסַר לְתַלְמִידֵי חֲכָמִים צְנוּעִים וּטְהוֹרִים</p>

<p>         בְּלִי כַחַד.</p>

<p>35       וַאֲפָאֵר תַּעֲצוּמוֹ בְּלַהֲקוֹ חֶרֶס וְכוֹכָבִים מְאִירִים</p>

<p>         כְּמַרְאֵה עֲדָרִים. וְרוֹעֶה אֶחָד. וְהוּא בְּאֶחָד</p>

<p>         יְיָ אֶחָד וּשְׁמוֹ אֶחָד.</p>

<p>         אֲפָאֵר שֵׁם מָסֹר לְעַלָּם לַיָּרֵא וְחָרֵד</p>

<p>          נִקְרָא חֵלֶף לַמִּכְתָּב בְּאֵין מֶרֶד</p>

<p>40       בְּלִי כַחַד.</p>

<p>         וַאֲפָאֵר תַּעֲצוּמוֹ בְּנַהֲלוֹ בְלִי הֶפְרֵד</p>

<p>         מַזָּל עוֹלֶה וּמַזָּל יוֹרֵד</p>

<p>         מִזֶּה אֶחָד וּמִזֶּה אֶחָד וְהוּא בְאֶחָד</p>

<p>          יְיָ אֶחָד וּשְׁמוֹ אֶחָד.</p>

<p>45       אֲבָאֵר שֵׁם סָדוּר בַּמִּקְדָּשׁ בִּכְתָבוֹ בִּנְשִׂיאוּת כַּפַּיִם</p>

<p>         וּבַמְּדִינָה בְּכִנּוּיוֹ לְבָרֵךְ עֲמוּסֵי מֵעַיִם</p>

<p>         בְּלִי כַחַד.</p>

<p>         וַאֲפָאֵר תַּעֲצוּמוֹ בַּעֲשׂוֹתוֹ הֶבְדֵּל וּמִקְוֶה לַמַּיִם</p>

<p>         מִתַּחַת הַשָּׁמַיִם. אֶל מָקוֹם אֶחָד וְהוּא בְאֶחָד</p>

<p>         יְיָ אֶחָד וּשְׁמוֹ אֶחָד.</p>

<p>         אֲבָאֵר שֵׁם פָּאוּר בֶּן שְׁתֵּי אוֹתִיּוֹת גְּבוֹהִים</p>

<p>         מִשִּׁשָה כִמְאוֹרוֹת נְגוֹהִים</p>

<p>         בְּלִי כַחַד.</p>

<p>         וַאֲפָאֵר תַּעֲצוּמוֹ כְּצַלְחוֹ לְשִׁבְטֵי כְמֵהִים.</p>

<p>         בְּמַטֵּה אֱלֹהִים. אֶת הַיָּם הָאֶחָד. וְהוּא בְאֶחָד</p>

<p>         יְיָ אֶחָד וּשְׁמוֹ אֶחָד.</p>

<p>         אֲבָאֵר שֵׁם קָדשׁ בְּאָלֶף הֵא. מְקֹורָא רֵאשִׁית מִפְעָל</p>

<p>         בִּהְיוֹת אֲדוֹן לְכָל פּוֹעֵל</p>

<p>         בְּלִי כַחַד.</p>
</blockquote>

<blockquote>
<p>   וַאֲפָאֵר תַּעֲצוּמוֹ בִּרְאוֹת הַיַּרְדֵּן כְּבוֹדוֹ וְשָׁב לְאָחוֹר בְּלִי גַעַל</p>

<p>         וְהַמַּיִם הַיּוֹרְדִים מִמַּעַל</p>

<p>         קָמוּ נֵד אֶחָד. וְהוּא בְאֶחָד</p>

<p>         יְיָ אֶחָד וּשְׁמוֹ אֶחָד.</p>

<p>         אֲבָאֵר שֵׁם שַׁדָּי בְּאָמְרוֹ דַּי לִיצוּרֵי יָדָיו</p>

<p>65      לְהַרְאוֹת עֻזּוֹ וְהוֹדָיו</p>

<p>         בְּלִי כַחַד.</p>

<p>         וַאֲפָאֵר תַּעֲצוּמוֹ בְּתָמְכוֹ יְדִידָיו נִטְעֵי עֲבָדָיו</p>

<p>         בְּתוֹרָה אַחַת וּמִשְׁפָּט אֶחָד. וְהוּא בְאֶחָד</p>

<p>         יְיָ אֶחָד וּשְׁמוֹ אֶחָד.</p>
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/33094">https://benyehuda.org/read/33094</a></div></body></html>