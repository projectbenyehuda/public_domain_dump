<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>הַצְּפַרְדֵּעַ הַחֲפֵצָה לִדְמוֹת אֶל הָאַיִל בְּגָדְלוֹ</title>
	<meta name="author" content="יהודה ליב גורדון"/>
</head>
<body>

<p>כִּי לָאֱוִיל יַהֲרָג-כָּעַשׂ וּפֹתָה תָּמִית קִנְאָה (איוב ה' ב')</p>

<br>

<blockquote>
<p>בֵּין אַגְמֵי הַמַּיִם הִתְהַלֵּךְ אַיִל</p>

<p>וַתֵּרֶא הַצְּפַרְדֵּעַ וַתְּקַנְּאֵהוּ</p>

<p>וַתָּשֶׂם עַל לִבָּהּ לִדְמוֹת אֵלֵיהוּ.</p>

<p>וַתִּתְנַפַּח וַתַּעַשׂ חַיִל,</p>

<p>וַתְּמַלֵּא בִטְנָהּ רוּחַ</p>

<p>כָּאַגְמוֹן וּכְדוּר נָפוּחַ,</p>

<p>וַתֹּאמֶר לִרְעוּתָהּ: &quot;הָבִי נָא, אֲחוֹתִי!</p>

<p>הַבִּיטִי עָלַי וּבְצֶדֶק שִׁפְטִי אוֹתִי:</p>

<p>הִנֵּה אָנֹכִי מִתְנַפַּחַת</p>

<p>וּכְאַיִל הִלָּז אֶגְדַּל פַּעַם אַחַת.</p>

<p>וּמָה? הֲגָדַלְתִּי כָּמֹהוּ?&quot;</p>

<p>לֹא – עָנְתָה הַשְּׁנִיָּה – אֶפֶס וָתֹהוּ!</p>

<p>– &quot;אוּלָם כָּעֵת לִבֵּךְ נָא שִׁיתִי,</p>

<p>עַתָּה יָדַעְתִּי כִּי שָׂגֹה שָׂגִיתִי!&quot;</p>

<p>שָׁגִית, אֲחוֹתִי – הַשֹּׁפְטָה עָנַתָּה –</p>

<p>וּכְגָדְלֵךְ אָז כֵּן גָּדְלֵךְ עַתָּה.</p>

<p>אַךְ הַצְפַרְדֵּעַ נוֹאָשׁ לֹא אָמָרָה</p>

<p>אֶת חֶפְצָהּ לֹא זָנָחָה,</p>

<p>וַתֵּלֵךְ הָלֹךְ וְהִתְנַפֵּחַ</p>

<p>עַד כִּי נַפְשָׁה נָפָחָה.</p>
</blockquote>

<br>

<blockquote>
<p>אֶל מִי דָּמְתָה הַצְּפַרדֵּעַ הַנִּבְעָרָה?</p>

<p>אֶל אִישׁ מִסְכֵּן מִתְעַשֵּׁר וּבוֹטֵחַ,</p>

<p>כִּי יַחְגֹּר עֹז כִּי יִפְרֹץ עָלָיו פָּרֶץ</p>

<p>הִדַּמּוֹת לִגְדוֹלִים וַעֲשִׁירֵי אָרֶץ.</p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/5510">https://benyehuda.org/read/5510</a></div></body></html>