<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אזהרה לנפש</title>
	<meta name="author" content="יהודה הלוי"/>
</head>
<body>

<h2 id="יְשֵׁנָהבְחֵיקיַלְדוּת">יְשֵׁנָה בְחֵיק יַלְדוּת</h2>

<blockquote>
<p>יְשֵׁנָה בְחֵיק יַלְדוּת, לְמָתַי תִּשְכְּבִי?</p>

<p>דְּעִי כִּי נְעוּרִים כַּנְעֹרֶת נִנְעֲרוּ!</p>

<p>הֲלָעַד יְמֵי הַשַּׁחְרוּת? קוּמִי צְאִי,</p>

<p>רְאִי מַלְאֲכֵי שֵיבָה בְמוּסָר שִׁחֲרוּ,</p>

<p>וְהִתְנַעֲרִי מִן הַזְמָן, כַּצִּפֳּרִים</p>

<p>אֲשֶׁר מֵרְסִיסֵי לַיְלָה יִתְנַעֲרוּ.</p>

<p>דְּאִי כַדְּרוֹר לִמְצוֹא דְרוֹר מִמַּעֲלֵךְ</p>

<p>וּמִתּוֹלְדוֹת יָמִים כְּיַמִים יִסְעֲרוּ.</p>

<p>הֲיִי אַחֲרֵי מַלְכֵּךְ מְרַדֶּפֶת, בְּסוֹד</p>

<p>נְשָׁמוֹת אֲשֶׁר אֶל טוּב יְיָ נָהֲרוּ!
<br></p>
</blockquote>

<h2 id="יְחִידָהשַׁחֲרִיהָאֵל">יְחִידָה, שַׁחֲרִי הָאֵל</h2>

<blockquote>
<p>יְחִידָה, שַׁחֲרִי הָאֵל וְסִפָּיו,</p>

<p>וְכִקְטֹרֶת תְּנִי שִׁירֵךְ בְּאַפָּיו!</p>

<p>הֲלוֹא אִם תִּרְדְּפִי הַבְלֵי זְמַנֵּךְ,</p>

<p>וְתֹאמְרִי כִּי אֱמֶת הֵם כָּל‑כְּשָׁפָיו,</p>

<p>וְתַזְלִי אַחֲרָיו לֵילֵךְ וְיוֹמֵךְ</p>

<p>וְתֶעְרַב לָךְ תְּנוּמָה מִנְּשָׁפָיו –</p>

<p>דְּעִי כִּי אֵין בְּיָדַיִךְ מְאוּמָה,</p>

<p>אֲבָל עֵץ יִיבְשׁוּ מָחָר עֲנָפָיו,</p>

<p>הֲיִי לִפְנֵי אֱלֹהַיִךְ וּמַלְכֵּךְ</p>

<p>אֲשֶׁר בָּאת לַחֲסוֹת תַּחַת כְּנָפָיו,</p>

<p>שְׁמוֹ יִגְדַּל וְיִתְקַדֵּשׁ בְּפִי כֹל</p>

<p>אֲשֶׁר נִשְׁמַת אֱלוֹהַּ חַי בְּאַפָּיו!
<br></p>
</blockquote>

<h2 id="יַדמַעֲלָלַיתַּכְבִידכְּבָלַי">יַד מַעֲלָלַי תַּכְבִיד כְּבָלַי</h2>

<blockquote>
<p>יַד מַעֲלָלַי / תַּכְבִיד כְּבָלַי</p>

<p>וְרֹעַ פְּעָלַי / מִנִּי וְאֵלָי –</p>

<p>מַה תִּשְׁתּוֹחֲחִי, נַפְשִׁי, וַתֶּהֱמִי עָלָי?
<br><br />
הַבְלֵי נְעוּרִים / בְּלִבִּי קְשׁוּרִים,</p>

<p>וְשׁוֹכְנֵי קְבָרִים / אֵינָם זְכוּרִים,</p>

<p>כְּהֶמְיַת נְבָלָי / וְהַבְלֵי הֲבָלָי.
<br><br />
וּמֶה לְנִשְׁמָתִי / עַל אַדְמָתִי?</p>

<p>אַךְ כְּלִמָּתִי / כְּפִי אַשְׁמָתִי,</p>

<p>וְכֵן מַהֲלָלָי / לְפִי מַעֲלָלָי.
<br><br />
דּוֹרְשָׁה תַאֲוָה / וְנוֹטְשָׁה תִקְוָה,</p>

<p>הַיּוֹם רָוָה ‑ / וּמָחָר דָּוָה,</p>

<p>וְהַיּוֹם – אַחְלַי, / וּמָחָר – אַלֲלַי!
<br><br />
הֲלֹא אִם שְׁבִילֵךְ / יִישַׁר לְפוֹעֲלֵךְ</p>

<p>יְהִי שְׂכַר פָּעֳלֵךְ / כּיַד הַמֶּלֶךְ</p>

<p>וְאֵין מִשְׁאָלַי / לִפְנֵי כֵלָי.
<br></p>
</blockquote>

<h2 id="שׁוּבִינַפְשִׁילִמְנוּחָיְכִי">שׁוּבִי נַפְשִׁי לִמְנוּחָיְכִי</h2>

<blockquote>
<p>שׁוּבִי, נַפְשִׁי לִמְנוּחָיְכִי</p>

<p>כִּי יְיָ גָּמַל עָלָיְכִי!
<br><br />
יְקָרָה, מִיְּקָר יוֹצְרֵךְ לְקוּחָה,</p>

<p>קוּמִי, כִּי לֹא זֹאת הַמְּנוּחָה!</p>

<p>הָאֹרַח רַב, קְחִי לָךְ אֲרוּחָה –</p>

<p>עֵת לַעֲשׂוֹת חֵפֶץ עוֹשָׂיְכִי!
<br><br />
הִנֵּה אֲנִי תוֹשָׁב כְּכָל‑אֲבוֹתָי</p>

<p>וּכְצֵל עוֹבֵר יֶתֶר שְׁנוֹתָי –</p>

<p>אִם לֹא עַכְשָׁו, אִמְרִי, מָתַי</p>

<p>תִּפְדִּי מִשַּׁחַת חַיָּיְכִי!
<br><br />
וְאִם תִּהְיִי יוֹצְרֵךְ דּוֹרֶשֶׁת</p>

<p>וּמִטֻּמְאָתֵךְ מִתְקַדֶּשֶׁת –</p>

<p>קִרְבִי, אַל תִּירְאִי מִגֶּשֶׁת,</p>

<p>וְיַקְרִיבוּךְ אֵלָיו מַעֲשָׂיְכִי!
<br><br />
דּוֹרֶכֶת עֹז, רְאִי עוֹלָמֵךְ,</p>

<p>ואַל יַבְטִיחוּךְ שִׁקְרֵי חֲלוֹמֵךְ</p>

<p>קָצַר יוֹמֵךְ וְרָחַק מְקוֹמֵךְ –</p>

<p>דְּעִי מַה תֹּאמְרִי לַאֲדֹנָיְכִי!
<br><br />
הֲלַחַזוֹת בְּנֹעַם אֲדֹנָי צָמִית</p>

<p>וּלְשָׁרֵת פָּנָיו עוֹלָמִית?</p>

<p>שׁוּבִי שׁוּבִי, הַשּׁוּלַמִּית,</p>

<p>אֶל בֵּית אָבִיךְ כִּנְעוּרָיְכִי!
<br></p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/3569">https://benyehuda.org/read/3569</a></div></body></html>