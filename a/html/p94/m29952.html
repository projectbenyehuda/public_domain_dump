<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אַנְחַת קְשֵה יוֹם</title>
	<meta name="author" content="מנחם מנדל דוליצקי"/>
</head>
<body>

<p>פרק שני משירי הגדול &#8220;החלום ושברו&#8221;.)</p>

<blockquote>
<p>עַל אַדְמַת רוֹמִינְיָה הָעְַקְִבָּה מִדָּמִים,</p>

<p>בְּגַלַץ הָעִיר, בְּפִנָּה גַלְמוּדָה,</p>

<p>נִשְקָף שָם בַּיִת, מָט מֵרֹב יָמִים,</p>

<p>עֹמֵד כְּזֵכֶר לְחְִרְבָּן בַּת יְהוּדָה,</p>

<p>שָתוֹתָיו נֶהְֶרָסוֹת, כְּתָלָיו נְשַמִּים,</p>

<p>לְִחוֹתָיו נִשְבָּרִים, חַלּוֹנָיו בַּאְַדָמָה,</p>

<p>גַּגּוֹ הֶהָרוּס עֹטֶה מְעִיל שְמָמָה,</p>

<p>לוֹ מַרְאֶה בֵּין אֶחָיו – יִשְֹרָאֵל בָּעַמִּים&#8230;</p>

<p>מֵחָרְבָּה הַזֹּאת קַו אוֹר קִפָּאוֹן</p>

<p>עַתָּה בַּלֵּיל כְּמוֹ לִפְרוֹץ יִבָּהֵל</p>

<p>דֶּרֶךְ הַחַלּוֹן אֶל תּוֹךְ הַמַּשָֹאוֹן</p>

<p>וְהָיְתָה לוֹ דְמוּת כְּתִקְוַת יִשְֹרָאֵל&#8230;</p>

<p>שָמָּה בּחָרְבָּה בֵּין כָּתְלֵי חְִרְבָּנָהּ</p>

<p>מִתְהַלֵּךְ אִיש שֵֹיבָה אָנֶה וָאָנָה</p>

<p>כַּהְַלוֹךְ יִרְמְיָהוּ בֵּין קִבְרֵי צַלְמָוֶת,</p>

<p>עְַנָנִים עַל מִצְחוֹ יְזָרוּ מַחְַשַכִּים,</p>

<p>וּכְמוֹ מִטְרוֹת עְִזָּם מֵעֵינָיו מְפַכִּים</p>

<p>אֶגְלֵי מֵי רֹאש, דִּמְעוֹת עַצֶבֶת&#8230;</p>

<br />
</blockquote>

<blockquote>
<p>שָמָה בַּפִּנָּה עַל מִטָּה מִתְנֹדֶדֶת</p>

<p>וְסַפְסַל צֹלֵעַ – קְרָשִים נִשְעָנִים;</p>

<p>עְַלֵיהֶם רַעְַיָתוֹ יְצוּעָה מְרַפֶּדֶת</p>

<p>וְשִבְעָה יְלָדִים, עַל מַחְצֶלֶת שֶל קָנִים.</p>

<p>הַנְּפָשוֹת הָאֵלֶה בִּזְרֹעוֹת הַשֵּנָה</p>

<p>עַתָּה אְַחוּזוֹת וּשְכֵחוֹת עָנְיָמוֹ,</p>

<p>וְהוּא רַק הָאֶחָד הָעֵר בֵּין כְִּלָּמוֹ,</p>

<p>כִּי הוּא נֹתֵן לַחְמָן הַדֹּאֵג לָהֵנָּה.</p>

<p>עַד הוּא, כִּי אָב הוּא, וְאִשְתּוֹ וּבָנָיו</p>

<p>רְעֵבִים הָהּ שָכְבוּ וּרְעֵבִים יָקוּמוּ,</p>

<p>וּבְלֵיל מָחָר יֵדַע, כִּי רְעֵבִים מוּל פָּנָיו</p>

<p>כְּמִשְפַּט לֵיל זֶה שֵנִית יָנוּמוּ. –</p>

<p>אָפְסָה כָל תִּקְוָה גַּם כֹּחוֹ עְַזָבוֹ</p>

<p>לֹא יוּכַל הִשָֹּגֵה וּלְהֵיטִיה מַצָּבוֹ,</p>

<p>וּכְבָר גַּם הַיֵּאוּש לִבּוֹ הִכְנִיעַ&#8230;</p>

<p>אִם עַל צַוַּאר הַיְּהוּדִי חֶרֶה מוּנַחַת,</p>

<p>גַּם אָז עוֹד יְקַוֶּה וְנַפְשוֹ בֹטַחַת –</p>

<p>עָנִי עִבְרִי זֶה מִי יוּכַל יַבִּיעַ!&#8230;</p>

<p>יִשְרֹק הָרוּחַ, יֵהֹם יִתְחוֹלֵל</p>

<p>בִּבְקִיעֵי הַחָרְבָּה בְּכִנוֹר בּוֹ שָבֶר,</p>

<p>עִם נַחְַרִת יְלָדָיו הֶמְיָתוֹ תִתְבּוֹלֵל</p>

<p>וְהָיָה הַקּוֹל כְּקוֹל בֹּכִים עַל קָבֶר.</p>

<p>אוֹר כֵּהֶה שָם נֵר יָפִיץ מִמְּנוֹרָה.</p>

<p>מֵרוּחַ בּוֹ יִגַּע שַלְהַבְתּוֹ תָנוּעַ,</p>

<p>תִּתְנַשֵּא, תִּתְאַבֵּךְ וְאוֹרָהּ זָרוּעַ</p>

<p>בִּנְטוֹתָה הַצִּדָה – אַךְ תֵּכַהּ מְהֵרָה&#8230;</p>

<p>תִתְנַשֵֹא, תִּתְאַבֵּךְ בְּנֵר הַשַלְהֶבֶת</p>

<p>בִּנְטוֹתָה הַצִדְָה לְעֵינֵי הֶעָנִי,</p>

<p>וּמַחְַשָבְה אֶל לּבּוֹ אַט מִתְגַּנֶבֶת:</p>

<p>אוּלַי הַצִדָּה אֶמֶת גַּם אָנִי?!&#8230;</p>

<p>אֶמֶת הַצִּדָּה – וְאוֹרִי יִבָּקֵעַ</p>

<p>וְרֹדְפַי יְקָרְבוּנִי כְּאָח לָהֶם וָרֵעַ,</p>

<p>אָז נָכוֹן לֹא אֶהְיֶה לְמוֹעְַדֵי רָגֶל&#8230;</p>

<p>אַךְ מַה זֹאת הַנֵּר יֵכַה בַּמְנוֹרָה?</p>

<p>אִשָּה תִּתְנַשֵּא – אַחַר יִדְעַךְ אוֹרָהּ</p>

<p>בּוּז לִי עַל אִוַּלְתִּי, לֹא אֶעְֶזֹב הַדָּגֶל!!&#8230;</p>

<br />
</blockquote>

<blockquote>
<p>וּכְרֶגַע נִטָּיוּ עֵינָיו אֶל בָּנָיו</p>

<p>וּשְתֵּי מַפּוֹת צַחוֹת מֵהֶן הִתְגַּלְגָּלוּ,</p>

<p>לֹא נֶעֶצְרוּ בַתְּלָמִים הַחְַרוּשִים עַל פָּנָיו,</p>

<p>וּבִזְקָנוֹ הַלָּבָן כַּעֹפֶרֶת צָלָלוּ.</p>

<p>וּבְעָנָן כִּי כָלָה הַשֶּמֶש זֹרֵחַ,</p>

<p>כֵּן פָּנָיו הַקֹּדְרִים מִמְצוּקוֹת וּתְלָאוֹת</p>

<p>הֵאִירוּ כִּי שְִפְּכוּ מֵעֵינָיו הַדְּמָעוֹת,</p>

<p>וְגַאְַוַת עֹז לָבְשוּ כְלֹחֵם מְנַצֵּחַ.</p>

<p>&quot;לֹא! לֹא! יִקְרָא פִתְאום, בָּנִים נֶאְֶמָנִים</p>

<p>תִִּהְיוּ יְלָדַי לְעַמְכֶם וְדַתְכֶם!</p>

<p>שָוְא לָכֶם זֵדִים, הַבָּנִים קְשֵי פָנִים,</p>

<p>עָרְפָּם הַקָּשֶה לֹא תַכְנַע רִשְעַתְכֶם!</p>

<p>לְחָיֵינוּ לְמֹרְטִים, גֵוֵנוּ לְמַכִּים,</p>

<p>דָּמֵנוּ בַחְִצוֹת כְּמַיִם מְפַכִּים,</p>

<p>הוֹנֵנוּ לִמְשִסָּה לְכָל חֹמֵס יֶחִי!</p>

<p>אַךְ לָנוּ הַנְּשָמוֹת הַיֹּשְבוֹת בַּקֶּרֶב,</p>

<p>אוֹתָן לֹא יַכְנַע גַּם אֶגְרוֹף גַּם חֶרֶב –</p>

<p>עִבְרִים הָיִינוּ וְעִבְרִים עוֹד נֶהִי!</p>

<br />
</blockquote>

<blockquote>
<p>יוֹסִיף אֹמֶץ הָרוּחַ, יֵהֹם יִתְחוֹלֵל,</p>

<p>יַחְדֹּר לַבְּקִיעִים כְּמַיִם זֵידוֹנִים</p>

<p>עִם מַשַּק נְשִיקוֹת הֶמְיָתוֹ תִתְבּוֹלֵל,</p>

<p>הָאָב יּשַּק עַתָּה בָּנָיו הַיְשֵנִים! –</p>

<p>&quot;אַלְלַי לִי! אַנֶחוֹתָיו תְּהִימֶנָּה,</p>

<p>מַה שְִפּוּ עַצְמוֹתֵיכֶם אִשְתִּי וּבָנִי!</p>

<p>רַק גַּל שֶל עְַצָמוֹת מוּטָל לְפָנִי,</p>

<p>אֵין בָּשָר, אֵין עוֹר, וְהָעְַצָמוֹת תִחְיֶינָה!</p>

<p>עְַצָמוֹת יְבֵשוֹת, מֵרְאוות הָהּ אֶבָּהֵל,</p>

<p>אֶרְאֶה מוּל פָּנַי כְּצַלְמֵי בַלָּהוֹת:</p>
</blockquote>

<blockquote>
<p><strong>פֹּה</strong> אַנְשֵי בֵיתִי, <strong>שָם</strong> – כָּל בֵּית יִשְרָאֵל,</p>
</blockquote>

<blockquote>
<p>תִּחְיֶינָה אִם גַם אַין לְחַיִּים תּוֹצָאוֹת!..</p>

<p>הָהּ בָּנִים עְַזוּבִים, הָהּ אְִמָּה עְַשוּקָה!</p>

<p>מִדַּת קְשִי יוֹמְכֶם מֵאֶרֶץ אְַרְִכָּה</p>

<p>אֵין צְרִי לָחְָלִי, תְּרוּפָה לַמַּכָּה!</p>

<p>רְאֵה אְַדֹנִָי, צֹאן יַעְַקֹב הַנּוֹתָרוֹת</p>

<p>נָתַתָ בְּאַפְּךָ לַכְּפִירִים לְבָרוֹת,</p>

<p>הְַכָלָה אַתָּה עֹשֶֹה אֵת עַמְּךָ הַדַּכָּא?!..</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/29952">https://benyehuda.org/read/29952</a></div></body></html>