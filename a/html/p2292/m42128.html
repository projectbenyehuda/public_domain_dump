<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>שָׁבִים וְעוֹבְרִים עִמְדוּ</title>
	<meta name="author" content="סלימאן מנחם מני"/>
</head>
<body>

<p>בארג׳יל טבת תרנ״ד. על מות מרדכי סמאג׳א.</p>

<blockquote>
<br />
</blockquote>

<blockquote>
<p>שָׁבִים וְעוֹבְרִים עִמְדוּ בְצִיר וּמְגִנָּה / שְׂאוּ נְהִי עַל שׁוֹכֵב בְּאַדְמָתֵנוּ</p>

<p>פֹּה אִישׁ חַיִל אַרְיֵה שַׁחַל רָבַץ וְחָנָה / עָלְתָה נַפְשׁוֹ הַשָּׁמַיְמָה וְאֵינֶנּוּ</p>

<p>בְּיוֹם אַ״ךְ טֵבֵת יוֹם צָרָה וְתוֹכֵחָה / שְׁנַת נְהַר דֶּמַע תֵּרָדְ״נָה עֵינֵינוּ</p>

<p>עַל נָפְלוֹ, כַּנְּשָׁרִים נִקְרְחָה קָרְחָה / וּפִיק וְחִיל חַלְחָלָה בְכָל מְתָנֵינוּ</p>

<p>שָׂרֵינוּ מָרְדְּכַי סְמַאגָא כִי נֶאֱסַף / צְבִי בֵית מוֹעֵצָה הוּא בַעֲדָתֵנוּ</p>

<p>עִמּוֹ רוּחַ דִּמְעָה וְהַמַּדָּע אָסַף / מִמְשַׁח כְּרוּב בְּהִלּוֹ זִיו יִפְעָתֵנוּ</p>

<p>מִדְרַשׁ עֵץ חַיִּים בָּכֹה יִבְכֶּה בִדְאָבָה / עַל מְכוֹנֵן אָשְׁיוֹתָיו כִּי נֶעְדַּר מֶנּוּ</p>

<p>תַּלְמִידֵי חֲכָמִים שִמְחָתָם עָרְבָה / וּלְקוֹל צַעֲקָתָם צָלְלוּ אָזְנֵינוּ</p>

<p>הָעֲנִיִּים יִנְאֲקוּ כְּיוֹם שׁוֹד שַׁלְמַן / הוֹי זְמַן הִכָּה בְּחֵץ שָׁנוּן לִבֵּנוּ</p>

<p>אֲהָהּ כִּי חָסַרְנוּ מִשְׁעָן יָתֵד נֶאֱמָן / בּוֹ תָלִינוּ כָל תֶּלְיֵנוּ וְקַשְׁתֵּנוּ</p>

<p>שְׁלוּחֵי אֶרֶץ יִשְׂרָאֵל הֵמָּה עֵדָיו / הֱיוֹתוֹ אוֹהֵב לְאֶרֶץ מוֹלַדְתֵּנוּ</p>

<p>הָאֱלֹהִים יִתֵּן חֶבְלוֹ בְגַן חֲסִידָיו / לְהִתְעַדֵּן עִם נִשְׁמוֹת אֲבוֹתֵינוּ.</p>
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/42128">https://benyehuda.org/read/42128</a></div></body></html>