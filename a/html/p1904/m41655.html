<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[בְּיָדְךָ אַפְקִיד רוּחִי בְּשָׂרִי וְדָמִי כְאַחַת (סליחה)]</title>
	<meta name="author" content="בנימין בן אברהם מהענווים"/>
</head>
<body>

<blockquote>
<p><strong>סְלִיחָה לְשַׁחֲרִית יוֹם הַכִּפּוּרִים</strong></p>

<p>(– – – – – –)</p>

<p>בְּיָדְךָ אַפְקִיד רוּחִי / בְּשָׂרִי וְדָמִי כְאַחַת</p>
</blockquote>

<blockquote>
<p>כִּי מָה אֲנִי וּמֶה חַיַּי / פַּחַד וָפַח וָפָחַת</p>
</blockquote>

<blockquote>
<p>וְיוֹם רוּחִי לְךָ יִקְרָא / וְרָגְזָה שְׁאוֹל מִתָּחַת</p>
</blockquote>

<blockquote>
<p>וַאֲסַפְתּוֹ בִצְרוֹרְךָ / צְרוֹר חַיִּים וְנָחַת</p>

<p>וִיחִי-עוֹד לָנֶצַח / לֹא יִרְאֶה הַשָּׁחַת.</p>

<br />

<p>נִשְׁמַת-רוּחַ חַיִּים / יוֹם נָפַחְתָּ וְהָיָה</p>
</blockquote>

<blockquote>
<p>מִצּוּר חַיִּים חֲצַבְתָּהּ / וּמַקֶּבֶת בּוֹר נְקִיָּה</p>
</blockquote>

<blockquote>
<p>וַתַּבֵּט אֵלֶיהָ / וְהִנָּהּ עֵרֹם וְעֶרְיָה</p>
</blockquote>

<blockquote>
<p>וַתַּלְבֵּשׁ עוֹר וּבָשָׂר / לִהְיוֹת לְנֶפֶשׁ חַיָּה</p>
</blockquote>

<blockquote>
<p>וַתְּצַוֶּה עָלֶיהָ / נְטוֹת מִדַּרְכֵי גְוִיָּה</p>
</blockquote>

<blockquote>
<p>לְמַעַן תָּסוּר מִשְּׁאוֹל / מַטָּה לְדַרְכֵי עֲלִיָּה</p>

<p>וַתְּלַמְּדֶהָ לָקַחַת / מוּסַר אֱמֶת וְתוֹכָחַת.</p>

<br />

<p>יֵשׁ מֵאַיִן גָּלְמִי / יוֹם הִמְצֵאתָ וְאִם סָר</p>
</blockquote>

<blockquote>
<p>הִלְבַּשְׁתָּ וְסוֹכַכְתָּ / גִּידִים וְעֶצֶם וּבָשָׂר</p>
</blockquote>

<blockquote>
<p>מְרֻקָּם בְּצֶלֶם אֱלֹהִים / לְכָל-מַעֲשֶׁיךָ הֱיוֹת שָׂר</p>
</blockquote>

<blockquote>
<p>וַתְּצַו עָלָיו חֻקִּים / וּמִצְוֹת, שֵׂכֶל וּמוּסָר</p>
</blockquote>

<blockquote>
<p>לְבַל-יֵט יָמִין וּשְׂמֹאל / וּמִנְּתִיבָם אַל-יָסָר</p>
</blockquote>

<blockquote>
<p>וְחַי בָהֶם לְעוֹלָם / וּכְבוֹדוֹ לֹא יֶחְסָר</p>

<p>יַחְשׂךְ מִנִּי-שָׁחַת / נַפְשׁוֹ וְהִיא כְּפֹרָחַת.</p>

<br />

<p>מֵאָז חֻבְּרוּ יַחְדָּו / נַפְשִׁי וּגְוִיָּתִי</p>
</blockquote>

<blockquote>
<p>יַחַד נוֹסְדוּ לָסוּר / מִנְּתִיבוֹת עֲלִיָּתִי</p>
</blockquote>

<blockquote>
<p>לָלֶכֶת נְתִיב תַּאֳווֹת / כִּבְהֶמְתִּי וְחַיָּתִי</p>
</blockquote>

<blockquote>
<p>וְהָיָה דָשֵׁן וְשָׁמֵן / מַרְעִיתִי בְּצִיָּתִי</p>
</blockquote>

<blockquote>
<p>וָאֶשְׁכַּח אֵל עוֹשַׂי / שָׁלֵו מִדֵּי הֱיוֹתִי</p>
</blockquote>

<blockquote>
<p>וְלֹא עָלְתָה עַל-לִבִּי / רֵאשִׁיתִי וְאַחֲרִיתִי</p>

<p>מְשׁוּבָתִי נִצַּחַת / צָרַעַת פֹּרָחַת.</p>

<br />

<p>נֶפֶשׁ כָּל-חַי בְּיָדְךָ / וְאִם הִיא כְלוּאָה בְמַאֲסַר</p>
</blockquote>

<blockquote>
<p>גֹּלֶם נִבְזֶה וְנִשְׁחַת / דַּעַת וְשֵׂכֶל חָסָר</p>
</blockquote>

<blockquote>
<p>וְאִם-עֲוֹנוֹת תִּשְׁמָר-יָהּ / וּכְפִשְׁעֵיהֶם תִּסָּר</p>
</blockquote>

<blockquote>
<p>מִי יַעֲמֹד לְפָנֶיךָ / אִם נָגִיד וְאִם טִפְסָר</p>
</blockquote>

<blockquote>
<p>אָנָּא לְמַעַן שְמֶךָ / סְלַח אֱלֹהֵי הַמּוּסָר</p>
</blockquote>

<blockquote>
<p>הֲלֹא הֵן מַעֲשֵׂה יָדֶיךָ / הַנֶּפֶשׁ וְהַבָּשָׂר</p>

<p>וּבְשׁוּבָה וָנַחַת / פְּדֵם מֵרֶדֶת שָׁחַת.</p>

<br />

<p>חֲטָאַי בְּפִי אֶתְוַדֶּה / וּבְלִבִּי אֶנָּחֵם</p>
</blockquote>

<blockquote>
<p>זְדוֹנִי כִּי עָשָׂה-לִי / אֲשֶׁר לֹא יַעֲשֶׂה לוֹחֵם</p>
</blockquote>

<blockquote>
<p>קְרָא-נָא לְהַנְעִים חַיַּי / בְּשֶׁקֶט וְשַׁאֲנָן לְהַנְחֵם</p>
</blockquote>

<blockquote>
<p>כָּל-עוֹד נִשְׁמָתִי בִּי / תִּזְכֹּר בְּרֹגֶז רַחֵם</p>
</blockquote>

<blockquote>
<p>וּבְשָׂרִי וְעַצְמוֹתַי / כַּדֶּשֶׁא הַפְרִיחֵם</p>
</blockquote>

<blockquote>
<p>וְאֶשְׂבְּעָה תְמוּנָתֶךָ / כַּהֲקִיצוֹתִי תְשִּׂיחֵם</p>

<p>שָׁלוֹם שָׁלוֹם וְנַחַת / אַל-תַּעֲרֹץ וְאַל-תֵּחָת.</p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/41655">https://benyehuda.org/read/41655</a></div></body></html>