<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>הַחֲלוֹם (ו)</title>
	<meta name="author" content="אברהם בר גוטלובר"/>
</head>
<body>

<p><a href="#fn:1" id="fnref:1" title="see footnote" class="footnote"><sup>1</sup></a></p>

<blockquote>
<p>חֲלוֹם חָלַמְתִּי פַּעַם</p>

<p>כִּי לִי חֲזִיז וָרַעַם.</p>

<p>יָדִי כֹּל יְכוֹלָה</p>

<p>לַעֲשׂוֹת קְטַנָה אוֹ גְדוֹלָה.</p>
</blockquote>

<blockquote>
<p>?כָל הָעָם רוֹאִים</p>

<p>אֹתִי, עַל כִּסֵּא אֱלֹהִים.</p>

<p>אָמַרְתִּי אֲנִי בִּלְבָבִי</p>

<p>אָז בִּמְרוֹם מוֹשָׁבִי:</p>

<p>אֶפְנֶה נָא אֶל בְּנֵי הָאָדָם,</p>

<p>כִּי יִפְתְּחוּ אֶת יָדָם,</p>

<p>אֶתֵּן לְאִישׁ כִּרְצוֹנוֹ,</p>

<p>וְחָדַל כָּל יְגוֹנוֹ.</p>

<p>פָּתַחְתִּי חַלוֹנֵי רָקִיעַ,</p>

<p>וּבְקוֹל גָּדוֹל אָרִיעַ:</p>

<p>בּוֹאוּ אֲנָשִׁים וְנָשִׁים!</p>

<p>וְכָל הָעָם נִגָּשִים.</p>

<p>עַל רַגְּלַי אָז עָמַדְתִּי,</p>

<p>וְאֶת־כֹּל לָהֶם הִגַדְתִּי:</p>

<p>כִּי בְיָדִי גוֹרָל וְחֶבֶל</p>

<p>כָּל מְתִי תֵבֵל;</p>

<p>וְכָל הָאָרֶץ לְפָנַי</p>

<p>לַעֲשׂוֹת כְּיַד אֲדֹנָי.</p>

<p>וְגַם אֶת חֲסָדַי זָכַרְתִּי</p>

<p>אֶת אֲשֶׁר בְּלִבִּי אָמַרְתִּי,</p>

<p>לָתֵת לְאִישׁ שְׁאֵלָתוֹ</p>

<p>בְּעוֹד עַל לְשׁוֹנוֹ מִלָתוֹ</p>

<p>וָאֶשְׁאַל לְאֶחָד רִאשׁוֹנָה:</p>

<p>בַּמֶה נַפְשְׁךָ נְכוֹנָה</p>

<p>כִּי יִגְדַּל כֹּחַ הַצְלָחָתֶךָ?</p>

<p>הַגֵּד, מַה בַּקָשָׁתֶךָ?</p>

<p>&#8220;לִחְיוֹת עַד בְּלִי־יָרֵחַ&#8221;</p>

<p>&#8220;אֱהִי כְּצִפֹּר פֹּרֵחַ&#8221;</p>

<p>עָנָנִי אַחֲרָיו הַשֵּׁנִי.</p>

<p>&#8220;בְּעֹשֶׁר וּנְכָסִים חָנֵּנִי&#8221;</p>

<p>כָּכָה הֵשִׁיב הַשְׁלִישִׁי.</p>

<p>וָאֶשְׁאַל לָרְבִיעִי וְלַחֲמִישִׁי:</p>

<p>&quot;מֵאוֹיְבֵינוּ נָקָם קַחַת,</p>

<p>יֵרֶד פְּלֹנִי לַשַּׁחַת&quot;</p>

<p>וְאַתָּה מַה־תִּבְחַר לְנַחֲלָה?</p>

<p>&#8220;לֹא תִשְלוֹט בִּי כָּל מַחֲלָה&#8221;</p>

<p>וְאַתָּה הָעֹמֵד שָׁמַּה?</p>

<p>&quot;לֹא תְחַיֶה כָּל נְשָׁמָה</p>

<p>בִּלְעֲדֵי אִישׁ דָתִי&quot;</p>

<p>&quot;לֹא! כָּל עוֹד בִּי נִשְׁמָתִי!</p>

<p>בְּנֵי אֱמוּנָתִי יִוָתְרוּ בָּאָרֶץ,</p>

<p>וּבַנִשְׁאָרִים אַךְ תִּפְרֹץ פָּרֶץ&quot;</p>

<p>וְאַתֶּם מַה־תַּחְפֹּצוּ?</p>

<p>&#8220;הַחֲכָמִים בָּאָרֶץ יִפְרֹצוּ&#8221;</p>

<p>&quot;לֹא! תִּגְבַּר יַד הָאִוֶּלֶת,</p>

<p>תְהִי בַּכֹּל משֶׁלֶת.&quot; –</p>

<p>וְנָשִׁים יְפֵיפִיּוֹת פֹּרְשׂוֹת כַּפָּיִם:</p>

<p>&quot;אָנָּא לָנֶצַח נָפִיץ קַרְנָיִם,</p>

<p>לְרַגְּלֵינוּ אֲנָשִׁים יִשְׁתַּחֲווּ אַפָּיִם</p>

<p>וּלְקוֹל פְּקוּדָתֵינוּ תִּצַלְנָה אָזְנָיִם.&quot;</p>

<p>וְאַתָּה, מַדּוּעַ פָּנֶיךָ כֹּה זֹעֲפִים?</p>

<p>&quot;כִּי הֵמָּה אַךְ הֶבֶל כֻּלָּם שׁוֹאֲפִים.</p>

<p>לוּ לַעֲשׂוֹת כִּרְצוֹנִי אִוִּיתָ,</p>

<p>כִּי עַתָּה לְאָבִיב וְקַיִץ צִוִּיתָ</p>

<p>אַךְ הֵמָּה לָנֶצַח יִמְשְׁלוּ עֲלֵי חָלֶד.&quot;</p>

<p>&#8220;וְאָנֹכִי, עַד עוֹלָם אֱהִי אַךְ יָלֶד.&#8221;</p>

<p>&quot;תְּנָה לִי רְכוּשׁ! צֹעֵק שָׁם הֵלֶךְ.</p>

<p>&#8220;וְאָנֹכִי אֱהִי מֶלֶךְ.&#8221;</p>

<p>&#8220;אַךְ לִי&#8221; אֶחָד בְּשִׁנָּיו חָרַק;</p>

<p>&#8220;מִי יִתֵּן בְּיָדִי רַעַם וּבָרָק!&#8221;</p>

<p>&#8220;תְּנָה לִי כְּנָפַיִם, אֶעֱבוֹר יַם כְּיַבֶּשֶׁת&#8221;</p>

<p>&#8220;וְלִי אֲדֹנִי – סְנַפִּיר וְקַשְׂקָשֶׂת.&#8221;</p>

<p>&quot;וְעַל הִכִּסֵּא, אַךְ אַתָּה תֵשֵב לָנֶצַח?</p>

<p>עָנָה לִי אֶחָד וּבְעַצְמֹתָיו רֶצַח.</p>

<p>רַב לְךָ שֶׁבֶת עַל כִּסֵּא שְׁחָקִים!</p>

<p>אֶעֱלֶה אָנֹכִי וַאֲצַוֶה בְּרָקִים.</p>

<p>וְכָל חֶפְצֵי לְבָבִי אָז אֲמַלֵא</p>

<p>וְלָמָה לָךְ עַתָּה כָּל לִבִּי אֲגַלֶּה.</p>

<p>זֹאת שְׁאֵלָתִי, עֲשֵּׂה כִּדְבָרֶךָ,</p>

<p>רֵד מִשָּׁם, וּבָאתִי תַּחְתֶּךָ.&quot;</p>

<p>אָז עַל בְּנֵי־תְמוּתָּה מְאֹד חָרָה אַפִּי</p>

<p>וּלְהַכּוֹת אֶת־כֻּלָּם הֲרִימוֹתִי כַפִּי.</p>

<p>הָלְאָה! הָלְאָה! צָעַקְתִּי בַחֲרוֹנִי,</p>

<p>וָאֶשְׁלְחָה יָדִי לִסְגוֹר חַלוֹנִי:</p>

<p>הֶבֶל שְאַלְתֶּם, לֹא אַעַשׂ אַחַת מֵהֵנָהּ;</p>

<p>וְהָאָרֶץ תִּהְיֶה – כַּאֲשֶר הָיְתָה עַד הֵנָה.</p>

<p>חָלַמְתִּי, וָאִיקָץ, וְהִנֵה חֲלוֹם.</p>

<p>וָאָבִין כִּי כְמֹהֶם הָיִיתִ עַד הֲלוֹם.</p>
</blockquote>

<div class="footnotes">
<hr />
<ol>

<li id="fn:1">
<p>השיר הזה יסודתו בלשון צרפת והוא משירי המשורר &#8212;&#8211;  [מלה לא הצלחתי לפענח. הערת פב&quot;י.] ואני העתקתיו מלשון רוסיא. <a href="#fnref:1" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/40694">https://benyehuda.org/read/40694</a></div></body></html>