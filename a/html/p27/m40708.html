<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>מִזְמוֹר ל' בְּאֹרַח שִׁיר (כ)</title>
	<meta name="author" content="אברהם בר גוטלובר"/>
</head>
<body>

<blockquote>
<p>א           מִזְמוֹר שִׁיר-חֲנֻכַּת הַבַּיִת לְדָוִד:</p>

<p>ב           אֲרוֹמִמְךָ יְיָ כִּי דִלִיתָנִי</p>

<p>וְאֹיְבַי לֹא עוֹד בִּי יָשִׂישׂוּ:</p>

<p>ג           מִיּוֹרְדֵי בוֹר חִיִּיתָנִי</p>

<p>בְּמַלְאֲכֵי מַשְׁחִית גָּעַרְתָּ וַיָנוּסוּ:</p>

<p>ד           מִן שְׁאוֹל הֶעֱלִיתָ נַפְשִׁי</p>

<p>וַתּוֹצִיאֵנִי מִמַּאֲסָר לְחָפְשִׁי:</p>

<p>ה           חֲסִידֵי יְיָ זַמְּרוּ לוֹ</p>

<p>אַל יֵרַךְ לְבַבְכֶם בַּחֲרוֹנוֹ:</p>

<p>ו           כִּי רֶגַע בְּאַפּוֹ יִתֵּן קוֹלוֹ</p>

<p>וְחַיִים עַד עוֹלָם בִּרְצוֹנוֹ:</p>

<p>ז           אִם יָגוֹן וּבֶכִי יָלִין בָּעֶרֶב</p>

<p>בַּבֹּקֶר תַּעֲלֹזְנָה כְּלָיוֹת וָקֶרֶב:</p>

<p>ח           גַּם אֲנִי בָאָרֶץ בֶּטַח גַּרְתִּי</p>

<p>וְהָיִיתִי בָרִיא אוּלָם:</p>

<p>ט           אָז בְּשַׁלְוִי אָמַרְתִּי</p>

<p>בַּל אֶמּוֹט לְעוֹלָם:</p>

<p>י           וַיִחַר אַפְּךָ וַתָּפֶר מְנוּחָתִי</p>

<p>הִסְתַּרְתָּ פָנֶיךָ וְנִבְהָל הָיִיתִי:</p>

<p>יא           אָמַרְתִּי לְנַפְשִׁי אַל דֳמִי</p>

<p>וְאֵלֶיךָ יְיָ קָרָאתִי:</p>

<p>יב           מַה-בֶּצַע אֱלֹהִים בְּדָמִי</p>

<p>בְּרֶדֶת אֶל שַׁחַת חַיָּתִי:</p>

<p>יג           הֲיוֹדְךָ בַּקֶּבֶר עָפָר וָאֵפֶר?</p>

<p>בִּשְׁאוֹל מִי יִתֵּן אִמְרֵי שָׁפֶר:</p>

<p>יד           שָׁמַעְתָּ אֱלֹהִים אֶת-קוֹל תְּפִלָּתִי</p>

<p>וּלְמָחוֹל מִסְפֵּד לִי הָפַכְתָּ:</p>

<p>טו           הוֹצֵאתַנִי לְמֶרְחָב אֱלֹהֵי יְשׁוּעָתִי</p>

<p>אֲזַרְתָּנִי שִׂמְחָה וְשַׂקִּי פִּתַּחְתָּ:</p>

<p>טז           לְמַעַן אֲזַמֶּרְךָ כִּי הַיְשׁוּעָה מִמֶּךָּ</p>

<p>יְיָ אֱלֹהַי לְעוֹלָם אוֹדֶךָ:</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/40708">https://benyehuda.org/read/40708</a></div></body></html>