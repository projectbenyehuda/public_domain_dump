<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>תְּהִלָּה</title>
	<meta name="author" content="אברהם בר גוטלובר"/>
</head>
<body>

<blockquote>
<p>א           לְבַר לֵבָב, אֲשֶׁר</p>

<p>רְדָפוּהוּ זֵדִים וְלֹא יָכְלוּ לוֹ:</p>

<p>ב           אֲרוֹמֵמְךָ יְיָ כִּי הִצַּלְתָּנִי</p>

<p>וְרֹדְפֵי חִנָּם לֹא שִׂמַחְתָּ לִי:</p>

<p>ג           מִיְּדֵי זֵדִים מִּלַּטְתָּנִי</p>

<p>מִפַּח טָמוּן לְרַגְלִי:</p>

<p>ד           אֹיְבֵי נַפְשִׁי חָרְקוּ שֵׁן</p>

<p>הָאֹמְרִים לְפִידִי הֶאָח הֶאָח:</p>

<p>ה           אֲשֶׁר אָמְרוּ לְכוּ וְנַכְחִידוֹ מֵאָדָם</p>

<p>וְלֹא יִזָּכֵר שְׁמוֹ עוֹד:</p>

<p>ו           וַיִתְנַכְּלוּ עָלַי לְאַבְּדֵנִי</p>

<p>וַיִתְעוֹלְלוּ עֲלִילוֹת בָּרָשַׁע:</p>

<p>ז           כִּתְּרוּנִי סְבָבוּנִי אָמַרְתִּי נִגְזָרְתִּי:</p>

<p>ח           לְתִתִּי בְּמַאֲסָר זָמָמוּ</p>

<p>וַאֲנִי מֵעָוֹן נִקֵּיתִי:</p>

<p>ט           פָּג לִבִּי בְּקִרְבִּי יָרֵאתִי לְנַפְשִׁי:</p>

<p>י           וָאֵשֵׁב בָּדָד וָאֵבְךְּ וּסְבִיבוֹתַי עֲרָפֶל:</p>

<p>יא           יְיָ אַל יַעַלְצוּ אֹיְבַי לִי</p>

<p>אַל יֹאמְרוּ בִּלַּעֲנוּהוּ:</p>

<p>יב           שְׁבֹר זְרוֹעַ רָשָׁע</p>

<p>שְׁלוּחָה אַל נָקִי וָתָם:</p>

<p>יג           וְשַׂמְתָּ שַׂכִּין בְּלֹעוֹ</p>

<p>כְּבַלַּע צַדִּיק מִמֶּנּוּ:</p>

<p>יד           עָלַי דָּרְכוּ חִצָּם לְשׁוֹן רְמִיָה:</p>

<p>טו           כּוֹנְנוּ עַל יֶתֶר אֵיבָה וּמַשְׂטֵמָה:</p>

<p>טז           נַתֵּק יִתְרָם אֱלֹהִים</p>

<p>וּבְנֵי אַשְׁפָּתָם עֲלֵיהֶם הָשֵׁב:</p>

<p>יז           שָׁמַעְתָּ אֱלֹהִים קוֹלִי</p>

<p>וַתִּפְקְדֵנִי בִּדְבַר יְשׁוּעָה:</p>

<p>יח           צִוִּיתָ לְאֵידִי הֶרֶף</p>

<p>וַיָשָׁב שְׁאוֹל תַּחְתִּיָה:</p>

<p>יט           וְאֹיְבַי אָמְצוּ מִמֶּנִּי</p>

<p>כָּרְעוּ קָרְסוּ וְאֵינָם:</p>

<p>כ           יָשׁוּבוּ עַל עֵקֶב בָּשְׁתָּם</p>

<p>וּבְקֶרֶב לִבָּם יֵחַתּוּ – סֶלָה:</p>

<p>כא           וַאֲנִי עָנִי וּנְכֵה רוּחַ</p>

<p>בַּמָה אֵפוֹא אִכַּף לָךְ:</p>

<p>כב           הֲלֹא יָדַעְתָּ לִבִּי צְרַפְתָּנִּי</p>

<p>וּמוֹרָשָׁיו מִמְּךָ לֹא נִכְחָדוּ:</p>

<p>כג           הַיֹּצֵר לֵב הֲלֹא יִבְחָן?</p>

<p>הַכּוֹנֵן מַחֲשָׁבוֹת הֲלֹא יֵדַע?</p>

<p>אֲשֶׁר שָׂם לֶאֱנוֹשׁ בִּינָה:</p>

<p>כד           לְךָ נִגְלוּ תַעֲלוּמוֹת,</p>

<p>וּצְפוּנוֹת אַתָּה יָדַעְתָּ:</p>

<p>כה           אִם נִפְתָּה לִבִּי אַחֲרֵי זֵדִים</p>

<p>וּבְדֶרֶךְ חֲטָאִים הָלֹךְ הָלַכְתִּי:</p>

<p>כו           אִם כִּחַדְתִּי אֱלוֹהַּ מִמַּעַל</p>

<p>וּכְהָתֵל בֶּאֱנוֹשׁ בּוֹ הֵתַלְתִּי:</p>

<p>כז           הֲלֹא אַתָּה אֱלֹהִים תַּחֲקֹר זֹאת</p>

<p>וְתִשְׁפֹּךְ עָלַי חֲרוֹנֶךָ:</p>

<p>כח           יִבְלְעוּ אֹיְבַי כִּשְׁאוֹל תַּחְתִּית</p>

<p>וְלֹא יִהְיֶה מִפִּיהֶם מַצִּיל:</p>

<p>כט           אוּלָם יָדַעְתָּ כִּי חַף אָנִי</p>

<p>מְעַוֵּל וְרָשָׁע אֵינֶנִי:</p>

<p>ל           עַל כֵּן מִלַּטְתָּנִי</p>

<p>וְאֹיְבַי הִנְחַלְתָּ בֹּשֶׁת:</p>

<p>לא           לְעֵינֵיהֶם אָרִים רֹאשׁ</p>

<p>חָפְשִׁי בַּחוּצוֹת אֶתְהַלֵכָה:</p>

<p>לב           יַד עַל פֶּה יָשִׂימוּ</p>

<p>וְלֹא יְזִידוּן לִשְׂחוֹק עוֹד!</p>

<p>לג           מָה-רַבּוּ חֲסָדֶיךָ יְיָ</p>

<p>אֲשֶׁר עָשִׂיתָ עִמָּדִי עַבְדֶךָ:</p>

<p>לד           לֹא אֶשְׁכַּח חַסְדְךָ לָנֶצַח</p>

<p>לְדוֹר וָדוֹר אֲהַלֶלְךָ – סֶלָה:</p>

<p>לה           כָּל יְמֵי חַיַּי שְׂפָתַי יְשַׁבְּחוּנֶךָ</p>

<p>וָאֲבָרֶכְךָ מֵעַתָּה וְעַד עוֹלָם</p>

<p>הַלְלוּ-יָהּ:</p>

<br />
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/40707">https://benyehuda.org/read/40707</a></div></body></html>