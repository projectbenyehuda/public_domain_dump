<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אַהֲבַת אֵל</title>
	<meta name="author" content="ששון מרדכי שנדוך"/>
</head>
<body>

<p>שיר מחובר על הארבעה כתות</p>

<blockquote>
<br />
</blockquote>

<blockquote>
<p>אַהֲבַת אֵל תְּהִי בַלֵּב תְּקוּעָה / וְלֹא תִהְיֶה לְבַד מִחוּץ צְבוּעָה</p>

<p>וְהוֹנֶיךָ וּבָנֶיךָ וְגוּפְךָ / אַהֲבָתָם כְּנֶגְדָּהּ הִיא גְרוּעָה</p>

<p>וְאִם תֶּאְהֹב לְזוּלָתָהּ כְּמוֹתָהּ / כְּלֹא הָיְתָה וּמֵעַתָּה פְּרוּעָה</p>

<p>וְאִם יוֹתֵר הֲלֹא תִרְשַׁע וְתִפְשַׁע / וְנַפְשֶׁךָ אָז מְאֹד מַחְלָה וְנֹעָה</p>

<p>כְּמוֹ מֶלֶךְ וְעִם חֵילוֹ מְהַלֵּךְ / בְּמִלְחָמָה עֲלֵי אֻמָּה יְקוּעָה</p>

<p>קְצָת תָּעוּ וְדַרְכֵיהֶם טָעוּ / וְהַשּׂוֹנְאִים תְּפָסוּם בַּקְּלִיעָה</p>

<p>וְהִכְרִיחוּם לְהַמְרִידָם בְּמַלְכָּם / וְעִמָּהֶם תְּהִי רַגְלָם נְסוּעָה</p>

<p>וְיֻסְּרוּ קְצָת מֵהֶם וְאֻסְּרוּ / וְלֹא מָרְדוּ וְלֹא עָשׂוּ תְנוּעָה</p>

<p>וְיֵשׁ מֵהֶם בְּכַסְפֵּיהֶם וְהוֹנָם / וּבָהֶם הָיְתָה לָהֶם תְּשׁוּעָה</p>

<p>וְיֵשׁ מָרְדוּ בְאֹכֶל קָט וְיָרְדוּ / וּמֵהֶם מָרְדוּ בְלִי תְבִיעָה</p>

<p>וְהַמֶּלֶךְ בְּנָסְעוֹ שָׁם כְּבָשָׁם / וְהִפִּילָם בְּקוֹל רַעַם תְּרוּעָה</p>

<p>וְהָעֶבֶד אֲשֶׁר חֻבַּל וְסָבַל / נְשָׂאוּהוּ וְהָיָה לוֹ לְדֵעָה</p>

<p>וְהַמַּפְסִיד הֲגַם נִבְחַר מְאֻחָר / וְכִסְאוֹ הָיְתָה תַחְתָּיו נְטוּעָה</p>

<p>וְהַמֵּמִיר אַהֲבָתוֹ בְמָעָה / אֲסָרוּהוּ וְשָׂם קַרְנוֹ גְדוּעָה</p>

<p>וּמִמָּשָׁל תְּנָה שִׂכְלָךְ לְנִמְשָׁל / וְאָז תֵּדַע הָאַהֲבָה רְעוּעָה.</p>
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/43029">https://benyehuda.org/read/43029</a></div></body></html>