<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>סם חיים</title>
	<meta name="author" content="אחד העם"/>
</head>
<body>

<p>במכ&#8220;ע &#8220;הצבי&#8221; היו&#8221;ל בירושלים באו באלו הימים מאמרים אחדים, אשר היו בעיני כמו הד החיים החדשים והטבעיים ההולכים ומתפתחים כעת בארץ אבותינו.</p>

<p>שמא יחשוב הקורא למצוא פה רמז על הפלפולים והחדוּשים &#8220;להרחבת הלשון&#8221; הממלאים חלק גדול ממכ&quot;ע זה – אינו אלא טועה. פלפולים על &#8220;הררים התלויים בשׂערה&#8221; לא חסרו לנו גם בחשכת הגטוֹ, בזמן שכל חיי עמנו לא היו אלא לשם &#8220;דרוֹש וקבּל שׂכר&#8221;. אבל המאמרים הנזכרים הם על נושׂא אחר לגמרי, נושׂא ממשי, שאין בו חלומות בהקיץ ולא אסטניסות של בעלי מחשבה ולשון, – בקצרה, מאמרים על דבר &#8230; <strong>הזבל</strong>.</p>

<p>מעת חתימת התלמוד לא היה לספרותנו – מפני שלא היה גם לחיינו – שום יחס ונגיעה לדבר גס כזה. ואם הפוסקים הוסיפו עוד להזכירו לפעמים לעניני הלכה, לא היה זה עוד זבל פשוט וגשמי, כי אם דבר רוחני, שהעסק בו הוא גם הוא &#8220;תורה&#8221; ומביא גם הוא לחיי העוה&#8220;ב, כהלכות הקרבנות וכל &#8220;המצוות התלויות בארץ&#8221;. אבל הפעם הנה נושׂאים ונותנים בארץ ישׂראל בהלכות זבל לשם חיי העולם הזה, הלכה למעשׂה, מאמר אחד מתחיל כך: &#8220;עוד מעט ויגיע זמן זבּול הכרמים. ענין השׂגת הזבל נעשׂה בעת האחרונה לשאלה העומדת על הפרק&#8230;&#8221; ומאמר אחר הוא – &#8220;<strong>דרוּש</strong> שדרש אחד מתלמידי מקוה ישׂראל לפני חבריו&#8221;. ה&#8221;דרשן&quot; הזה לא בא לבאר &#8220;מדרש פליאה&#8221; ולא לעקם את הכתובים, כי אם, פשוּט, פתח ואמר: &#8220;אדוני! חפצי בדרוּשי זה לבאר חשיבות <strong>הזבל</strong> ופעולתו על הצמח&#8230;&#8221;</p>

<p>ריח השׂדה, ריח הטבע הבריא עולה באפּנו מן הזבל הזה, ואנו מרגישים, כי למרות כל דלוּתו ומגרעותיו של הישוב החדש, יש בו מעֵין סם חיים לעמנו; כי לאט לאט, בלי דעת נפש, מעביר הוא אותנו מעולם אחד לעולם אחר, מדרשותיו של המגיד מקעלם לדרוּשו של אותו תלמיד.</p>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/8186">https://benyehuda.org/read/8186</a></div></body></html>