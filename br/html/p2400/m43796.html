<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>שִׂמְחוּ בְנֵי יִשְׂרָאֵל</title>
	<meta name="author" content="יוסף חיים מבגדאד"/>
</head>
<body>

<p>לכבוד יחזקאל הנביא. סימן: ברך אל לבן רממאל.</p>

<blockquote>
<br />
</blockquote>

<blockquote>
<p>שִׂמְחוּ בְנֵי יִשְׂרָאֵל</p>

<p>לִכְבוֹד נָבִיא יְחֵזְקֵאל.</p>

<br />
</blockquote>

<blockquote>
<p>בֶּן אָדָם נִקְרָא שְׁמוֹ</p>

<p>קָדוֹשׁ מֵרֶחֶם אִמּוֹ</p>

<p>צַדִּיק הוֹלֵךְ בְּתֻמּוֹ</p>

<p>אֲדוֹנֵנוּ יְחֵזְקֵאל.</p>

<br />
</blockquote>

<blockquote>
<p>רָאָה מַרְאוֹת אֱלֹהִים</p>

<p>עֲצוּמִים וְנִפְלָאִים</p>

<p>מִבְּנֵי הַנְּבִיאִים</p>

<p>בֶּן בּוּזִי יְחֵזְקֵאל.</p>

<br />
</blockquote>

<blockquote>
<p>כֹּהֵן וְנָבִיא הָיָה</p>

<p>לְסוֹעֲרָה עֲנִיָּה</p>

<p>בִּשְׁנַת חָמֵשׁ לִיכָנְיָה</p>

<p>לְגָלוּת בְּנֵי יִשְׂרָאֵל.</p>

<br />
</blockquote>

<blockquote>
<p>אוֹפַנִּים וְחַשְׁמַלִּים</p>

<p>כְּרוּבִים וְאֶרְאֶלִּים</p>

<p>רָאָה בְנֵי אֲצִילִים</p>

<p>וְהִגִּיד לְיִשְׂרָאֵל.</p>

<br />
</blockquote>

<blockquote>
<p>לִבּוֹ נִדְכָּא וְנִשְׁבָּר</p>

<p>נְקִי כַפַּיִם וּבַר</p>

<p>נִבָּא עַל נְהַר כְּבָר</p>

<p>אוֹר עֵינֵינוּ יְחֵזְקֵאל.</p>

<br />
</blockquote>

<blockquote>
<p>לֶחֶם טָהוֹר מַאְכָלוֹ</p>

<p>עֶשְׂרִים מִשְׁקָלוֹ</p>

<p>לשמן יוֹם עִם לֵילוֹ</p>

<p>כֵּן גָּזַר עָלָיו הָאֵל.</p>

<br />
</blockquote>

<blockquote>
<p>בִּמְשׂוּרָה מַיִם שָׁתָה</p>

<p>שִׁשִּׁית הַהִין מִדָּתָהּ</p>

<p>מֵעֵת עַד עֵת הִיא הָיְתָה</p>

<p>לְכַפֵּר עַל יִשְׂרָאֵל.</p>

<br />
</blockquote>

<blockquote>
<p>נִבָּא מִפִּי שְׁכִינָה</p>

<p>בְּצֶדֶק וֶאֱמוּנָה</p>

<p>מָלֵא דַעַת וּבִינָה</p>

<p>נְבִיאֵנוּ יְחֵזְקֵאל.</p>

<br />
</blockquote>

<blockquote>
<p>רְצוֹן אֱלֹהָיו עָשָׂה</p>

<p>עֲווֹן יִשְׂרָאֵל נָשָׂא</p>

<p>עָלָיו נִתַּן הַמָּשָׂא</p>

<p>בִּמְקוֹם בְּנֵי יִשְׂרָאֵל.</p>

<br />
</blockquote>

<blockquote>
<p>מֵתִים בְּבִקְעַת דּוּרָא</p>

<p>אֲשֶׁר רוּחָם עֲצוּרָה</p>

<p>הֶחְיָה וְרָאוּ אוֹרָה</p>

<p>לְהוֹדוֹת לְשֵׁם הָאֵל.</p>

<br />
</blockquote>

<blockquote>
<p>מַה נּוֹרָא מָקוֹם הַזֶּה</p>

<p>צִיּוּן נָבִיא הַחוֹזֶה</p>

<p>קָדוֹשׁ מַזֶּה בֶן מַזֶּה</p>

<p>הַנָּבִיא יְחֵזְקֵאל.</p>

<br />
</blockquote>

<blockquote>
<p>אַתָּה מַלְכִּי וְצוּרִי</p>

<p>תֹּאמַר לְצִיּוֹן עוּרִי</p>

<p>מֵעָפָר הִתְנַעֲרִי</p>

<p>קוּמִי בְּתוּלַת יִשְׂרָאֵל.</p>

<br />
</blockquote>

<blockquote>
<p>לִכְבוֹד שִׁמְךָ הַגָּדוֹל</p>

<p>בּוֹנֶה מִקְדַּשׁ עֹז וּמִגְדּוֹל</p>

<p>הָלֹךְ יֵלֵךְ וְגָדוֹל</p>

<p>תִּפְאֶרֶת בֵּית יִשְׂרָאֵל.</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/43796">https://benyehuda.org/read/43796</a></div></body></html>