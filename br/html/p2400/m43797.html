<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>חָרַד לִבִּי</title>
	<meta name="author" content="יוסף חיים מבגדאד"/>
</head>
<body>

<p>לשיר על דרך המוסר בענין התפלה</p>

<blockquote>
<br />
</blockquote>

<blockquote>
<p>חָרַד לִבִּי בְּרֹב פַּחַד וּרְעָדָה / אֵיךְ אֲדַבֵּר לִפְנֵי אֵל, צוּר תְּעוּדָה</p>

<p>וּמָה אֲנִי וּמָה עַצְמִי וְעֶרְכִּי / כִּי אֲבַקֵּשׁ מֵאֵת מַלְכִּי כָּל צָרְכִּי</p>

<p>וְאָמְנָם זֹאת עֲנֹתוֹ הִיא תַּרְבֵּנִי / וּבְרֹב חַסְדּוֹ וְטוּבוֹ הוּא יִרְצֵנִי</p>

<p>לָכֵן אָחִי בֹּא נָא וְנִוָּכְחָה / הַסְכֵּת וּשְׁמַע וַאֲדַבֵּר נְכוֹחָה</p>

<p>עֵקֶב אֲשֶׁר הִגְדִּיל נַפְשָׁךְ וְהִרְצָךְ / לְהַלְּלוֹ וְלִשְׁאֹל אֶת כָּל חֶפְצָךְ</p>

<p>אֵיךְ לֹא תֵבוֹשׁ בְּעָמְדָךְ לְהִתְפַּלֵּל / וְלִבְּךָ לֹא עִם פִּיךָ יְמַלֵּל</p>

<p>שְׂפָתֶיךָ הֵמָּה נָעוֹת לְבַדָּם / אֲשֶׁר מֵאָז זֶה דַּרְכָּם וְלִמּוּדָם</p>

<p>עֵת פֶּה יִצְעַק לַאֲדוֹן הַיְּצוּרִים / הַלֵּב יַחְשֹׁב בְּמַחְשָׁבוֹת הַזָּרִים</p>

<p>גַּם יְבַקֵּשׁ לְרָצוֹן הֶגְיוֹן לִבּוֹ / וְלֹא הִכִּיר מַה הוּא שֵּׂחוֹ וְנִיבוֹ</p>

<p>עַד אָן יִהְיֶה לִבָּךְ תּוֹעֶה כְשִׁכּוֹר / וְאֶת דְּבַר יֶתֶר בְּאַיִן תִּמְכֹּר</p>

<p>חַזֵּק עַצְמָךְ וְתַעֲרֹךְ מִלְחָמָה / נֶגֶד יִצְרָךְ וְאַל תַּחְשֹׁב מְזִמָּה</p>

<p>שִׂים לְנֶגְדָּךְ לִפְנֵי מִי עֲמִידָתְךָ / וְאָז תּוֹסִיף יִרְאָה עֲלֵי יִרְאָתְךָ</p>

<p>בָּרֵךְ אֵל חַי כִּי לוֹ נָאוָה תְהִלָּה / אֲשֶׁר הִרְשָׁךְ לַעְרֹךְ שְׁבָח וּתְהִלָּה.</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/43797">https://benyehuda.org/read/43797</a></div></body></html>