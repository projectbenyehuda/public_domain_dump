<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>שְׁבָח אָשִׁיר לְרוֹכֵב עַל פְּלָכִים</title>
	<meta name="author" content="זכריה אלצ'אהרי"/>
</head>
<body>

<blockquote>
<p>שְׁבָח אָשִׁיר לְרוֹכֵב עַל פְּלָכִים / אֲשֶׁר שָׂם לַעֲבָדָיו מַהֲלָכִים</p>

<p>אֲשֶׁר הֵפִיק רְצוֹן עַבְדּוֹ וְחֶפְצוֹ / וְסִקַּל לִי מְסִלּוֹת עִם דְּרָכִים</p>

<p>שְׁמָרַנִי בְּמַלְאָכָיו בְּכָל עֵת / בְּכָל מָקוֹם עֲיָרוֹת עִם כְּרָכִים</p>

<p>וּבַמִּדְבָּר בְּאֶרֶץ מַאֲפֵלְיָה / בְּלֵב יַמִּים בְּעֵת גַּלָּיו הֲפוּכִים</p>

<p>וְחָנַן לִי סְפָרִים אֵין כְּעֶרְכָּם / וְהִשְׁלִימָם בְּמוֹרֶה הַנְּבוּכִים</p>

<p>לְרָב מֹשֶׁה בְּנוֹ מַיְמוּן מְיוּחָס / סְפָרָדִי וְלוֹ שֵׁם בַּנְּסִיכִים</p>

<p>סְפָרָיו אֵין כְּעֶרְכָּם לַמְּבִינִים / פְּרוּשִׂים הֵם כְּשֻׁלְחָנוֹת עֲרוּכִים</p>

<p>בְּצַו לָצָו וְקַו לָקָו בְּנוּיִים / סְדָרִים אֶל מְבַקְשֵׁיהֶם סְמוּכִים</p>

<p>מְסֻלָּאִים בְּפָז דֶּרֶךְ קְצָרָה / בְּכַמּוּתָם וְעִנְיָנָם אֲרוּכִים</p>

<p>בְּנֵי אֵל חַי אֱמֶת דִּרְשׁוּ בְּכָל עֵת / וְכָל רֶגַע וְאַל תִהְיוּ חֲשׁוּכִים</p>

<p>בְּשִׁתּוּפִים מְפֹרָשִׁים לְעֵין כֹּל / אֱלָהִיּוֹת וְטִבְעִיּוֹת סְבוּכִים</p>

<p>וְהַמִּצְווֹת בְּטַעְמֵיהֶן מְתוּקִים / לְדוֹרְשֵׁיהֶם יְשָׁרִים הֵם תְּמוּכִים</p>

<p>בְּפֵרוּשִׁים מְשֻׁלָּשִׁים לְמַעַן / יְאִירוּן כֹּל וְאַל יִהְיוּ צְרִיכִים</p>

<p>וְנֶגֶד אִישׁ יְבַטֵּל אֶת דְּבָרָיו / אֲהְֶא נִכְחוֹ וְקַשְׁתּוֹתַי דְּרוּכִים</p>

<p>בְּיַעַן פִּיו מְדַבֵּר תַּהֲפוּכוֹת / וְשִׂכְלוֹ הוּא אֲשֶׁר הָלַךְ חֲשֵׁכִים</p>

<p>חֲבָלָיו נָפְלוּ לִי בַנְּעִימִים / עֲבוֹתוֹת אַהֲבָה הֵמָּה מְשׁוּכִים</p>

<p>וְסוֹדוֹתָיו רְאוּיִים הֵם לְמַשְׂכִּיל / בְּכָל חָכְמָה וְאִישׁ זֶרַע בְּרוּכִים</p>

<p>וּבָם שָׂרִים לְמִשְׂרָתָם יְבִיאוּן / וְיִמְלֹכוּ בְּכִתְרֵיהֶם מְלָכִים</p>

<p>יְזַכֵּנִי הֱגוֹתוֹ אֵל לְמַעַן / אֲהֶא רֵעַ לְרוֹעִים עִם נְסִיכִים.</p>
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/30260">https://benyehuda.org/read/30260</a></div></body></html>