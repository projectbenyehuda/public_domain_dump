<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אֲקַדֵּם שִׁיר לְאֵל שׁוֹכֵן מְרוֹמוֹת</title>
	<meta name="author" content="זכריה אלצ'אהרי"/>
</head>
<body>

<p>מקור: זכריה אלצ׳אהרי: <strong>ספר המוסר</strong></p>

<blockquote>
<br />
</blockquote>

<blockquote>
<p>אֲקַדֵּם שִׁיר לְאֵל שׁוֹכֵן מְרוֹמוֹת / בְּשִׁגָּיוֹן יְנֻגַּן עַל עֲלָמוֹת</p>

<p>בְּרֹב חַסְדּוֹ אֲשֶׁר עָשָׂה לְעַבְדּוֹ / בְּנִפְלָאוֹת גְּדוֹלוֹת וַעֲצוּמוֹת</p>

<p>גְּמָלַנִי וְרִפָּא אֶת בְּשָׂרִי / וְקָרַם עוֹר וְגִידִים וַעֲצָמוֹת</p>

<p>דְּאָבָה רָחֲקָה מִנִּי וְנַפְשִׁי / וְרַעְיוֹנַי קְדוֹשִׁים אַחֲרֵי מוֹת</p>

<p>הֲלֹא אָזְנִי אֲשֶׁר שָׁמְעָה דְּבָרוֹ / בְּתַרְדֵּמָה וְחְֶזְיוֹן בַּחֲלוֹמוֹת</p>

<p>וְלִי גִּלָּה בְּיָמִים הַקְּדוּמִים / וְשָׁכַחְתִּי בְּעֹצֶם הַתְּנוּמוֹת</p>

<p>זְמַנִּים חָלְפוּ כַמָּה וְעָבְרוּ / וְאֵין דּוֹרֵשׁ לְמֵבִין תַּעֲלוּמוֹת</p>

<p>חֲדָשִׁים לַבְּקָרִים אֶזְכְּרֶנּוּ / וּבִשְׂמֹאלוֹ וּבִימִינוֹ נְעִימוֹת</p>

<p>טְמוּנִים רֹב חֲסָדָיו תּוֹךְ לְבָבִי / בְּיוֹם פָּדָה לְנַפְשִׁי מִתְּהוֹמוֹת</p>

<p>יְחַוּוּ מַעֲשָׂיו נִבְרָא וְנוּצָּר / וְתַנִּינִים וְאָדָם עִם בְּהֵמוֹת</p>

<p>כְּמוֹ רִפָּא לְעַצְמוֹתַי וְהֶעֱמִיד / גְּוִיָּה שָׂבְעָה מִמַּהֲלוּמוֹת</p>

<p>לְדוֹרְשָׁיו בֶּאֱמֶת רַחוּם וְחַנּוּן / וְלָאוֹיְבִים אֱמֶת הוּא אֵל נְקָמוֹת</p>

<p>מְחַיֶּה הַנְּפָשׁוֹת בַּגְּוִיּוֹת / וְהַמֵּתִים יְחַיֶּה מֵעֲרֵימוֹת</p>

<p>נְפוֹצִים הֵם בְּאַפְסֵי הַקְּצָווֹת / וְנִדָּחִים שְׂבֵעִים בַּמְּהוּמוֹת</p>

<p>סְלַח נָא לַעֲווֹן בָּנִים מְקַוִּים / יְשׁוּעָתָךְ תְּמוּנַת הָרְקָמוֹת</p>

<p>עֲמוּסִים הַתְּלָאוֹת מִנְּעוּרִים / וְעַד זִקְנָה בְּרֹב פַּחַד וְאֵימוֹת</p>

<p>פְּדֵה עַמָּךְ וּמִיַּד לוֹחֲצֵיהֶם / הֱיֵה לָהֶם לְבִצָּרוֹן וְחוֹמוֹת</p>

<p>צְדָקָה תַּעֲשֶׂה כַיּוֹם לְבָנִים / וְעַל אוֹיְבִים הֲלֹא תַחְגֹּר לְחֵמוֹת</p>

<p>קְחָה שִׁירִי מְקוֹם זֶבַח וּמִנְחָה / מְקוֹם עוֹלָה וְחַטָּאת וַאֲשָׁמוֹת</p>

<p>רְצֵה שִׂיחִי וְעָרְבֵנִי לְעוֹלָם / בְּיוֹם תָּבִיא בְּמִשְׁפָּט עַל עֲלֻמּוֹת</p>

<p>שְׁעֵה שַׁוְעִי וְזָכְרֵנִי לְחַיִּים / וְכָתְבֵנִי בְּטוֹבוֹת הַחֲתוּמוֹת</p>

<p>תְּזַכֵּנִי לְהִתְעַדֵּן בְּעֶדְנָךְ / מְחַיֶּה הַפְּגָרִים בַּנְּשָׁמוֹת.</p>
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/28804">https://benyehuda.org/read/28804</a></div></body></html>