<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אֲשֶׁר תֵּשֵׁב</title>
	<meta name="author" content="שלמה אבן גבירול"/>
</head>
<body>

<p>ולו בנעוריו יקונן עח אדם הרוג, זכרו לברכה.</p>

<blockquote>
<br />
</blockquote>

<blockquote>
<p>אֲשֶׁר תֵּשֵׁב שְׁכוּלָה, כַּנְּהָרוֹת / דְּמָעוֹת עַל
לְחָיֶיהָ פְזוּרוֹת</p>
</blockquote>

<blockquote>
<p>וְתֵאָנַח וְיָד תָּשִׂים לְלֶחְיָהּ / וְהִיא מָרָה
כְּהָמֵר עַל בְּכוֹרוֹת</p>
</blockquote>

<blockquote>
<p>וּפָנֶיהָ יְדַעְתִּים כַּמְּאוֹרוֹת – / וְנֶהְפְכוּ
בְּבִכְיָתָהּ שְׁחֹרוֹת –</p>
</blockquote>

<blockquote>
<p>לְמָה תִבְכִּי, כְּלִילַת הַנְּעָרוֹת, / וְלֹא מִטַּל
עֲנָנַיִךְ עֲצוּרוֹת</p>
</blockquote>

<blockquote>
<p>עֲלֵי פֵרוּד יְדִידַיִךְ, כְּאִלּוּ / גְוִיּוֹתָם
לְפָנַיִךְ קְבוּרוֹת?</p>
</blockquote>

<blockquote>
<p>וּמִדֵּי חַי אֱנוֹשׁ רֵעָיו יְקַוֶּּה – / וְאֵין מִקְוֶה
לְשׁוֹכֵב בַּקְּבָרוֹת</p>
</blockquote>

<blockquote>
<p>בְּכִי בָכֹה עֲלֵי חַיִּים וּמוֹת אִישׁ / אֲשֶׁר נָפַל
בְּאַחַת הַיְּעָרוֹת!</p>
</blockquote>

<blockquote>
<p>וְאִלּוּ מֵת כְּמוֹת רַבִּים בְּבֵיתוֹ / וְיִקָּבֵר
בְּכָבוֹד וַהֲדָרוֹת –</p>
</blockquote>

<blockquote>
<p>אֲזַי הָיָה לְלִבִּי קָט הֲנָחָה / וְנִחוּמִים וְחֹבֶשׁ
לַשְּׁבָרוֹת</p>
</blockquote>

<blockquote>
<p>וְלֹא יָמוּת מְטֹעָן בַּחֲרָבוֹת / וּבַחְרוּצוֹת אֲשֶׁר
בָּאֵשׁ בְּעוּרוֹת</p>
</blockquote>

<blockquote>
<p>וְלֹא תֵעָשׂ גְּוִיָּתוֹ כְבָרָה / וְיִדָּקֵר בְּכָל
גּוּפוֹ דְקָרוֹת</p>
</blockquote>

<blockquote>
<p>אֲשֶׁר נִשְׁלַח הֱיוֹת עֶזְרָה בְצָרוֹת / וְהָלַךְ
לַהֲדֹף חֵילֵי מְצוּרוֹת ־</p>
</blockquote>

<blockquote>
<p>טְרָפוּהוּ הֲדָפוּהוּ לְבָאִים / וְהָאְרָיוֹת וְגוֹרֵי
הַכְּפִירוֹת</p>
</blockquote>

<blockquote>
<p>אֲשֶׁר עָמְדוּ וְרָמְחֵיהֶם מְרוּקִים / וְחַרְבוֹתָם
שְׁלוּפוֹת מִתְּעָרוֹת</p>
</blockquote>

<blockquote>
<p>חֲרָבוֹת נוֹשְׁכוֹת כָּאֵשׁ תְּלַהֵט / תְּגוֹרֵר
הָאֲבָנִים כַּמְּגֵרוֹת</p>
</blockquote>

<blockquote>
<p>אֲדוֹמִים שָׁפְכוּ דַם אִישׁ נְקִי כַף / וְנֶפֶשׁ
הָרְגוּ מֵהַבְּחוּרוֹת</p>
</blockquote>

<blockquote>
<p>וְ״הֶאָח!״ אָמְרוּ עָלָיו בְּהָרְגוֹ / וְלִבּוֹ סָר
וְעוֹפֵף בָּאֲוֵירוֹת</p>
</blockquote>

<blockquote>
<p>שְׁחָטוּהוּ כְּאַחַת הָעֲגָלוֹת / וְגַם הוּבַל אֱלֵי
טֶבַח כְּפָרוֹת</p>
</blockquote>

<blockquote>
<p>וְהִתְגּוֹלֵל בְּדָמוֹ בַמְּסִלָּה / וְהִרְתִּיחַ
כְּבָשָׂר בַּקְּדֵרוֹת</p>
</blockquote>

<blockquote>
<p>לְדָמוֹ רַעֲשָׁה אֶרֶץ בְּשָׁפְכוֹ / וְהָרִים רָגְזוּ
עָלָיו, וְהָרוֹת.</p>
</blockquote>

<blockquote>
<p>וְלוּ רָאָה וְיָדַע מַחְשְׁבוֹתָם – / אֲזַי בָא
מִפְּנֵיהֶם בַּמְּעָרוֹת</p>
</blockquote>

<blockquote>
<p>אֲבָל עֶת בּוֹא פְקֻדַּת אִישׁ וְיוֹמוֹ / הֲיִמָּלֵט,
וְאִם יִמְצָא עֲזָרוֹת?</p>
</blockquote>

<blockquote>
<p>וְאֵין שִׁלְטוֹן בְּיוֹם מָוֶת לְאָדָם / וְלֹא יַעְבֹר
אֱנוֹשׁ מִיּוֹם עֲבָרוֹת</p>
</blockquote>

<blockquote>
<p>אֲהָהּ! אֵיךְ הֻתְּשָׁה חוֹמָה בְחֵמָה / אֲשֶׁר הָיְתָה
בְּצוּרַת הַבְּצוּרוֹת</p>
</blockquote>

<blockquote>
<p>וְחוֹמַת אֵשׁ סְבִיב כָּל הַמְּדִינוֹת / וּמִגְדַּל עֹז
עֲלֵי כָל הָעֲיָרוֹת</p>
</blockquote>

<blockquote>
<p>וְהַר תָּבוֹר מְחַזֵּק לֵב חֲשוּלִים / וְלִצְמֵאִים
בְּצַחְצָחוֹת מְקוֹרוֹת</p>
</blockquote>

<blockquote>
<p>וְצוּף אוֹהֵב וְרוֹשׁ אוֹיֵב, אֲבָל כִּי / בְּכָל
כֹּחוֹ, אֱמֶת, הִמְתִּיק מְרוֹרוֹת!</p>
</blockquote>

<blockquote>
<p>תְּמִים לֵבָב וּבַר מִכָּל נְבַר לֵב / אֲשֶׁר אָחַז
אֲשׁוּרוֹת בַּיְּשָׁרוֹת ־</p>
</blockquote>

<blockquote>
<p>לְכֵן כָּל יוֹדְעָיו חָלוּ לְשִׁמְעוֹ / וְאָחְזוּ צִיר
כְּצִירֵי הַמְּצֵרוֹת</p>
</blockquote>

<blockquote>
<p>וְקִינָתָם בְּדִמְעָתָם עֲשׂוֹתָם / בְּחַיּוּתָם ־
תְּמוּר יַיִן וְשִׁירוֹת</p>
</blockquote>

<blockquote>
<p>וְתַחַת מַעֲטֵה כָבוֹד וְהָדָר – / חֲגוּרִים מִלְּבוּשׁ
שַׂקִּים חֲגוֹרוֹת</p>
</blockquote>

<blockquote>
<p>חֲפוּיֵי רֹאשׁ ־ מְקוֹם הוֹד הָעֲטָרוֹת / וְשִׁית אֵפֶר
עֲלֵיהֶם וַעֲפָרוֹת</p>
</blockquote>

<blockquote>
<p>וְשֶׁבֶת דֹּם בְּלֵב יֵחַם כְּתַנּוּר / מְקוֹמָם ־
מֵעֲלִיּוֹת הַמְּקֵרוֹת</p>
</blockquote>

<blockquote>
<p>וְכָל בָּנוֹת עֲדִינוֹת שַׁאֲנַנּוֹת / אֲשֶׁר בָּרֹךְ
וּבַתַּפְנוּק זְכוּרוֹת</p>
</blockquote>

<blockquote>
<p>מְקוֹנְנוֹת הֵן וְאַפֵּיהֶן גְּדוּדוֹת / וְכָל עֶרֶב
וְכָל שַׁחַר שְׁחֹרוֹת</p>
</blockquote>

<blockquote>
<p>וּמַר צָרְחוּ וְרוֹשׁ לַעֲנָה בְּמוֹת רֹאשׁ / לְכָל
רָאשִׁים וְשָׂבְעוּ מַמְּרוֹרוֹת</p>
</blockquote>

<blockquote>
<p>וְכוֹס רַעַל ־ תְּמוּרַת הָרְעָלוֹת / חֲבֹשׁ חֶבֶל ־
מְקוֹם נֵבֶל וְשִׁירוֹת</p>
</blockquote>

<blockquote>
<p>וְהֵן הוֹלְכוֹת וְזוֹ אֶל זוֹ סְמוּכוֹת / כְּיוֹלֶדֶת
בְּצִירִים, לֹא עֲצוּרוֹת</p>
</blockquote>

<blockquote>
<p>וּבוֹכוֹת עַל אֲדוֹנֵיהֶן אֲבִיהֶן / וְהוֹמִיּוֹת
זְקֵנוֹת עִם נְעָרוֹת</p>
</blockquote>

<blockquote>
<p>וְכֻלָּן נוֹשְׂאוֹת קוֹלָן בְּחִילָן / כְּאִלּוּ יָלְדוּ
אוֹתוֹ עֲקָרוֹת</p>
</blockquote>

<blockquote>
<p>וְאֵיכָה לֹא יְכֻבּוּ הַמְּאוֹרוֹת / לְאוֹר תֵּבֵל
אֲשֶׁר כִּבָּה נְהָרוֹת</p>
</blockquote>

<blockquote>
<p>וְכִמְעַט קָט ־ וְתִבְכֶּינָה אֲבָנִים / וְכִמְעַט קָט ־
תְּפוּצֶינָה נְהָרוֹת!</p>
</blockquote>

<blockquote>
<p>בְּכוּ עָלָיו, קְהִלּוֹת הַיְּשָׁרִים, / וְיִהְיוּ
מַעְיְנֵיכֶם כַּיְּאוֹרוֹת</p>
</blockquote>

<blockquote>
<p>וְשִׂימוּ יוֹם כְּיוֹם גָּלוּת בְּכִיתוֹ / וְיוֹם אֵבֶל
יְהִי לָכֶם לְדוֹרוֹת</p>
</blockquote>

<blockquote>
<p>וּמַהְרוּ נָא וְקִרְאוּ לַחֲכָמוֹת / וְשִׁלְחוּ עוֹד
וְהוֹסִיפוּ אֲחֵרוֹת</p>
</blockquote>

<blockquote>
<p>וְסִפְדוּ לוֹ כְּמִסְפַּד הַמְּדֻקָּר / מְחַדֵּשׁ בֵּית
אֱלֹהִים בַּטְּהָרוֹת</p>
</blockquote>

<blockquote>
<p>וְכִתְבוּ אֶל פְּלִילֵי דָת, גְּאוֹנֵי / עֲגֻלּוֹת
כַּחֲצִי גֹרֶן וְשׁוּרוֹת</p>
</blockquote>

<blockquote>
<p>וְשִׁלְחוּ שִׁיר אֲלֵיהֶם, חִבְּרוֹ שָׁר / דְּבָרִים
מִבְּדֹלָחִים יְקָרוֹת</p>
</blockquote>

<blockquote>
<p>אֲשֶׁר בָּחַן אֲמָרוֹת הַצְּרוּפוֹת / וְגַם לִבֵּן
וּבֵרַר הַבְּרוּרוֹת</p>
</blockquote>

<blockquote>
<p>וְנִשְׁקָלוֹת בְּפֶלֶס מַחֲשָׁבוֹת / וּמֵאָסְפֵי
תְעוּדוֹת הֵן אֲגוּרוֹת</p>
</blockquote>

<blockquote>
<p>תְּמִימוֹת הֵן בְּמִשְׁפָּטָן וְחֻקָּן /
בְּמַתְכֻּנְתָּן וְאֵינֵיהֶן שְׁבוּרוֹת</p>
</blockquote>

<blockquote>
<p>יְשִׂיחוּהֶן קְצִינֵי הַחֲבוּרוֹת / כְּשִׂיחָתָם בְּחֹק
דָּתוֹת וְתוֹרוֹת</p>
</blockquote>

<blockquote>
<p>אֲשֶׁר יַטּוּ בְחִנָּם הַלְּבָבוֹת / וְכָל נֶפֶשׁ
יְשֵׁנָה הֵן מְעִירוֹת</p>
</blockquote>

<blockquote>
<p>בְּכוֹת עַל אִישׁ אֲשֶׁר הֵסִיר מְשֻׂכָּה / בְּיוֹם
מוֹתוֹ וּפָרַץ הַגְּדֵרוֹת</p>
</blockquote>

<blockquote>
<p>וְעַל אֶרֶז אֲשֶׁר הָיָה מְגוּרוֹת / אֲשֶׁר הֶאְרִיךְ
סְעַפּוֹת לוֹ וּפֹארוֹת</p>
</blockquote>

<blockquote>
<p>וְכָל עוֹף שָׁכְנוּ תַחְתָּיו וְקִנְנוּ / וְשָׂחוּ בֵּין
סְעַפּוֹתָיו מְדוֹרוֹת</p>
</blockquote>

<blockquote>
<p>כְּזַיִת רַעֲנָן הָיָה ־ וְנִכְרַת / בְּיַד אוֹיֵב
וְשָׁרָשָׁיו עֲקוּרוֹת</p>
</blockquote>

<blockquote>
<p>יְעַַקֵּר עוֹקְרָיו הָאֵל מְעַקֵּר / חֲמֵשֶׁת
הַמְּלָכִים בַּמְּעָרוֹת!</p>
</blockquote>

<blockquote>
<p>נְתָשׁוּהוּ, נְתָצוּהוּ סְעָרוֹת –/ אֲחָזוּנוּ לְשֹׁד
שִׁבְרוֹ שְׂעָרוֹת</p>
</blockquote>

<blockquote>
<p>לְשִׁמְעוֹ צָלְלוּ אָזְנוֹת סְגוּרוֹת / וְעָלָיו
רָעֲשׁוּ בָתִּים וְקוֹרוֹת</p>
</blockquote>

<blockquote>
<p>אֲסָפוֹ אֵל וְרוּחוֹ הַטְּהוֹרָה / וְשָׂמוֹ בַנְּפָשׁוֹת
הַטְּהוֹרוֹת</p>
</blockquote>

<blockquote>
<p>וְנֵרוֹ יַעֲלֶה תָמִיד לְנֵרוֹת / עֲלוֹת שֶׁמֶשׁ עֲלֵי
כָל הַמְּאוֹרוֹת.</p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/23092">https://benyehuda.org/read/23092</a></div></body></html>