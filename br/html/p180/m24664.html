<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>שְׁזוּפָה נְזוּפָה</title>
	<meta name="author" content="שלמה אבן גבירול"/>
</head>
<body>

<blockquote>
<br />
</blockquote>

<blockquote>
<p>שְׁזוּפָה נְזוּפָה / בְּשִׁבֹּלֶת שְׁטוּפָה</p>

<p>מַה לָּךְ כְּפוּפָה / בְּלִי קוֹמָה זְקוּפָה</p>

<p>תֵּשֵׁב עֲטוּפָה / כְּשׁוֹשַׁנָּה קְטוּפָה</p>

<p>בְּכָל עֵת אֲשֶׁר תָּגוּר / כְּלֵי מָוֶת חָגוּר</p>

<p>תְּצַפְצֵף כֶּעָגוּר / בְּתוֹךְ מַסְגֵּר סָגוּר</p>

<p>הֱיֵה לָהּ צוּר צִנָּה / מְאוּסָה תִהְיֶה לְרֹאשׁ פִּנָּה.</p>

<br />
</blockquote>

<blockquote>
<p>לִפְנֵי מְשַׂנְאִי / אֲנִי תָמִיד נִכְנָע</p>

<p>שַׁאֲנָן וְרַעֲנָן / וַאֲנִי נָד וָנָע</p>

<p>יִלְעַג וְיִשְׁאַג / וְיָדוֹ לֹא יִמְנַע</p>

<p>אֲקַוֶּה לְעֵת מַרְפֵּא / וְאוֹחִיל וַאֲצַפֶּה</p>

<p>וְאָשִׂים יָד עַל פֶּה / בְּלֵב נִכְפֶּה וְנִסְפֶּה</p>

<p>כְּחַנָּה מוּל פְּנִנָּה.</p>

<br />
</blockquote>

<blockquote>
<p>מַה לְּךָ דְּוֵה לֵב / בְּמַר לֵבָב יַעֲטֹף</p>

<p>אַפָּיו וְכַפָּיו / בְּדִמְעָתוֹ יִשְׁטֹף</p>

<p>זְרַע לְךָ צְדָקָה / כִּי חֶסֶד תִּקְטֹף</p>

<p>הֲלֹא עַוָּל יִמַּס / וְגַם יִהְיֶה לְמִרְמָס</p>

<p>וְחֵץ שָׁחוּט נִכְמָס / לְכָל אוֹהֵב חָמָס</p>

<p>לְזֶרַע מִי מָנָה.</p>

<br />
</blockquote>

<blockquote>
<p>הָלְכוּ שְׁנוֹתַי / בְּיָגוֹן וַאֲנָחָה</p>

<p>אֲקַוֶּה רְוָחָה / וְהִנֵּה קוֹל צְוָחָה</p>

<p>בְּטֶרֶם צְרִי בָא / נַפְשִׁי נִלְקָחָה</p>

<p>דְּוֵה לֵבָב נֶאֱנָח / קַוֵּה וְאַל תַּנַּח</p>

<p>לְאֵל כִּי לֹא יִזְנַח / וּמֵאוֹיֵב תְּהִי נָח</p>

<p>וְתִפְרַח כְּמוֹ גַנָּהּ.</p>

<br />
</blockquote>

<blockquote>
<p>חָלוּ וְכָלוּ / עֵינַי מִיַּחֵל</p>

<p>זַעְפְּךָ אֶשָּׂא / וְנֶאֱלַמְתִּי כְּרָחֵל</p>

<p>אוּלַי מְצוֹקִי / יְהִי לְפִשְׁעִי מוֹחֵל</p>

<p>בְּחַסְדְּךָ אַל תְּדַכֶּה / נָגוּעַ וּמֻכֶּה</p>

<p>בְּלֵב נִשְׁבָּר וְנִדְכֶּה / לַיִל וְיוֹם יְחַכֶּה</p>

<p>לְיֶשְׁעֲךָ אֵל קַנָּא.</p>

<br />
</blockquote>

<blockquote>
<p>קְשׁוּרָה בְיַד צַר / כְּצִפּוֹר בְּכַף תִּינוֹק</p>

<p>יִדְחַק וְיִשְׂחַק / וְהִיא תֶּאֱנֹק אָנוֹק</p>

<p>שִׁמְעִי נָא עֲנִיָּה / יוֹשֶׁבֶת צִינוֹק</p>

<p>צַפִּי לִי וְחַכִּי / מְהֵרָה אָנֹכִי</p>

<p>אֶשְׁלַח מַלְאָכִי / לְפַנּוֹת אֶת דַּרְכִּי</p>

<p>בָּעֶרֶב בֶּכִי וְלַבֹּקֶר רִנָּה.</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/24664">https://benyehuda.org/read/24664</a></div></body></html>