<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>שְׁלִישִׁית שׁוֹקֶדֶת</title>
	<meta name="author" content="שלמה אבן גבירול"/>
</head>
<body>

<blockquote>
<br />
</blockquote>

<blockquote>
<p>שְׁלִישִׁית שׁוֹקֶדֶת מְשַׁלֶּשֶׁת צְוָחָה / שׁוֹקְדָה עַל דֶּלֶת וְעוֹמְדָה עַל מִשְׁמָר</p>

<p>לְפָנֶיךָ מֵאֶמֶשׁ שׁוֹפֶכֶת שִׂיחָהּ / לִבָּהּ וּבְשָׂרָהּ מִפַּחְדְּךָ סָמָר</p>

<p>מְחוּצָה לְחוּצָה בְּשַׁחַת וְשׁוּחָה / מִבֹּץ מְצַעֶקֶת וּמִבּוֹר הַחֵמָר</p>

<p>הָלְכוּ שְׁנוֹתֶיהָ בְּיָגוֹן וַאֲנָחָה / הוֹגָה בְמַר נֶפֶשׁ הִנֵּה מַר לִי מָר</p>

<p>הֲלָעַד אֶהְיֶה בְגָלוּת מְשֻׁלָּחָה / הֲשָׁכַח חַנּוֹת אֵל וְאִם אֹמֶר גָּמָר</p>

<p>קַבֵּץ נִדְּחֵי הַשֶּׂה הַנִּדָּחָה / קֶרֶן בֶּן שֶׁמֶן תִּרְעֶה וְתִתְיַמָּר</p>

<p>טָהוֹר הַבֵּט כִּי כִפְלַיִם לָקָחָה / טָעֲמָה קֻבַּעַת וְתַרְעֵלָה חָמָר</p>

<p>נְטַע כִּימֵי קֶדֶם גֶּפֶן כְּסוּחָה / נִצָּנֶיהָ יַעֲלוּ וְתִפְרַח כַּתָּמָר</p>

<p>חֻקַּת אֶזְרָח תְּהִי לָהּ מְפֻעְנָחָה / חֲקַרְתּוֹ בְעֶשֶׂר וְרֵיחוֹ לֹא נָמָר</p>

<p>זַךְ תִּכּוֹן כִּקְטֹרֶת רְקוּחָה / זַעֲקַת מְצַפְצֶפֶת כְּצִפּוֹר מִמִּכְמָר</p>

<p>קוֹל קְרִיאַת קוֹדֶרֶת וְשַׁחָה / קַבֵּל כְּתִשְׁבִּי חֹק בַּל יוּמָר</p>

<p>הָעֵת וַיְהִי בַּעֲלוֹת הַמִּנְחָה / וַיִּגַּשׁ אֵלִיָּהוּ הַנָּבִיא וַיֹּאמַר:</p>

<br />
</blockquote>

<blockquote>
<p>שַׁחוֹתִי לְפָנֶיךָ מוּל הֵיכָלָךְ</p>

<p>בְּתוֹךְ רַבִּים יִסַּדְתִּי הִלּוּלָךְ</p>

<p>וַאֲקַוֶּה דְבַר הַבְטָחַת אֲצִילָךְ</p>

<p>אַל תִּירָא אַבְרָם אָנֹכִי מָגֵן לָךְ.</p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/24545">https://benyehuda.org/read/24545</a></div></body></html>