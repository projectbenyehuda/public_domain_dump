<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>התירא הנחשים השרפים (להחזן משה בן הראש)</title>
	<meta name="author" content="יהודה הלוי"/>
</head>
<body>

<br>

<p>להחזן משה בן הראש</p>

<br>

<blockquote>
<p>הֲתִירָא הַנְּחָשִׁים הַשְּׂרָפִים</p>

<p>וּמִמַּעַל לְךָ עוֹמְדִים שְׂרָפִים</p>

<p>הֲלָכֹף רֹאשׁ גְּאוֹנְךָ מִפְּנֵי אִישׁ</p>

<p>וְהִנֵּה עִמְּךָ זֹקֵף כְּפוּפִים</p>

<p>חֲזַק וֶאֱמַץ לְבַל תִּשְׁתַּע לְבָבִי</p>

<p>הֲלֹא הִנֵּה שְׁעָרֶיךָ זְקוּפִים</p>

<p>וְעָלֶיךָ מְעִילֵי תֹם סְרוּחִים</p>

<p>וְעַל רֹאשְׁךָ צְנִיפֵי הוֹד עֲדוּפִים</p>

<p>הֲתִצְעַק יוֹם אֲשֶׁר עִנָּךְ אֲדֹנָי</p>

<p>וְעִתֵּי מַחֲלָתְךָ נֶחֱלָפִים</p>

<p>מְעַט מִזְעַר וְשׂוֹנְאֶיךָ שְׂנוּאִים</p>

<p>וְצָרֶיךָ לְפָנֶיךָ נְגוּפִים</p>

<p>לְמִי זֶה רָחֲבוּ בָּתֵּי כְלָאִים</p>

<p>וְאַתָּה תַחֲמֹד חוֹרִים וְכֵפִים</p>

<p>הֱקִלּוּךָ נְקַלִּים לֹא יְבִינוּן</p>

<p>וְעַתּוּדִים וְצֹנֶה וַאֲלָפִים</p>

<p>וְאֵין מֵשִׂים וְאֵין מֵשִׁיב לְבָבוֹ</p>

<p>וְכָל אַנְשֵׁי צְדָקָה נֶאֱסָפִים</p>

<p>וְגָדְלָה צַעֲקַת יֹדְעֵי תְבוּנָה</p>

<p>כְּאִלוּ הֵם בְּפִי שַׁחַל טְרוּפִים</p>

<p>חֲמָסִי עַל זְמָן חִצָּיו בְּלִבִּי</p>

<p>וְעַל יָמִים כְּלֵי זַיִן מְנִיפִים</p>

<p>וְהִפִּילוּ מְאוֹר פָּנַי וְעֵינַי</p>

<p>וְדַם לִבִּי עֲלֵי לֶחְיִי מְצִיפִים</p>

<p>וְעַפְעַפַּי בְּמֵי דִמְעָה שְׁטוּפִים</p>

<p>וּמוֹרָשַׁי בְּחֹם לִבִּי שְׂרוּפִים</p>

<p>יְגוֹנַי פָּרְצוּ שַׁעֲרֵי דְמָעַי</p>

<p>אֲבָל דַּלְתֵי שְׂשׂוֹנַי הֵם מְגִיפִים</p>

<p>וְאֶשְׁתַּעֲשַׁע בְּלִי עָמִית בְּלִי אָח</p>

<p>כְּשֶׁנְהַבִּים כְּתֻכִּיִּים וְקֹפִים</p>

<p>וְיָמַי הוֹלְכִים כָּל יוֹם וְדַלִּים</p>

<p>בְּאֵין תִּקְוָה וְהֵם כָּלִים וְסָפִים</p>

<p>הֲלִרְדֹּף רוֹדְפַי צֹרֶךְ יְבקְּשׁוּן</p>

<p>מְעַט מִזְעָר וְהָרֹדְפִים רְדוּפִים</p>

<p>אֲנִי הָאִישׁ אֲשֶׁר יִשָּׂא פְּנֵי כֹל</p>

<p>וְלֹא יִשָּׂא פְּנֵי שָׂרִים חֲנֵפִים</p>

<p>שְׂבַע רָצוֹן וּמָלֵא בִּין חֲכָמִים</p>

<p>בְּלִי יַחְמֹד זְהָבִים אוֹ כְסָפִים</p>

<p>וְהַגֶּבֶר אֲשֶׁר הִגְבִּיר חֲסָדָיו</p>

<p>אֲשֶׁר הֵמָּה לְעֵין כָּל אִישׁ חֲשׂוּפִים</p>

<p>בְּשָׁלְחוֹ יָד לְיָד מָלֵא וְלֹא דַי</p>

<p>וְדַיּוֹ לִהְיוֹת דַּיַּי אֲסֻפִים</p>

<p>וְהוּא יַעֲקֹב אֲשֶׁר לוֹ הַקְּשֻׁרִים</p>

<p>וְהוּא לָבָן אֲשֶׁר לוֹ הָעֲטֻפִים</p>

<p>וְהוּא מֶלֶךְ וְכָמֹהוּ כְּפַרְעֹה</p>

<p>וְבַל אֶהְיֶה כְּשַׂר מַשְׁקִים וְאֹפִים</p>

<p>וְלֹא יִשְׂתָּרֲרוּ שָׂרֵי עֲשָׂרוֹת</p>

<p>בְּעֵת יִשְׁתַּחֲווּ שָׂרֵי אֲלָפִים</p>

<p>וְאֵיךְ רַגְלִי יְתַחֲרֶה אֶת בְּרָקִי</p>

<p>וְרִגְבֵי הַבְּרָקִים כָּעֲיֵפִים</p>

<p>וְלִי לָשׁוֹן לְלַמֵּד הַפְּתָאִים</p>

<p>וְלָעוּת מִדְּבָרַי אֶת יְעֵפִים</p>

<p>וְאָמְנָם כִּי לְשׁוֹנִי קִלְּשׁוֹנִי</p>

<p>וְזֵדִים מִשְּׁאוֹן אַפִּי גְּרוּפִים</p>

<p>וְעֵינֵי הַזְּמָן כָּהוּ וְעֵינַי</p>

<p>לְמֵרָחוֹק מְאֹד חוֹזִים וְצוֹפִים</p>

<p>טְעַם הַשִּׁיר אֲשֶׁר טָעֲמוּ בְטַעֲמוֹ</p>

<p>וּמָתוֹק מִדְּבַשׁ נִמְצָא וְצוּפִים</p>

<p>וְשׁוּר מִכְתָּב רְקָמוּהוּ בְחָכְמָה</p>

<p>יְדֵי אָמָּן וּמִדְבָּרָיו צְרוּפִים</p>

<p>אֲשֶׁר הִתְעָרְבוֹ בוֹ מֹר וְכֹפֶר</p>

<p>כְּהִתְעָרֵב שְׁחָרִים עִם נְשָׁפִים</p>

<p>וְיָנְקוּ יוֹנְקוֹתָיו מֵי תְבוּנָה</p>

<p>וְעַל כֵּן כָּל עֲצֵי עֶדְנָן עֲנֵפִים</p>

<p>אֲשֶׁר פִּרְיָם בְּמַחְשָבַי אֲרוּיִם</p>

<p>וְעָלֵיהֶם בְּפִי הִנָּם טְרוּפִים</p>

<p>בְּשִׁיר בָּתָּיו מְלֵאִים טוּב וְחָכְמָה</p>

<p>וְאוּלָם דָּבְקוּ בָהֶם רְשָׁפִים</p>

<p>אֲשֶׁר יִתְנוֹצְצוּ עַל יַד מְאַחֵז</p>

<p>כְּאִלּוּ הֵם בְּיַד שָׂרָף רְצָפִים</p>

<p>פְּנֵיהֶם בֶּאֱמֶת כִּפְנֵי לְהָבִים</p>

<p>וְעַל בָּתֵּי לְבָבִי הֵם חֲטוּפִים</p>

<p>וְהוּא הַשִּׁיר אֲשֶׁר סַהַר לְנֶגְדּוֹ</p>

<p>מְאֹד נִכְלָם בְּעֵת גִּלָּה צְעִיפִים</p>

<p>וְקָרַן אוֹר פְּנֵי שִׁמְשׁוֹ וְצָנְפוּ</p>

<p>מְאוֹרִים מִמְּאוֹר פָּנָיו צְנִיפִים</p>

<p>כְּתָבָהוּ בְחִפָּזוֹן וְעַל כֵּן</p>

<p>לְךָ יָצְאוּ בְּנֵי דֵעוֹ דְּחוּפִים</p>

<p>אֲשֶׁר צָבְאוּ וְיוֹרוּ חֵץ מְרִיבָה</p>

<p>לְפִי תֻמָּם וְהֵם זַכִּים וְחָפִים</p>

<p>וְאִם לִקְרָאתְךָ יָצְאוּ עֲרוּמִים</p>

<p>דְּעֶה כִּי לֹא עֲרֻמִּים אוֹ יְחֵפִים</p>

<p>כְּתֻבִים הֵם בְּאֶצְבַּע הַיְדִידוּת</p>

<p>וְהֵם מֵאַהֲבַת מֹשֶׁה רְצוּפִים</p>

<p>אֲשֶׁר בָּנָה לְאַהֲבָתְךָ בְּלִבּוֹ</p>

<p>מְעוֹן בַּיִת וְחַלּוֹנִים שְׁקֻפִים</p>

<p>וְדַע כִּי לֹא אֱוִילִים שָׁכְנוּ בוֹ</p>

<p>וּמִפָּנָיו בְּנֵי נֵכָר הֲדוּפִים</p>

<p>וְהֵן בַּכֹּל מְגַמָּתוֹ בְּיַעַן</p>

<p>מְתֵי סוֹדִי בְּרֹאשׁ חוּצוֹת עֲטֻפִים</p>

<p>וְיִטּשׁ מִשְׁכְּנֵי צֹעַן וְיִצְעַן</p>

<p>לְעֹז מִשְׁכָּן וּמִגְדַּל עֹז לְצֹפִים</p>

<p>אֱמוֹר לָאִישׁ אֲשֶׁר עֵינָיו עֲצוּמִים</p>

<p>וְאִם פָּנָיו בְּאוֹר שֶׁמֶש שְׁזוּפִים</p>

<p>הֲיִצְלַח עוֹד אֲשֶׁר עִמּוֹ אֱלֹהָיו</p>

<p>וְיִדְרשׁ בַּעֲדוֹ הַבְלֵי כְשָׁפִים</p>

<p>כְּמוֹ לָבָן מְמַשֵּׁשׁ הָאֳהָלִים</p>

<p>וְרָחֵל לָקְחָה אֶת הַתְּרָפִים.
<br></p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/2668">https://benyehuda.org/read/2668</a></div></body></html>