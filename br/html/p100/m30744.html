<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>בי&quot;הכנ של ר' יהודא חסיד (המגיד)</title>
	<meta name="author" content="יוסף יושעה ריבלין"/>
</head>
<body>

<p>הבית הכנסת הגדולה והמעטירה בחצר רבנו יהודא החסיד ז&#8220;ל הן
זה שמונה שנים וחצי מאז הונח היסוד בה. מיום הראשון ההוא עד היום האחרון לא
האמינו העם כי היא בימינו בית תפלה תקרא מרוב המלאכה האדירה אשר העריך
האדריכל הגדול אשר לממשלת תוגרמה יר&#8221;ה אשר היה אז פה עה&#8220;ק ומעוני העם הדל
יושב ציון. גם ביום האחרון בשבוע אשר לפני ראש השנה העבר עוד היו עשתנות
הרבנים גבאי הביהכ&#8221;נ נבוכים אם לחנכה ולפתוח שעריה ליום הזכרון הזה מחסרון
אגורת כסף לא גדולה להשלים עבודותיה ההכרחיות. וביום האחרון הביאה הפאסט
הצרפתית מהרבנים הצדיקים פקוא&#8220;מ אה&#8221;ק ת&#8220;ו באמשטרדם יע&#8221;א נדבת נדיב א' במדי'
פרייסען סך אלף ושני מאות פראנקס. אז מהרו הגבאים ויאיצו בבונים וחרשי העץ
ועושים בכל מלאכה להתחזק בעבודה והיה להם גם הלילה למלאכה. ובקום כל עם
באשמורת יום ה' כ&#8220;ח אלול תרכ&#8221;ד איש לפתח הביהמ&#8220;ד אשר הוא מתפלל בה והנה על
פתח הביהמ&#8221;ד מכתב גלוי כתוב לאמר: &#8220;זה היום עשה ד'! כי ביום הזה בחצות
יהיה חנוכת הבית הכנסת הגדולה בחצר רבינו יהודא החסיד ז&#8221;ל בהודות והלל לד'
אף גילת ורנן ומטעם הרבנים הג' גבאי הביהכ&#8220;נ לבא אל כל העם אל יום שמחת לבב
כל בני עמנו ונגילה ונשמחה יחד&#8221;. והחותם תכנית ותבנית הבית הכנסת מתחת
למכתב הנז&#8216;. מה שגבה החדוה השמחה והגיל בלבב כל בני עמנו. ולא הגיע חצות
היום ונתמלא הבית כלו פה לפה. כל קהלות הקדש מתפללי נוסח אשכנז ונזר הקדש
בראשם הגאון הגדול דקוטנא ש&#8220;י והגאון הגדול דקאליש ש&#8221;י וכל גאוני וגדולי
עדתנו ש&#8220;י ובפרט הרבנים הגבאים דהבית הכנסת ובראשם הרב הגאון הצדיר זקן
שק&#8221;ח מו&quot;ה יוסף זונדל מסלנט ני&#8217; אשר עמו הרבו לשמוח ביום ההוא יום מלאת לו
שמונים שנה ד' יאריך ימיו. גם מקהלות אחינו הספרדים היו רבים מגדוליהם
וחכמיהם גם הרב הגאון מו&#8220;ה חיים דוד חזן הי&#8221;ו ראשון לציון והספרדים הי&#8220;ו
אותה נפשו לבא. אכן לא היה באיתן בריאותו ביום ההוא ונצטער על שלא היה יכול
לבא, מגם מכל קהלות אחינו החסידים באו כאיש אחד כי לבב כולם שמח על הישועה
הגדולה הזאת אשר חלק אותה ד' לעמו בארצו בימים האלה אשר לא דבר ריק הוא.
ויהי בהתאסף כל העם יחד פצחו וירננו יחדיו בקול חוצב להבות אש מזמורי תהלות
מלך ישראל ואמרו: מה טובו אהליך מה ידידות משכנותיך. אחר, התפללו כל העם
והקהל יחד תפלת מנחה הראשונה. אחר נסעו העם להביא ספרי תורות בקול ששון
וקול שמחה וכלי שיר לפניהם תוף וכנור מינים ועוגב על פני הרחוב וזקנים
אדירי תורה לא נמנעו מלפזז ולכרכר עם הס&#8221;ת עד בואם אל היכל ד' מקדש מעט ד'
כוננו ידיך והנרות ממעל דולקות לכבוד היום הרבה מאד והבית מלאה אורה ושמחה
וששון ויקר. אחרי שקטו כל העם והש&#8220;ץ עלה עם משורריו על הבימה המפוארה ויברך
ברכת הנותן תשועה. ראשונה את כבוד הסולטאן האדיר מלך הארץ תוגרמה יר&#8221;ה וענו
כל העם אמן. ואחריו הוד כבוד הקסריים והמלכים מלכי אייראפא האדירים: קיסר
עסטרייך יר&#8220;ה ואשתו ומשפחתו, קיסר צרפת יר&#8221;ה ואשתו ומשפחתו, קיסר רוסלאנד
יר&#8220;ה ואשתו ומשפחתו, מלך פרייסען יר&#8221;ה ואשתו ומשפחתו, מלכת בריטאניא ובניה
יר&quot;ה. לכולם בשם קרא איש איש בכבודו והוד יקר תפארת גדולתו וענו כל העם
ואמרו אמן. גם ברך את גדולי המתנדבים אשר שם כולם זכור לטוב בהמגיד. וילכו
העם שמחים וטובי לב. ראה ראינו כי ביום השמחה ההוא שכחו כרגע איש איש
מחסורו ועניו ומרודו וחדות ד' מעוזנו סלה.</p>

<p><strong>יוסף ריבלין</strong></p>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/30744">https://benyehuda.org/read/30744</a></div></body></html>