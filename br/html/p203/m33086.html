<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>רהיט [מָה אֱמוּנָה נָאֶה]</title>
	<meta name="author" content="יצחק אבן גיאת"/>
</head>
<body>

<p><strong>סימן: אלף־בית</strong></p>

<p><strong>יג</strong></p>

<blockquote>
<p>         מָה אֱמוּנָה נָאֶה לִדְרשׁ בְּאֵין הֶפְרֵשׁ / מָה יְיָ דּוֹרֵשׁ</p>

<p>         מַה בֶּצַע בְּחֵילוֹ וּבַצַּר לוֹ יוֹעִילוּ / מַה בַּבַּיִת וְכָל אֲשֶׁר יֵשׁ לוֹ</p>

<p>         מַה גָּבְהוּ דַּרְכֵי מִדּוֹתֶיךָ מִמִּדּוֹת גְּאוֹנַי / מַה גָּדְלוּ מַעֲשֶׂיךָ יְיָ</p>

<p>         מַה דָּבֵק לַלֵּב וְיָפֶה לַיָּד לַעֲשׂוֹת כְּפִי אוֹנַי / מַה דִבֶּר יְיָ</p>

<p>5          מַה הוֹד כָּלֶה וְלֹא יָקוּם חֵילוֹ / מַה הֹוֶה לְאָדָם בְּכָל עֲמָלוֹ</p>

<p>         מַה וַּעַד חֲכָמִים בְּעַד יוֹצְרָם מֶחְקְרֵיהֶם / וְחָכְמַת מַה לָּהֶם</p>

<p>         מַה זְּעֵיר יְרוֹצֵץ לָתוּר יָמָיו וּרְאוֹת בְּמַחֲזֶה / מַה זֶּה וְעַל מַה זֶּה</p>

<br />
</blockquote>

<blockquote>
<p>         מַה חֵלֶף פֶּתַע וְלֹא יָבִין בִּמְגוּרָיו / מַה חֶפְצוֹ בְּבֵיתוֹ אַחֲרָיו</p>

<p>         מַה טּוֹב לַחֲסוֹת בְּסִתְרֶךָ / וְהִסְתּוֹפֵף בִּצְלָלֶיךָ / מַה טּוֹבוּ אֹהָלֶיךָ</p>
</blockquote>

<blockquote>
<p>10     מַה יָּפוּ קְרוּאֶיךָ / וְנֶחְמָדוּ יְדוּעֶיךָ / מַה יָּקְרוּ רֵעֶיךָ</p>
</blockquote>

<blockquote>
<p>         מַה כָּבוֹד טוֹבַת עָמָל יָמָיו וְשָׁנָיו / מַה כִּשְׁרוֹן לִבְעָלָיו כִּי אִם רְאוֹת עֵינָיו</p>

<p>         מָה לְּפוֹעֵל רְצוֹן קוֹנוֹ בְּיוֹמוֹ תִּתֵּן שְׂכָרוֹ / מַה לַּעֲשׂוֹת בָּאִישׁ אֲשֶׁר הַמֶּלֶךְ חָפֵץ בִּיקָרוֹ</p>

<p>         מַה מֶּתֶק מַשְׂכִּיל בַּהֲדַר יוֹצְרוֹ מְלֻבָּשׁ / מַה מָּתוֹק מִדְּבַשׁ</p>

<p>         מַה נָּעֲמוּ אוֹרְחוֹתֶיךָ וְעָרְבוּ מַלְאֲכוֹתֶיךָ / מַה נִּמְלְצוּ לְחִכִּי אִמְרָתֶךָ</p>

<p>15       מַה סִּבְרֵי בִּמְשֹׁל בְּשִׂכְלִי תַאֲוָתִי / מַה יִּסְכֹּן לָך מָה אוֹעִיל מֵחַטָּאתִי</p>

<p>         מֶה עָמְקוּ מַחְשְׁבוֹתֶיךָ וּמִי יַשִּׂיג צְפוּנֵיהֶם / מֶה עָצְמוּ רָאשֵׁיהֶם</p>

<p>         מַה פְּאֵר נָבוֹן כִּי אִם לְהִתְבּוֹנֵן בַּיָּמִים הָאֵל / מַה פָּעַל אֵל</p>

<p>         מַה צֶּדֶק בֶּן חֲלוֹף אֵין לוֹ בְּבוֹא חֲלִיפָתוֹ גוֹאֵל / מַה יִּצְדַּק אֱנוֹשׁ עִם אֵל</p>

<p>         מַה קָּצְרָה רוּחַ אֲסִיר תִּקְוָה מָתַי אֵצֵא לַחָפְשִׁי / מַה קִּצִּי כִּי אַאֲרִיךְ נַפְשִׁי</p>

<p>20       מָה רוֹצִים בָּנֶיךָ תִּתֵּן וְיַבִּיעוּ בְפִיהֶם / מָה רָאוּ עַל כָּכָה וּמַה הִגִּיעַ אֲלֵיהֶם</p>

<p>         מַה שֶּׁנֶּאֱמַר מֵאָז תְּגַלֶּה וְיָרוּם כְּבַתְּחִלָּה וְיִנָּשֵׂא / מַה שֶּׁנָּעֲשָׂה הוּא שֶׁיֵּעָשֶׂה</p>

<p>         מַה תַּחְפֹּץ אֲמַלֵּא תִּקְרָא וְאָפִיק מִשְׂאָלָךְ / מַה תֹּאמַר נַפְשֶׁךָ וְאֶעֱשֶׂה לָךְ</p>
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/33086">https://benyehuda.org/read/33086</a></div></body></html>