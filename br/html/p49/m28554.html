<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[בטבת לחרישה]</title>
	<meta name="author" content="שמואל הנגיד"/>
</head>
<body>

<blockquote>
<p>בְּטֵבֵת לַחֲרִישָׁה רַגְלְךָ מִן</p>

<p>מְאוֹר בֹּקֶר אֱלֵי עֶרֶב מְהִירָה</p>

<p>וּבִשְׁבָט כַּרְמְךָ תִּזְמֹר וְתִכְרֹת</p>

<p>בְּמַזְמֵרת אֵת נְטִישׁוׁת הַזְּמוֹרָה</p>

<p>וְגַנָּךְ בַּאֲדָר תַּעַשׂ עֲרוּגוֹת</p>

<p>וְזַלְזַלִּים תְּכַלֶּה מִתְּמָרָה</p>

<p>וְנִיסָן זַרְעֲךָ תַּשְׁקֶה לְהַרְבּוֹת</p>

<p>פְּרִי חִטָּה לְךָ וּפְרִי שְׂעוֹרָה</p>

<p>וְאּיָּיר נֶטְעֲךָ תִטַּע וְתֵיטִיב</p>

<p>פְּרִי אַרְצָךְ בְּעִדּוּר וַחֲפִירָה</p>

<p>וְסִיוָן תַּעֲשֶׂה בַיָם סְחוֹרָה</p>

<p>וַתֵצֵא אֶל-קְרָב חָגוּר חֲגוֹרָה</p>

<p>וְתַמּוּז רֹאשְׁךָ יִרְתַּח בְּחֹם צַח</p>

<p>וּבַשָּׁרָב וְתִיגַע בַּקְּצִירָה</p>

<p>וְאָב צֹנַאֲךָ תָגֹז וּבוֹ דִי-</p>

<p>שְךָ זָרוּי וּפִשְׁתָּתָךְ נְעוּרָה</p>

<p>וֶאֶלּוּל תַּחֲזִיק בֶּדֶק בְּבֵיתָךְ</p>

<p>וְלִבְהֶמְתָּךְ תְּחַדֵּשׁ הַגְדֵרָה</p>

<p>וְתִשְׁרִי תֶאֱסֹף קֵיצָךְ לְאוֹצָר</p>

<p>בְּבֵיתָךְ אַחֲרֵי הוּדָשׁ וְזֹרָה</p>

<p>וּמַרְחֶשְׁוָן זְמַן בָּצִיר לְאֹסֶף</p>

<p>עֲנָבִים וַעֲשׂוֹת תִּירוֹשׁ בְּפוּרָה</p>

<p>וְכִסְלֵו זֵיתְךָ תַחְבֹּט וְתִכְתֹּשׁ</p>

<p>וּמִיִּצְהָר תְּמַלֵּא מַמְּגוּרָה</p>

<p>וְכָכָה תַּעֲשֶׂה שָׁנָה בְּשָׁנָה</p>

<p>וְכֹה עָשׂוּ לְפָנִים כֹּל יְצִירָה</p>

<p>וְעֻנּוּ בָּעֲבוֹדָה הָאֲרוּרָה</p>

<p>בְּנֵי אָדָם וְחַיָּתָם קְצָרָה</p>

<p>הֲבָלִים הֵם וְלָמָּה זֶּה תְּנַבֵּל</p>

<p>בְּזֹאת גוּפָךְ וְנַפְשָׁךְ הַיְקָרָה</p>

<p>אֱמֶת כִּי אֹרְחוֹת עוֹלָם בְּכָזֹאת</p>

<p>וְטוֹב מִזֹּאת מְלֶאכֶת אִישׁ בְּתוֹרָה</p>

<p>וְזָרִים יַעֲשׂוּ כָל זֹאת וְיָנַח</p>

<p>אֲשֶׁר יֹאחֵז נְתִיב אֵל הַיְשָׁרָה</p>

<p>וּמָוֶת יַאֲבִיד חָרוּץ וְעָצֵל</p>

<p>וְיַאַסְפֵם שְׁנֵיהֶם בַּקְּבוּרָה</p>

<p>וְתִשָּׁאֵר פְּעֻלַּת אִישׁ לְפָנָיו</p>

<p>וְלִפְנֵי אֵל לְיוֹם מִשְׁפָּט שְׁמוּרָה</p>

<p>וְעַל כָּל נֶעְלָם יַעַל אֲנָשִׁים</p>

<p>בְּמֹאזְנֵי דִין אֲשֶׁר לוֹ הַגְּבוּרָה.</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/28554">https://benyehuda.org/read/28554</a></div></body></html>