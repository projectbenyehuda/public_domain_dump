<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[צְבִיָּה מִבְּנוֹת דּוֹרִי אֲנוּסָה]</title>
	<meta name="author" content="יוסף צרפתי"/>
</head>
<body>

<blockquote>
<p>ں – – – ں – – ­­– ں – –</p>
</blockquote>

<blockquote>
<p>צְבִיָּה מִבְּנוֹת דּוֹרִי אֲנוּסָה / אֲשֶׁר שַׂמְתְּ כָּל־יְפַת־תֹּאַר מְכֻסָּה</p>

<p>וְצָחַקְתְּ אֶל־צְבָא מָרוֹם בְּיָפְיֵךְ / וְהַשֶּׁמֶשׁ בְּכַף רַגְלֵךְ דְּרוּסָה</p>

<p>תְּמוֹל לָכְדָה מְצוּדָתֵךְ זְמָמַי / וְרִשְׁתֵּךְ עַל מְזִמּוֹתַי פְּרוּסָה</p>

<p>וְנַפְשִׁי גָרְסָה אֶל־תַּאֲוָתֵךְ / בְּמַשָּׂא מַחְשְׁבוֹת חִשְׁקֵךְ עֲמוּסָה</p>

<p>פְּנֵי חַסְדֵּךְ מְשׂוֹשׂ לִבִּי אֲפַלֵּל / וְאֹמְרָה נָא חֲמֹל עָלַי וְחוּסָה</p>

<p>וְהַטֵּה לֵב גְּבִרְתֵּךְ אֶל־צְלוֹתִי / לְחֹן נֶפֶשׁ בְּטִיט נַעְלָהּ רְמוּסָה</p>

<p>יְדִידָה אִם שְׁלוֹמֵךְ לִי, אֲבַזֶה / חֲמַת שַׁחַק וְגַם אֶרֶץ כְּעוּסָה</p>

<p>וְלֹא אָחוּשׁ בְּבָחְרֵךְ בִּי הֲתִהְיֶה / גְּוִיָּתִי לְכָל־יוֹדְעַי מְאוּסָה</p>

<p>לְהֶבֶל כָּל־רְכוּשׁ תֵּבֵל אֲדַמֶּה / לְבַד תִּהְיִי בְאוֹצְרוֹתַי כְּמוּסָה</p>

<p>וְלֹא אִירָא לְנַפְשִׁי תּוֹךְ לְבָאִים / בְּמָצְאִי בֵין זְרֹעַיִךְ מְנוּסָה</p>

<p>בְּיָפְיֵךְ אַחֲלִיף תָּמָר וְאָמִיר / בְּחִין עֶרְכֵּךְ פְּאֵר כַּנֵּי הֲדַסָּה</p>

<p>הֲדַר בִּלְתֵּךְ לְעֻמָּתֵךְ נְמִבְזֶה / וְכָל־חֶמְדָּה לְפָנַיִךְ נְתוּסָה</p>

<p>וּמִי יִתֵּן וְאֶגְוַע מָחֳרַת יוֹם / וְלֹא אֶטְעַם בְּתֵבֵל עוֹד פְּרוּסָה</p>

<p>וְתֶהִי יַעֲלַת־חֵן לִי כְּהַיּוֹם / מְפֻתָּה אוֹ כְנוּסָה אוֹ אֲנוּסָה.</p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/41891">https://benyehuda.org/read/41891</a></div></body></html>