<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>סוֹנֶטּוֹת</title>
	<meta name="author" content="חיים לֶנסקי"/>
</head>
<body>

<blockquote>
<br />
</blockquote>

<h2 id="1">1</h2>

<blockquote>
<p>מַה זּוֹעֲמִים פָּנַי – כְּמֵי נֵיבָה הַיְאוֹר,</p>
</blockquote>

<blockquote>
<p>וּמֵי נֵיבָה – כְּמֵצַח מִיכָאֵל בַּקּוּנִין.</p>
</blockquote>

<blockquote>
<p>לֹא בֵּן אֲנִי לְפִּיטֶר וְלֹא לְעִיר בַּקּוּ נִין –</p>
</blockquote>

<blockquote>
<p>שַׁלְשֶׁלֶת יִחוּסִי הַיּוֹם זָכֹר אֶזְכּוֹר.</p>

<br />
</blockquote>

<blockquote>
<p>לְיַעַר לִיטָא בֵּן, וְאָח צָעִיר לַתּוֹר</p>
</blockquote>

<blockquote>
<p>מִבֵּילוֹבֶז'. עוֹדֶנִּי יֶלֶד, הֵינִיקוּנִי</p>
</blockquote>

<blockquote>
<p>לִבְנִים בִּשְׂרָף נוֹטֵף, זִקְנֵי אוֹגִים חִנְּכוּנִי.</p>
</blockquote>

<blockquote>
<p>וּמַה לִּי כָּאן עַל גְּדוֹת נֵיבָה הַיְאוֹר?</p>

<br />

<p>וְכָךְ אֲנִי עוֹמֵד – וּכְמוֹ שׁוֹאֵל לַפֵּשֶׁר,</p>
</blockquote>

<blockquote>
<p>אֶל מוּל הַנֶּכֶר מִתְקַמְּרוֹת בִּמְרִי כַּבִּיר</p>
</blockquote>

<blockquote>
<p>גַּבּוֹת עֵינַי כִּשְׁתֵּי קַשְׁתוֹת הַגֶּשֶׁר:</p>

<br />

<p>מַה לִּי עַל שְׂפַת נֵיבָה בְּלֶנִינְגְרַד הָעִיר?</p>
</blockquote>

<blockquote>
<p>אִם לַחֲמָם – רַק נֹכַח מְדוּרַת הַקֶּשֶׁר,</p>
</blockquote>

<blockquote>
<p>וְאִם לִקְפּוֹא – רַק בֵּין שַׁלְגֵי סִבִּיר־־ ־־</p>
</blockquote>

<p>תרפ&quot;ח</p>

<h2 id="2">2</h2>

<blockquote>
<p>לֹא יַד מַלְאָךְ שְׁלוּחָה לַיָּם בַּאֲלַכְסוֹן</p>
</blockquote>

<blockquote>
<p>קָנֶה בּוֹ נָעֲצָה לְרוּס לִקְרוֹעַ צֹהַר –</p>
</blockquote>

<blockquote>
<p>שַׁרְבִיט שַׁלִּיט הֶעֱלָה מִתְּהוֹם יָם פִין שִׂרְטוֹן.</p>
</blockquote>

<blockquote>
<p>מַסַּד לִכְרַךְ – אֶשְׁנָב ­­­­­­סְרִיגִי לְבֵית־הַסֹּהַר.</p>

<br />

<p>עַל שַׁחַם חוּם הַמִּשְׁתַּקֵּף בְּמֵי צָפוֹן</p>
</blockquote>

<blockquote>
<p>עָמַד אִיש קְצַר־הַמְּעִיל וַאֲרֹךְ־הָרֶגֶל– פֶּטֶר</p>
</blockquote>

<blockquote>
<p>וְעַל הַחוֹף זָחַל קְהַל עֲמֵלִים גָּחוֹן</p>
</blockquote>

<blockquote>
<p>וְרָצוֹץ הַבֹּץ טוּרִים טוּרִים כְּסֵדֶר.</p>

<br />

<p>הַזְּמַן – עוֹף בָּר, עַל פְּנֵי דּוֹרוֹת יִפְרֹשׂ כָּנָף.</p>
</blockquote>

<blockquote>
<p>טִיסָה&#8230; וְעַל שִׁלְדֵי בוֹנִים גַּלְעֵד – עִיר־פֶּטֶר.</p>
</blockquote>

<blockquote>
<p>טִיסָה&#8230; הַיְאוֹר עָזַב גְּדוֹתָיו – וַהֲצָפָה.</p>

<br />

<p>שָׁכְכָה סַעֲרַת אוֹקְטוֹבֶּר, שֵׁם הַכְּרַךְ מוּסָב</p>
</blockquote>

<blockquote>
<p>וְעוֹלָם כְּמִנְהָגוֹ – כּוֹלְאִים לְפוֹרְצֵי גֶדֶר.</p>
</blockquote>

<blockquote>
<p>חֲזַק, לִבִּי! עוֹד יַעֲלוּ מִֵי הַנֵּיבָה!</p>
</blockquote>

<p>תר&quot;ץ</p>

<h2 id="3">3</h2>

<blockquote>
<br />
</blockquote>

<blockquote>
<p>שָׁלוֹם לָךְ, בְּהֵמָה רוּסִית! שְׁלוֹם יַעַר</p>
</blockquote>

<blockquote>
<p>מֵאֵת אַחֲרוֹן שׁוֹרֵי־הַבָּר מִבֵּילוֹבֶז',</p>
</blockquote>

<blockquote>
<p>חָפְשִׁי מֵעֹל כָּל עוֹד כְּטֶלֶף־אֵשׁ</p>
</blockquote>

<blockquote>
<p>יִדְהַר עַל כַּר שְׁמֵי תְכוֹל מוֹלַד הַסַּהַר.</p>

<br />

<p>וְאַתְּ, אַתְּ רוּס, לְמוּדַת סַעַר,</p>
</blockquote>

<blockquote>
<p>שֶׁהַטַּיְגָה זְנָבֵךְ הַמִּתְגָּעֵשׁ,</p>
</blockquote>

<blockquote>
<p>בְּעֹל אֻכָּף מוֹסְקְוָה גַבֵּךְ אֵיךְ הִתְדַּבֵּשׁ?</p>
</blockquote>

<blockquote>
<p>פֶּטְרוֹפּוֹלִיס בְּלָמֵךְ בְּמֶתֶג צַר.</p>

<br />

<p>בַּשּׁוֹט דָּשׁ אֶת בְּשָׂרֵךְ נוֹשֵׂא הַנֵּזֶר,</p>
</blockquote>

<blockquote>
<p>דָּמֵךְ מָצוּ שְׁנֵי מַקּוֹרֵי הַנֶּשֶׁר.</p>
</blockquote>

<blockquote>
<p>טִיסָה&#8230; רוֹכְבֵךְ נָפַל, דְּהָרָה – לָחַךְ עָפָר.</p>

<br />

<p>כֵּן תִּבְעֲטִי בָּרֶגֶל הַדּוֹקֶרֶת</p>
</blockquote>

<blockquote>
<p>כַּיּוֹם עוֹרֵךְ בְּדָרְבָן מְחֻמַּשׁ הַקֶּרֶן –</p>
</blockquote>

<blockquote>
<p>וּדְרוֹר גַּם לָךְ, גַּם לִי, כִּלְשׁוֹר־הַבָּר.</p>
</blockquote>

<h2 id="4">4</h2>

<blockquote>
<br />

<p>חַרְטוּם שֶׁל נֵץ הָאַף, מַבַּט עֵין־נֶשֶׁר&#8230;</p>
</blockquote>

<blockquote>
<p>כֵּן, הִכַּרְתִּיךָ! בְּרַם, אוֹתְךָ כְּלוּם אַחַז,</p>
</blockquote>

<blockquote>
<p>אֳמַן צִחְצוּחַ נְעָלִים, רָם־יַחַשׂ,</p>
</blockquote>

<blockquote>
<p>אַיְסוֹר יְלִיד אַשּׁוּר, נִין שַׁלְמַנְאֶסֶר?</p>

<br />

<p>מַה־לָךְ כִּי תַּעֲמוֹד תּוֹהֶה לְפֵשֶׁר</p>
</blockquote>

<blockquote>
<p>פָּרַשׁ־הַנְּחשֶׁת שֶׁבִּזְרוֹעַ יַחַץ</p>
</blockquote>

<blockquote>
<p>אֶת הָאֲוִיר, כְּמוֹ שְׁאוֹן נֵיבָה הוּא יַהַס?</p>
</blockquote>

<blockquote>
<p>יֵשׁ נֵס נִפְלָא מִזֶּה. נִפְנֶה לַגֶּשֶׁר.</p>

<br />

<p>הִנֵּה הִנָּם תָּאֳמֵי סְפִינְכְּסִים הַלָּלוּ,</p>
</blockquote>

<blockquote>
<p>בְּמֵי צָפוֹן בָּבוּאָתָם צָלָלָה.</p>
</blockquote>

<blockquote>
<p>עִבְרִי אֲנִי, אַיְסוֹר אַתָּה, סוּסֵינוּ הֵמָּה.</p>

<br />

<p>נִקְפּוֹץ־נָא עַל גַבָּם וּבְגִלּוּי מֵצַח</p>
</blockquote>

<blockquote>
<p>כְּאַנְדַּרְטוֹת חַיּוֹת נִרְכַּב לַנֶּצַח</p>
</blockquote>

<blockquote>
<p>כְּמוֹ שֶׁרָכַבְנוּ מִמִּצְרַיִם וְעַד הֵנָּה.</p>
</blockquote>

<h2 id="5">5</h2>

<blockquote>
<br />
</blockquote>

<blockquote>
<p>לֹא שֶׁמֶשׁ, לֹא מָטָר, אַף רוּחַ אָיִן.</p>
</blockquote>

<blockquote>
<p>גַּם חַם, לֹא חַם, גַּם קַר לֹא קַר. אַקְלִים!</p>
</blockquote>

<blockquote>
<p>הַיּוֹם זוֹחֵל אָפֹר כִּגְדוּד רַגְלִים</p>
</blockquote>

<blockquote>
<p>שֶׁנָּס מִן הַחֲזִית בְּשֵׁן וָעָיִן.</p>

<br />

<p>צוֹפֶה אֲנִי לְנֵס. לְיֵשׁ&#8230; מֵאַיִן?</p>
</blockquote>

<blockquote>
<p>אַךְ שׁוּר! מֵעַל חוֹמוֹת וּמִגְדָּלִים</p>
</blockquote>

<blockquote>
<p>רָם צָץ הַכּוֹבַע שֶׁל עֲנָק אַלִּים.</p>
</blockquote>

<blockquote>
<p>הַאֻמְנָם גּוּלִיבֶר הוּא בִּכְלִי־זַיִן?</p>

<br />

<p>יֵשׁ לְשַעֵר, תְּקָפַתְהוּ הַנַּזֶּלֶת.</p>
</blockquote>

<blockquote>
<p>סָבִיב בִּמְרוֹם גַּגּוֹת שְׁלַל מַטְלִיּוֹת,</p>
</blockquote>

<blockquote>
<p>יִגְרוֹף בָּהֶם חָטְמוֹ וְהָעִיר נוֹפֶלֶת.</p>

<br />

<p>אַךְ הַס. הִתְעוּ שׁוֹלָל הַהֲזָיוֹת –</p>
</blockquote>

<blockquote>
<p>בָּרוֹם כִּפַּת אִיסַאֲקִי מִתְעַגֶּלֶת</p>
</blockquote>

<blockquote>
<p>וּבְרֹאשׁ גַּגּוֹת דִּגְלֵי הַמַּלְכֻיּוֹת.</p>
</blockquote>

<p>תרצ&quot;א</p>

<h2 id="6">6</h2>

<blockquote>
<br />
</blockquote>

<blockquote>
<p>סוֹעֵר הִתּוּךְ בַּרְזֶל וּמְפַעְפֵּעַ</p>
</blockquote>

<blockquote>
<p>כִּנְהַר־דִּי־נוּר בְּתַנּוּרֵי מַרְטֵן.</p>
</blockquote>

<blockquote>
<p>תַּעֲשִׂיָּה כְּבֵדָה, פּוֹעֵל שָׂבֵעַ;</p>
</blockquote>

<blockquote>
<p>מִשְׁטָר. וְאֵין דּוֹרֵשׁ לַמֶּרֶד, אֵין.</p>

<br />

<p>הָיוּ שַׁדְמוֹת פָּרָג, נִשְׁאַר סָפִיחַ;</p>
</blockquote>

<blockquote>
<p>יְמֵי זְהוֹרִית – עַתָּה נִפְנוּף אָדֹם</p>
</blockquote>

<blockquote>
<p>שֶׁל נֵס מָעוּךְ עַל גַּג מוֹסַד שִׁלְטוֹן.</p>
</blockquote>

<blockquote>
<p>בְּרוּחַ סְתָו דַּחְלִיל שַׁרְווּל יָנִיעַ.</p>

<br />

<p>מְדוּרוֹת הַמֶּרֶד כְּבָר כָּבְתָה אִשָּׁן.</p>
</blockquote>

<blockquote>
<p>עַל הֶרֶס כִּבְשָׁנָן עֲמֹד אַגְבִּיהַּ:</p>
</blockquote>

<blockquote>
<p>דּוּמָם נִצֶּבֶת אֲרֻבַּת עָשָׁן.</p>

<br />

<p>מִחוּץ טוּחָה בַּסִּיד וּמְפֻחָם פִּיהָ –</p>
</blockquote>

<blockquote>
<p>טוּחִים פָּנַי בְּסִיד יָגוֹן לָבָן,</p>
</blockquote>

<blockquote>
<p>בִּפְנִים לִבִּי מָרָה־שְׁחוֹרָה כְּפִיחַ.</p>
</blockquote>

<p>תרצ&quot;ה</p>

<h2 id="7">7</h2>

<blockquote>
<br />

<p>הַיּוֹם יָרַד בְּמַדְרֵגוֹת־הָאֶבֶן</p>
</blockquote>

<blockquote>
<p>אֶל תְּכֹל מֵימֵי הַיְאוֹר לִרְחוֹץ וּבְטֶרֶם</p>
</blockquote>

<blockquote>
<p>כִּלָּה לִטְבּוֹל צָלַל פִּי תְהוֹם. וְתֶלֶם</p>
</blockquote>

<blockquote>
<p>גַּלִּים עָבַר בְּתַהֲלוּכַת־אֵבֶל.</p>

<br />

<p>יָרְדָה דְּמָמָה שְׁלֵמָה וַחֲצִי אֹפֶל,</p>
</blockquote>

<blockquote>
<p>וַעֲגֻלָּה, מוּפֶזֶת וּמַזְהֶרֶת,</p>
</blockquote>

<blockquote>
<p>שָׁקְעָה כִּפַת אִיסַאֲקִי תּוֹךְ הַזֶּרֶם</p>
</blockquote>

<blockquote>
<p>כְּפַעֲמוֹן אָמוֹדַאי מְשֻׁלְשַׁל חֶבֶל.</p>

<br />

<p>וּכְמוֹ כַּדּוּר־זָהָב מְגַשֵּׁשׁ בַּמַּיִם</p>
</blockquote>

<blockquote>
<p>חֹד גַּג הָאַדְמִירַלְיָה. בַּעְבּוּעַ.</p>
</blockquote>

<blockquote>
<p>שׁוֹטֵף הַיְאוֹר בְּזֹהַר בֵּין־עַרְבָּיִם.</p>

<br />

<p>הֹעֲלַָה הַמֵּת, הִנֵּהוּ הַטָּבוּעַ:</p>
</blockquote>

<blockquote>
<p>אָרֹךְ, לְבֶן־פָּנִים וּכְחֹל־שְׂפָתַיִם.</p>
</blockquote>

<blockquote>
<p>&#8220;הַלַּיְלָה הַלָּבָן&#8221; – כֹּה יִקְרָאוּהוּ.</p>
</blockquote>

<h2 id="8">8</h2>

<blockquote>
<br />

<p>יוֹם עַז. יוֹם זַךְ. הַיְאוֹר כִּפְּלָטִינָה,</p>
</blockquote>

<blockquote>
<p>מְטִיל כֻּלּוֹ מִקְשֶׁה, מוּטָל.</p>
</blockquote>

<blockquote>
<p>מֵעֵת לְעֵת יָרַד הַשֶּׁלֶג וַיֶּחְדַּל,</p>
</blockquote>

<blockquote>
<p>הַסְּעָרָה קִפְּלָה סְדִינָהּ.</p>

<br />

<p>סְפוּנָה הָעִיר בְּשַׁיִשׁ פַּלְטִינָהּ</p>
</blockquote>

<blockquote>
<p>בָּנָה הַחֹרֶף לָהּ – הָאַרְדִּיכָל.</p>
</blockquote>

<blockquote>
<p>אַךְ כְּבָר בַּכֹּתֶל הַמַּבְהִיק שֶׁל הַהֵיכָל</p>
</blockquote>

<blockquote>
<p>נֶחְבָּט הֵד צְעָדָיו שֶׁל בַּעַל־דִּינָהּ.</p>

<br />

<p>זֶה רוּחַ בָּא מוּעָף מִמִּעֲרָב,</p>
</blockquote>

<blockquote>
<p>נוֹשֵׁם – וְגַל בַּיָּם הַבַּלְטִי נָע;</p>
</blockquote>

<blockquote>
<p>נוֹהֵם – מַשְׁפִּיל הַיְאוֹר קִמְרוֹן־גְּשָׁרָיו.</p>

<br />

<p>וּמְאֹד נְהַר נֵיבָה בִּשְׁעַת כַּעְסוֹ יִיף</p>
</blockquote>

<blockquote>
<p>בְּהִתְפַָּרְצוֹ לַכְּרַךְ בְּשֶׁטֶף רָב,</p>
</blockquote>

<blockquote>
<p>בְּהִשָּׁלְפוֹ מִנְּדַן קַרְחוֹ כַּסַּיִף.</p>
</blockquote>

<h2 id="9">9</h2>

<blockquote>
<br />

<p>טוֹב לָשׂוּחַ בַּעֲלוֹת הַשַּׁחַר</p>
</blockquote>

<blockquote>
<p>בִּרְחוֹבוֹת הַכְּרַךְ הַשּׁוֹמֵמִין.</p>
</blockquote>

<blockquote>
<p>מַה לִּי &#8220;אָן&#8221;? אֵין שְׂמֹאל וְאֵין יָמִין.</p>
</blockquote>

<blockquote>
<p>צַעַד אוֹן וְהֵד מִדְרֶכֶת־שַׁחַם.</p>

<br />

<p>בְּרֶגַע זֶה, עֵת בְּחִוָּרוֹן הַשַּׁחַק</p>
</blockquote>

<blockquote>
<p>אֶרְאֲךָ, פָּרָשׁ, פּוֹשֵׁט יָמִין,</p>
</blockquote>

<blockquote>
<p>בְּךָ וּבִכְרַכְּךָ אֲנִי מַאֲמִין&#8230;</p>
</blockquote>

<blockquote>
<p>חֲלוֹמוֹת&#8230; הוֹי, חֲלוֹמוֹת אֵין־שַׁחַר!</p>

<br />

<p>שׁוּר! זָקַף הַסּוּס אָזְנֵי־הַנְּחשֶׁת.</p>
</blockquote>

<blockquote>
<p>תֵּקַע מַעֲשֵׁנוֹת בָּתֵּי־חֲרשֶׁת,</p>
</blockquote>

<blockquote>
<p>צְלִיל טְרַם־בֹּקֶר – וְלִבִּי לִי סָח:</p>

<br />

<p>לֹא בֵּין הַחוֹמוֹת מֶרְחָב לַסַּעַר,</p>
</blockquote>

<blockquote>
<p>וְלַמַּאֲמִין בְּרַעַשׁ עֵץ הַיַּעַר</p>
</blockquote>

<blockquote>
<p>לֹא לַאֲזִין לְקוֹל בַּרְזֶל הַכְּרָךְ.</p>
</blockquote>

<h2 id="10">10</h2>

<blockquote>
<p>וְשׁוּב אֲנִי צוֹחֵק מִלֵּב וָקֶרֶב,</p>
</blockquote>

<blockquote>
<p>וְשׁוּב אֲנִי צוֹחֵק מִקֶּרֶב לֵב –</p>
</blockquote>

<blockquote>
<p>עַל פְּנֵי הַיְאוֹר דּוֹהֵר קוֹל נֶפֶץ קֶרַח&#8230;</p>
</blockquote>

<blockquote>
<p>אֵי אֶבֶן, אֵי זְגוּגִית – וְאֶשְׁתּוֹבֵב!</p>

<br />

<p>מֵרְחוֹב לִרְחוֹב אָרוּץ יָחֵף, פָּרוּעַ,</p>
</blockquote>

<blockquote>
<p>הֶקְדֵּשׁ לָאֵל, הֶפְקֵר לַעֲזָאזֵל.</p>
</blockquote>

<blockquote>
<p>בְּמַסְרְקוֹת כְּחֻלִּים סוֹרֵק הָרוּחַ</p>
</blockquote>

<blockquote>
<p>זְהַב רַעְמָתוֹ שֶׁל שֶׁמֶשׁ אֲרִיאֵל.</p>

<br />

<p>קִרְאוּ אַחֲרַי &#8220;הוֹלֵל&#8221; – לֹא אֶתְפַּעֵל.</p>
</blockquote>

<blockquote>
<p>עוֹזֵב אֲנִי הַיּוֹם אַבְנֵי הַקֶּרֶת,</p>
</blockquote>

<blockquote>
<p>שׁוֹכֵחַ מִי אוֹהֵב לִי, מִי אוֹיֵב,</p>

<br />

<p>קוֹרֵא לְכָל נוֹשֵׁי־נוֹשְׁכֵי יוֹבֵל –</p>
</blockquote>

<blockquote>
<p>וְשׁוּב אֲנִי צוֹחֵק מִלֵּב וָקֶרֶב,</p>
</blockquote>

<blockquote>
<p>וְשׁוּב אֲנִי צוֹחֵק מִקֶּרֶב לֵב.</p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/20701">https://benyehuda.org/read/20701</a></div></body></html>