<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אֲבָרְכָה אֶת יְיָ כָּל יָמַי</title>
	<meta name="author" content="אברהם אבן עזרא"/>
</head>
<body>

<p>פתיחה (ליום הכיפורים)</p>

<blockquote>
<p>אֲבָרְכָה אֶת יְיָ</p>
</blockquote>

<blockquote>
<p>כָּל יָמַי וְשָׁנָי</p>
</blockquote>

<blockquote>
<p>וְלוֹ אֶעֱרֹךְ רְנָנָי –</p>
</blockquote>

<blockquote>
<p>אֱלֹהֵי אָבִי אַבְרָהָם.</p>

<br />

<p>בְּסַרְעַפַּי בְּקִרְבִּי</p>
</blockquote>

<blockquote>
<p>אוֹדֶה בְּכָל לִבִּי</p>
</blockquote>

<blockquote>
<p>בְּעוֹד נִשְׁמָתִי בִי –</p>
</blockquote>

<blockquote>
<p>יְיָ אֱלֹהֵי אַבְרָהָם.</p>

<br />

<p>רַחֲמֵנִי וּגְאָלֵנִי</p>
</blockquote>

<blockquote>
<p>וּמֵעֲוֹנִי פְּדֵנִי,</p>
</blockquote>

<blockquote>
<p>אַתָּה יְיָ חָנֵּנִי,</p>
</blockquote>

<blockquote>
<p>זְכֹר לְאַבְרָהָם.</p>

<br />

<p>הַשְׁקִיפָה מִמְּעוֹנְךָ</p>
</blockquote>

<blockquote>
<p>עַל שְׁאֵרִית הֲמוֹנְךָ</p>
</blockquote>

<blockquote>
<p>וּבָרֵךְ לְמַעַנְךָ</p>
</blockquote>

<blockquote>
<p>זֶרַע אַבְרָהָם.</p>

<br />

<p>מְשָׁךְ נָא חַסְדֶּךָ</p>
</blockquote>

<blockquote>
<p>עַל עַם עֲבָדֶךָ,</p>
</blockquote>

<blockquote>
<p>זְכֹר לַעֲבָדֶיךָ:</p>
</blockquote>

<blockquote>
<p>׳וַיַּשְׁכֵּם אַבְרָהָם׳!</p>

<br />

<p>חִישׁ לָנוּ יְשׁוּעָה,</p>
</blockquote>

<blockquote>
<p>זְכֹר בְּרִית וּשְׁבוּעָה,</p>
</blockquote>

<blockquote>
<p>קָדוֹשׁ, הוֹשִׁיעָה</p>
</blockquote>

<blockquote>
<p>בַּעֲבוּר אַבְרָהָם!</p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/18541">https://benyehuda.org/read/18541</a></div></body></html>