<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אֲנִי אָמַרְתִּי אָבוֹא בִתְפִלָּה</title>
	<meta name="author" content="אברהם בן דניאל ממודנה"/>
</head>
<body>

<blockquote>
<p>Abraham da modena</p>
</blockquote>

<p>[נולד במוֹדֶנָה בשנת 1511, חי במַנְטוֹבָה, אָרָצוֹ, פֵֿרָרָה, פֿוֹרְלִי ובערים אחרות. בשנת 1575 היה עוד בחיים]</p>

<blockquote>
<br />
</blockquote>

<p><strong>תְּפִלָה</strong></p>

<blockquote>
<p>אֲנִי אָמַרְתִּי אָבוֹא בִתְפִלָּה / לְפָנֶיךָ אֵל
נוֹרָא תְהִלָּה / כִּי אֵין לִי מְנוּחָה / רַק בְּעֵת שָׁפְכִי שִׂיחָה /
בְּאֵימָה לִפְנֵי כִסֵּא כְבוֹדֶךָ / וּבִתְחִנָּה אָבוֹא עָדֶיךָ /
בְּאָמְרִי עֲנֵנִי נָא אֵלִי אֵלִי / הֲבִיאֵנִי אֶל־שִׂמְחַת גִּילִי /
לֵישֵׁב בְּבֵיתְךָ לְאֹרֶךְ יָמִים / עִם יְרֵאֵי שִׁמְךָ הַחֲכָמִים /
לַעֲסֹק תָּמִיד בְּדִבְרֵי תוֹרָה / בְּפִלְפּוּל הַתַּלְמִידִים
וּסְבָרָה / לְקַיֵּם מִצְוֹתֶיךָ בֶאֱמוּנָה / וְלָתֵת לְעָנִי וְאֶבְיוֹן
מָנָה / מִשָּׁמַיִם מִמִּדַּת רַחֲמֶיךָ / בָּרְכֵנִי אֱלֹהַי
בִּשְׁלוֹמֶךָ / וְהַרְאֵנִי בְנֹעַם הַתַּאֲוָה / לִקַּח תּוֹרָה בְגִילָה
וְחֶדְוָה / אוֹתָהּ לְבַד לִבִּי מְבַקֵּשׁ / וְעַל־שַׁעֲרֵי רַחֲמִים
נוֹקֵשׁ / לְפָנֶיךָ אֲדוֹן הַתַּחֲנוּנִים / זֶה כַמָּה וְכַמָּה שָׁנִים
/ יְיָ הוֹשִׁיעָה בְּיוֹם קָרְאִי / עֲנֵנִי מְהֵרָה טֶרֶם קָרְאִי /
לְפָנֶיךָ בְּרוּחַ נִשְׁבָּרָה / לְבַקֵּשׁ מְחִילָה וְכַפָּרָה / עַל־רֹב
חַטּאֹתַי / פְשָׁעַי זְדוֹנוֹתַי וַעֲוֹנוֹתַי / אַל־תִּזְכֹּר עֲוֹן
רִאשׁוֹנִים / וְגַם לֹא הָאַחֲרוֹנִים / הַרְאֵנִי אֶת־ חַסְדְּךָ
לְעוֹלָם / וְאַל־אָשׁוּב כְּדַךְ נִכְלָם / וְאֶת־תְּפִלּוֹתַי שֶׁרַבּוּ
/ לְפָנֶיךָ כְּאִשֶּׁה יֵחָשֵׁבוּ / עִם עָרְכִי בְקוֹל שׁוֹעוֹת /
וְעַל־לְחָיַיִם דְּמָעוֹת / תִּהְיֶינָה כֻלָּנָה מְקֻבָּלוֹת /
תּוֹבַלְנָה לִפְנִים בְגִילוֹת / וְרַבִּים מֵאֲנָשִׁים הַנֶּאֱנָחִים /
יֵשְׁבוּ עִמִּי שָׂשִׂים וּשְׂמֵחִים / וְאֹמַר בְּלֵב שָׂמֵחַ וְטוֹב /
הוֹדוּ לַיְיָ כִּי טוֹב.</p>
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/40749">https://benyehuda.org/read/40749</a></div></body></html>