<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>יְהוּדִית</title>
	<meta name="author" content="אלכסנדר סרגיביץ' פושקין / דוד פרישמן"/>
</head>
<body>

<p>(הַתְחָלָה)</p>

<br>

<blockquote>
<p>עֵת מוֹשֵׁל אַשּׁוּר בְּיָדוֹ הַחֲזָקָה</p>

<p>הִכָּה הָעַמִּים מִסָּבִיב שְׁאִיָּה,</p>

<p>וְשַׂר הֹלוֹפֶרְנֵשׂ כְּבָר שָׂם הַמּוּעָקָה</p>

<p>בְּמָתְנֵי כָּל-גּוֹיֵי מְדִינוֹת אַסִּיָּה, –</p>

<p>אָז עָמַד יִשְׂרָאֵל הָכֵן כְּעָרִיץ</p>

<p>וְחָזָק בֶּאֱמוּנַת הָאֵל אֲשֶׁר שְׁמָרוֹ,</p>

<p>וְלֹא נִכְנַע מִפְּנֵי הַמּוֹשֵׁל הַפָּרִיץ</p>

<p>וּבְעֻלּוֹ הַכָּבֵד לֹא נָתַן צַוָּארוֹ.</p>

<p>אַךְ חָדְרָה הַיִּרְאָה לִגְבוּלוֹת יְהוּדָה,</p>

<p>וַיִּירְאוּ&#8230; הַכֹּהֵן נוֹשֵׂא הַתְּעוּדָה</p>

<p>שַׂק-אֵבֶל עַל-גַּב הַמִּזְבֵּחַ הִצִּיעַ,</p>

<p>וְעָפָר עַל-רֹאשָׁם הַכֹּהֲנִים זָרָקוּ,</p>

<p>וַיֵּבְךְ כָּל-הָעָם וּפְנֵיהֶם צָמָקוּ,</p>

<p>וַיִּשְׁמַע אֲלֵיהֶם אֱלֹהִים וְהוֹשִׁיעַ.
<br><br />
אָז הִקְרִיב הָאוֹיֵב אֶל-צוּרֵי הֶהָרִים,</p>

<p>וַיַּבֵּט: וְהִנֵּה עַל-מַסְגֵּר סֻגָּרוּ</p>

<p>שַׁעֲרֵיהֶם הַחֲזָקִים, הַשְּׁעָרִים הַצָּרִים,</p>

<p>וּפְנֵיהֶם מֵחֹסֶן גָּבְהָם נִשְׂעָרוּ,</p>

<p>וּמִן הַמְּצָרִים בָּרָמָה נִשְׁקֶפֶת</p>

<p>כַּצּוֹפֶה עַל-מִשְׁמָר וּבְחֶבְיוֹן דְּמָמָה</p>

<p>זֹה בְּתוּל עִיר-הַמְּצוּדָה זֹהַר מְעֻלֶּפֶת,</p>

<p>עַד יָד לֹא-תַגִּיעַ אֵלֶיהָ בָרָמָה.
<br><br />
אָז חָרָה לַשָּׂר&#8230;
<br> </p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/7502">https://benyehuda.org/read/7502</a></div></body></html>