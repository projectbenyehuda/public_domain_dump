<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אֵלִי הֱשִׁיבַנִי בַאֲנָחָה</title>
	<meta name="author" content="אדונים בר נסים הלוי"/>
</head>
<body>

<blockquote>
<br />
</blockquote>

<blockquote>
<p>אֵלִי הֱשִׁיבַנִי בַאֲנָחָה וּמְהוּמָה / אֱלֹהִים הֲדִמַּנִי נְתָנַנִי שׁוֹמֵמָה דָּרְכוּ אַחַי בְּגָדְלָה וְעָצְמָה / חַטָּאתִי עַד שְׁמֵי שָׁמַיְמָה וְנוֹסַף עוֹד בְּתוֹךְ חֶטְאִי אַשְׁמָה / וְהִתְלַחֲשׁוּ יַחַד וְגַם חָשְׁבוּ מְזִמָּה נְתָנוּנִי לְחֶרְפָּה וְלִכְלִימָה / לַעַג וְקַלָּסָה בְּתוֹךְ כָּל עַם וְאֻמָּה יְשַׁלְּמוּ רַע כְּמוֹ נוֹקֵם נְקָמָה / מְצוּדָתָם הִקִּיפוּ כְחוֹמָה מִקְדַּשׁ אֵל אֲשֶׁר הוּרַם תְּרוּמָה / נְתָנוּהוּ לְחָרְבָּה וּשְׁמָמָה הֲפָכוּהוּ כְּאַדְמָה וּסְדוֹמָה / מְכָרוּהוּ לְמוֹאָב וֶאֱדוֹמָה לְהַכּוֹתִי יוֹעִילוּ בְמִרְמָה / אוֹיְבַי וַאֲנִי עוֹד יְתוֹמָה וְלוּלֵי הַשּׁוֹכֵן מְרוֹמָה / אֱלֹהַי וַיָי אֲשֶׁר הָיָה שָׁמָּה
יוֹשֶׁבֶת כְּבַת מֶלֶךְ פְּנִימָה / לִבְשִׁי עוֹז וְהוֹד תּוֹרָה תְמִימָה בִטְחִי בָאֵל וְאַל תִּרְהִי מְאוּמָה / מִמּוֹאָב וְיִשְׁמָעֵאל וְדוּמָה רַם יַשְׁלִיךְ בִּמְצוּלוֹת תְּהוֹמָה / כָּל פֶּשַׁע וְכָל חַטֹּאות אֲיֻמָּה נָשׁוּבָה בִתְשׁוּבָה שְׁלֵמָה / וְהוּא יִזְכֹּר כִּי בָשָׂר הֵמָּה שֵׂכֶל טוֹב נִמְצָא וּנְעִימָה / וּמַרְגּוֹעַ וּמְנוּחָה עֲצוּמָה יוֹצֵר כֹּל יְקִימֵנוּ בְקִימָה / וִיכַלֶּה צָרֵינוּ בְחֵמָה מִקְדָּשִׁי הַשָּׁמֵם יְרוֹמֲמָה / בִּימִינוֹ וּזְרוֹעוֹ בְרָמָה זֹאת אָשִׁיב אֶל לִבִּי בְחָכְמָה: / חַסְדֵּי יְיָ לֹא כָלוּ לְרַחֲמָה חַסְדֵּי יְיָ כִּי לֹא תָמְנוּ כִּי לֹא כָלוּ רַחֲמָיו.</p>

<br />
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/37847">https://benyehuda.org/read/37847</a></div></body></html>