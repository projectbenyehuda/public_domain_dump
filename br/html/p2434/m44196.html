<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>הֲלָנֶצַח רַעְיָה</title>
	<meta name="author" content="ששון בן ישראל"/>
</head>
<body>

<blockquote>
<p>הֲלָנֶצַח רַעְיָה / צְבִיָּה נְקִיָּה / לְשִׁפְחָה וְגוֹיָה / חֶמְדַּת מַאֲוַיָּהּ</p>

<p>זְרוּיָה דְחוּיָה / בְּאֶרֶץ מַאְפֵּלְיָה / סוֹעֲרָה עֲנִיָּה / הוֹמִיָּה כָאֳנִיָּה</p>

<p>צוֹעֲקָה בּוכִיָּה / דִּמְעָתָהּ עַל לֶחְיָהּ / אֵיךְ צָר בְּיָד הוֹיָה / וּבִזְרוֹעַ נְטוּיָה</p>

<p>הִכָּה אוֹתָהּ בִּצְדִיָּה / וּבְחַיִל מַכָּה טְרִיָּה / עָשָׂה בָהּ פְּלִילִיָּה / עֲלֵי דָת וּפְלִילִיָּה</p>

<p>הִצִּיגָה גְּלוּיָה / בְּעֵרוֹם וְעֶרְיָה / שָׁת גַּפְנָהּ לִשְׁאִיָּה / שַׁמָּה שַׁעְרוּרִיָּה</p>

<p>וְעֶדְנָה גַּן רְוָיָה / לְמִדְבַּר אֶרֶץ צִיָּה / מְקוֹם תַּנִּין וְחַיָּה / מְעוֹן דַּיָּה וְאַיָּה</p>

<p>אֵל רַב עֲלִילִיָּה / דָּר בִּשְׁמֵי עֲלִיָּה / אֵיךְ עֵדָה הַמְּנוּיָה / בְּמִפְקַד עֲשִׂירִיָּה</p>

<p>סְגֻלָּה שְׁלִישִׁיָּה / שׁוֹמְרָה דָת שְׁלִישִׁיָּה / הָיְתָה כְעוֹטְיָה / עַל עֶדְרֵי נָכְרִיָּה</p>

<p>הֲתָמִיד יְפֵהפִיָּה / כְּאָמָה בְזוּיָה / שִׂים עָנְיָהּ תַּחַת מֶרְיָהּ / יוֹצֵר עוֹלָמִים בְּיָהּ</p>

<p>בַּשְּׂרָה בְּאֵלִיָּה / הֲשִׁיבָהּ לִנְוֵה צִבְיָהּ / הַשְׂבַּע בַּטּוֹב עֶדְיָהּ / הָשֵׁב עֶדְיָהּ וְחֶלְיָהּ</p>

<p>חִישׁ תִּהְיֶה בְּנוּיָה / בְּזִיוָהּ וּבְנוֹיָהּ / וּכְהֻנָּה וּלְוִיָּה / אֶל הַר הַמּוֹרִיָּה</p>

<p>בְּשִׁירִים תְּהַלֵּל יָהּ / בְּתוֹךְ רְחוֹבוֹת קִרְיָה / אָנוּ לְיָהּ, וּלְיָהּ / עֵינֵינוּ צוֹפִיָּה.</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/44196">https://benyehuda.org/read/44196</a></div></body></html>