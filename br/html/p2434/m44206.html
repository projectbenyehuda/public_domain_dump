<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>זְמַנִּי מַה</title>
	<meta name="author" content="ששון בן ישראל"/>
</head>
<body>

<p>פתיחה מוסר לזמן</p>

<blockquote>
<br />
</blockquote>

<blockquote>
<p>זְמַנִּי מַה לְּךָ לִהְיוֹת מְרִיבִי / חֲשַׁבְתַּנִי לְאוֹיֵב לָךְ אֲהוּבִי</p>

<p>אַהֲבָתְךָ מְאֹד לִי נִפְלְאַתָה / אֶעְנְדֶנָּהּ עֲטָרוֹת לִי חֲבִיבִי</p>

<p>דָּבְקִי בְךָ הֲלֹא הוּא יְמֵי חַיַּי / וּפְרִידָתְךָ הִיא תְחַדֵּשׁ כְּאֵבִי</p>

<p>אַלּוּפִי אַתְּ וּמְיֻדָּעִי וְרֵעִי / וְאֵיךְ תִּבְגֹּד וְתָעִיף עֵינֶיךָ בִי</p>

<p>לְמַטָּרָה שַׂמְתַּנִי לְמִפְגָּע לָךְ / לִירוֹת אֶת חִצֶּיךָ בְתוֹךְ לְבָבִי</p>

<p>צְנַפְתַּנִי כְמוֹ צָנִיף וְכַדּוּר / עֲטִיתַנִי בַלָּהוֹת מִסְּבִיבִי</p>

<p>וְלָמָּה זֶה נְקַלּוֹתִי בְעֵינֶיךָ / לַרְחִיק נְדוֹד כְּמוֹ עֹפֶר וְכַצְּבִי</p>

<p>חַף אָנֹכִי לֹא עָווֹן לִי וְאָשָׁם / כִּי רִשְׁפֵּי אִשְּׁךָ יִבְעַר בְּקִרְבִּי</p>

<p>אֲשַׁחֶרְךָ בְכָל שִׁמְשִׁי וְאַמְשִׁי / וּבַהְקִיצִי וּבְשָׁכְבִּי עַל מִשְׁכָּבִי</p>

<p>הַאִם זֶה חַסְדְּךָ הוּא עִם רֵעֲךָ / לִהְיוֹת הֶבֶל וְעִנְיָן רַע מַצָּבִי</p>

<p>לְזֹאת שׁוּבָה כִימֵי קֶדֶם וְחַדֵּשׁ / כַּנֶּשֶׁר נְעוּרַי לְבִלְתִּי עָצְבִּי</p>

<p>יֵאָמֵן נָא לִי דְבָרְךָ וְאַל נָא / תַּעֲבֹר חֹק תָּפֵר בְּרִית לְכַזְּבִי.</p>
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/44206">https://benyehuda.org/read/44206</a></div></body></html>