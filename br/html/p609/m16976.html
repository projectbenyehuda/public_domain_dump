<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אָדָם בִּבְגָדַי</title>
	<meta name="author" content="יהודה קרני"/>
</head>
<body>

<blockquote>
<p>עִם צָהֳרֵי אֶחָד מִימֵי שָׁרָב</p>

<p>אֶל מִרְפַּסְתִּי קָרַב אָדָם כָּמוֹנִי,</p>

<p>אַךְ הַהֶבְדֵּל – שֶהוּא צַלְמוֹ טָרֹף טָרַף,</p>

<p>טָרֹף טְרָפוֹ בַּסַּעַר מִבָּעֹנִי.</p>

<br />

<p>חֶצְיוֹ הָיָה עֵירֹם, אַךְ כָּל מַעְַרֻמָּיו</p>

<p>בָּכוּ מִמַּחְשַׁכֵּי כָּל עָיִן;</p>

<p>נֶגְדִּי עָמַד אֶזְרָח, אֲשֶׁר בִּדְמִי יָמָיו</p>

<p>פְּזוּרֵי מַעְַרֻמֵינוּ, הָהּ, יִשָֹּא כְּקָיִן.</p>

<br />

<p>יָדוֹ הָיְתָה קְמוּצָה, נַפְשׁוֹ גְלוּיָה</p>

<p>וְאֶל פָּנַי צָוַח: כְִּתֹּנֶת;</p>

<p>וְכָל צְוָחָה שָֹרְפָה כָּאֶבֶן הַקְּלוּיָה,</p>

<p>וְשֶׁל עֶרְיַת שְׁאוֹל הָיְתָה זֹאת הַתִּקְרֹנֶת.</p>

<br />

<p>חֲלִיפַת בְּגָדִים נָתַתִּי לוֹ וְהוּא חֲטָפָם וְהָלַךְ,</p>

<p>וְהִתְנַחַמְתִּי כִּי גָמַלְתִּי חֶסֶד;</p>

<p>אַךְ עִם לֶכְתּוֹ שָׁמַעְתִּי, כִּי גַבּוֹ שָׁלַח</p>

<p>קְלָלָה טְרוּפָה אֵלַי וּלְכָל הַכְּנֶסֶת.</p>

<br />

<p>שְׁלֹשָׁה יָמִים דְּרָכַי לֹא נִזְדַּמְּנוּ עֲלֵי דְּרָכָיו,</p>

<p>אַחַר פְּגַשְׁתִּיו לָבוּשׁ מַדַּי: מְעִיל וּמִכְנָסַיִם,</p>

<p>אַךְ מַה נִּזְעַקְתִּי אֶל פָּנָיו עַל כְּבִישׁ הַמֶּלֶט
הָרָחָב!</p>

<p>כִּי נִדְמָה, שֶׁנִּזְדַּמַּנְתִּי עִם עַצְמִי בְּעֶצֶם צָהֳרָיִם.</p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/16976">https://benyehuda.org/read/16976</a></div></body></html>