<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>לֵךְ עִמִּי בֹּא בַּחֲדָרֶיךָ</title>
	<meta name="author" content="שלום שבזי"/>
</head>
<body>

<p>רצון הלוי – שירת ישראל בתימן</p>

<p>חתימה: לאלשבזי</p>

<blockquote>
<br />
</blockquote>

<blockquote>
<p>לֵךְ עִמִּי בֹּא בַּחֲדָרֶיךָ / וְחַפֵּשׂ מִתְּמוֹל דְּרָכֶיךָ</p>

<p>יְרָא אֶת יְוֹיָ בִּלְבָבֶךָ / אוּלַי יְרַחֵם עָלֶיךָ</p>

<p>שׁוּבָה וְיָשׁוּב אֵלֶיךָ / וִיְרַפֵּא אֶת מְשׁוּבָתֶךָ</p>

<p>לְמַעַן תִּצְדַּק בְּדָבְרֶךָ / תִּזְכֶּה בְּשָׁפְטֶךָ:</p>

<br />
</blockquote>

<blockquote>
<p>אֱהוֹב צוּרֶךָ וַעֲשֵׂה רְצוֹנוֹ / וְהַרְחֵק מִלִּבָּךְ זְדוֹנוֹ</p>

<p>וְסוּרָה מֵהִרְהוּר עֲווֹנוֹ / הַגּוֹרֵם עָלָיו יְגוֹנוֹ</p>

<p>טוֹב עֶבֶד אוֹהֵב אֲדוֹנוֹ / וְתוֹרַת חֶסֶד עַל לְשׁוֹנוֹ</p>

<p>בְּלֶכְתְּךָ תִּשְׁמוֹר צַעֲדֶךָ / וַהַקִיצוֹתָ הִיא תְּשִׂיחֶךָ:</p>

<br />
</blockquote>

<blockquote>
<p>לַיִל תַּעֲמוֹד בְּאַשְׁמוֹרֶת / בְּרוֹב תַּחֲנוּנִים וַעֲתֶרֶת</p>

<p>וְנַפְשְׁךָ לְטוּב אֵל נוֹהֶרֶת / מִצְוֹת וְחוּקִים שׁוֹמֶרֶת</p>

<p>וְאוֹרַח חַיִּים בּוֹחֶרֶת / וּמִכָּל פְּגָעִים נִזְהֶרֶת</p>

<p>וְיָפוּצוּ אוֹיְבֶיךָ / וְיָנוּסוּ מְשַׂנְאֶיךָ:</p>

<br />
</blockquote>

<blockquote>
<p>שׁוּבָה וְתִכּוֹן בְּלֵב תָּמִים / מִכָּל עֲווֹן וַאֲשָׁמִים</p>

<p>וְלֹא תִירָא פַּחַד אֵמִים / וְהַרְגָּשַׁת אוֹיְבִים וְקָמִים</p>

<p>סוּר מֵרָע וּמֵאִישׁ דָּמִים / וְקַח נָא מוּסָרֵי חֲכָמִים /</p>

<p>וְהָיָה שַׁדַּי בְּצָרֶיךָ / יִזְכּוֹר כָּל מִנְחוֹתֶיךָ:</p>

<br />
</blockquote>

<blockquote>
<p>בְּעֶזְרַת אֵל חַי מַלְכֵּנוּ / יִשְׂמַח וְיָגֵל לִבֵּנוּ</p>

<p>עֶזְרֵנוּ וּמָגִנֵּנוּ / יָאֵר פָּנָיו אִתָּנוּ</p>

<p>בְּסֵפֶר חַיִּים יִכְתְּבֵנוּ / וּמִכָּל צָרָה יְמַלְּטֵנוּ</p>

<p>וְיַאֲזִין בְּרָצוֹן שַׁוְעֵנוּ / יִמְחֶה אֶת כָּל פְּשָׁעֵינוּ</p>

<p>אֱלֹהִים בְּרֹב חַסְדֶּךָ / עֲנֵנִי בְּאֶמֶת יִשְׁעֶךָ:</p>

<br />
</blockquote>

<blockquote>
<p>זְכוּת לַמְּדוּ עָלַי אָבוֹת / לִפְנֵי צוּר שׁוֹכֵן עֲרָבוֹת</p>

<p>יְשַׂמַּח נְפָשׁוֹת נֶעֱצָבוֹת / אֲשֶׁר בְּיוֹם הַדִּין נִצָּבוֹת</p>

<p>בְּסֵפֶר חַיִּים נִכְתָּבוֹת / יַעֲלוּ גַּלְגַּל וּמֶרְכָּבוֹת</p>

<p>נְטֵה לִבִּי לִיְמִינֶךָ / לְהֵיטִיבְךָ בְּאַחֲרִיתֶךָ:</p>

<br />
</blockquote>

<blockquote>
<p>יוֹצֵר כֹּל בְּחָכְמָה וָדַעַת / יְרַחֵם אֲיוּמָה נִכְנַעַת</p>

<p>כִּי בְּשֵׁם קָדְשׁוֹ נוֹשַׁעַת / בְּגָלוּתָהּ מִתְיַגַּעַת</p>

<p>בְּעֵמֶק עָכוֹר טוֹבַעַת / וּמֵעִיר אֶל עִיר נוֹסַעַת לְ</p>

<p>קוֹל נִחוּמִים שׁוֹמַעַת / בְּחֵן תּוֹרָה מִשְׁתַּעֲשַׁעַת</p>

<p>צוּרִי רְצֵה עַל עַמֶּךָ / יִכְבְּשׁוּ רַחֲמֶיךָ אֶת כַּעֲסֶךָ:</p>
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/45885">https://benyehuda.org/read/45885</a></div></body></html>