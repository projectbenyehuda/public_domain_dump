<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אַהֲבַת תַּעֲנוּג</title>
	<meta name="author" content="ששון מרדכי שנדוך"/>
</head>
<body>

<blockquote>
<p>אַהֲבַת תַּעֲנוּג נֶפֶשׁ עֲרֵבָה / וְרָעָתָהּ מְאֹד גָּדְלָה וְרַבָּה</p>

<p>וְדִמְיוֹנָהּ כְּמוֹ יוֹרְדֵי סְפִינָה / בְתוֹךְ יַמִּים וְתָעוּ הַנְּתִיבָה</p>

<p>וְהֵם תּוֹעִים וְגַם נָדִים וְנָעִים / וְרָאוּ אִי בְתוֹךְ הַיָּם רְחָבָה</p>

<p>נְטוּעִים בָּהּ דְּשָׁאִים עִם זְרָעִים / וּמַעְדַנִּים עִם עֲצֵי תְנוּבָה</p>

<p>וְשׁוֹשַׁנִּים בְּרֹב מִינִים מְשֻׁנִּים / וְהָרֵיחַ לְהַנֶּפֶשׁ מְשִׁיבָה</p>

<p>וְצֵל נָאֶה אֲשֶׁר יֶעְרַב לְרוֹאֶה / וּמַיִם הַמְּתוּקִים הֵם סְבִיבָה</p>

<p>וְעֵת רָאוּ מְאֹד תָּמְהוּ וְנָשְׂאוּ / וְיָרְדוּ וּבָאוּ תוֹךְ רְחוֹבָהּ</p>

<p>וְשָׁם רָעוּ וְגַם אָכְלוּ וְשָׂבְעוּ / וְסוֹף נָעוּ וְיָצְאוּ חִישׁ לְעָזְבָהּ</p>

<p>וְנִשְׁאַר אִישׁ אֲשֶׁר הֶחְפִּיר וְהִבְאִישׁ / וְלֹא יָצָא וְשָׁכַב מַעֲצֵבָה</p>

<p>לְהָאִי בָא זְמַן הַקֹּר וְשָׁבָה / וְהָיְתָה לְבָעֵר וַחֲרֵבָה</p>

<p>וְסָר צִלָּהּ וְגַם פִּרְיָהּ וְהִלָּהּ / וְנִשְׁאֲרָה כְמִדְבָּר וַעֲרָבָה</p>

<p>וְקֶרַח לֵיל וְחֹרֶב יוֹם אֲכָלוּ / וְנַפְשׁוֹ הִיא צְמֵאָה גַם רְעֵבָה</p>

<p>וְלֹא רָאָה לְיַלְדֵי יוֹם וּבָאָה / תְלָאָתוֹ בְּלִי שִׁעוּר וְקִצְבָּה</p>

<p>רְאוּת עַיִן וְחֶמְדַּת לֵב כְּאַיִן / וּמַה טּוֹבָה רְאוּת הַלֵּב לְהַבָּא.</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/43028">https://benyehuda.org/read/43028</a></div></body></html>