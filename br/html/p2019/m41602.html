<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[אָדוֹן מַגִּיד מֵרֵאשִׁית אַחֲרִית (יוצר)]</title>
	<meta name="author" content="אמיתי בן שפטיה"/>
</head>
<body>

<blockquote>
<p><strong>יוֹצֵר לַחֲתֻנַּת כַּסְיָאה אֲחוֹת הַמְשׁוֹרֵר</strong></p>
</blockquote>

<br />

<blockquote>
<p>אָדוֹן מַגִּיד מֵרֵאשִׁית אַחֲרִית שָׁנִים</p>
</blockquote>

<blockquote>
<p>מִקֶּדֶם אֲשֵׁר לֹא נַעֲשׂוּ מְזֻמָּנִים</p>
</blockquote>

<blockquote>
<p>אוֹמֵר עֲצָתִי תָקוּם לְדוֹרוֹת אַחֲרוֹנִים.</p>

<p>בְּמַחְשַׁבְתּוֹ אָז כְּעָלָה לִבְראוֹת חֲתָנִים</p>
</blockquote>

<blockquote>
<p>בְּטֶרֶם יְצָרָם הִקְדִּים כָּל תִּקּוּנִים</p>
</blockquote>

<blockquote>
<p>לְלַמֵּד כָּל טַכְסִיסֵי חֻפָּה לַבָּנִים.</p>

<p>גָּדַר וְקֵרָה אֵת גַּג תִּקְרָתָם</p>
</blockquote>

<blockquote>
<p>תָּכַף וְיָסַד אֵת בֵּית חֲתֻנָּתָם</p>
</blockquote>

<blockquote>
<p>וְאוֹר לְהָאִיר עֲלֵי הַסֵּבַת סְעוּדָתָם.</p>

<p>אֱמֶת מַה נּוֹרָאִים מַעֲשֶׂיךָ נוֹרָא</p>
</blockquote>

<blockquote>
<p>מִדַּת בָּשָׂר וָדָם צָר צוּרָה</p>
</blockquote>

<blockquote>
<p>תְּפִיסַת רֵיק בְּלֹא רְאוּת וַחֲקִירָה</p>
</blockquote>

<blockquote>
<p>יוֹצֵר צַר צוּרָה בְּתוֹךְ צוּרָה.</p>

<p>דִּבֵּק בַּשֵּׁנִי עֲלִיָּה נָאָה וּמְיֻפָּה</p>
</blockquote>

<blockquote>
<p>וְהֵכִין שׁוֹשְׁבִינִים לְצַלְצֵל וּלְתוֹפֲפָה</p>
</blockquote>

<blockquote>
<p>וְהִסִּיק אַתּוּנָא לִמְעַרְבְּבֵי סְעוּדָתָם וּלְשָׂרְפָה.</p>

<p>הִקְוָה בַּשְּׁלִישִׁי וּפִנָּה תֵּיאַטְרוֹן לִמְשַׂחֲקִים</p>
</blockquote>

<blockquote>
<p>וְהֵצִיץ אִילָנוֹת תְּמוּר פַּרְפְּרָיוֹת וּפִנּוּקִים</p>
</blockquote>

<blockquote>
<p>וְגִּנַּת בִּיתָן גִּנּוּנָם בּוֹ לְהָקִים.</p>

<p>וּבָרְבִיעִי הִדְלִיק שְׁנֵי נֵרוֹת כְּפַנָּסִיּוֹת</p>
</blockquote>

<blockquote>
<p>מִלְּהִכָּבוֹת מֵהַפָּחַת רוּחַ וּמְטַר מֵיוֹת</p>
</blockquote>

<blockquote>
<p>וְהַשְּׁאָר לְנוֹי כְּעִטּוּרֵי סֻכָּה לִהְיוֹת.</p>

<p>זִמֵּן בַּחֲמִישִׁי מִינֵי עוֹפוֹת וְדָגִים</p>
</blockquote>

<blockquote>
<p>וְהִתְקִין מֵהֶם לְמַאֲכַל יְשִׁישִים וּמְעֻנָּגִים</p>
</blockquote>

<blockquote>
<p>וְזִיז לִוְיָתָן לְהָבִיא לַחֲבוּרַת זוּגִים.</p>

<p>חִיֵּל בַּשִּׁשִּׁי מִינֵי חַיָּה וּבְהֵמָה</p>
</blockquote>

<blockquote>
<p>תַּבְשִׁילֵי שָׂבוֹעַ וְהוֹתֵר לַעֲשׂוֹת מֵהֵמָּה</p>
</blockquote>

<blockquote>
<p>וּבְהֵמוֹת גָּנַז לַצַּדִּיקִים לְיוֹם נֶחָמָה.</p>

<p>טוֹב שָׁר וְהִנֵּה הַכֹּל נִתְיַפָּה</p>
</blockquote>

<blockquote>
<p>וְכָל מִינֵי סְעוּדָה צְרוּרִין בְּמַפָּה</p>
</blockquote>

<blockquote>
<p>וַעֲדָיִן אֵין חָתָן וְכַלָּה בַּחֻפָּה.</p>

<p>יִפָּה זִיו חָתָן מִגַּלְגַּל חַמָּה</p>
</blockquote>

<blockquote>
<p>נִשָּׂא גָלְמוֹ מֵהֲדוֹם וְעַד רוֹמָה</p>
</blockquote>

<blockquote>
<p>וְאַחֲרֵי כֵן הֶעֱמִידוֹ לְמֵאָה אַמָּה.</p>

<p>כִּוֵּן שְׁתֵּים עֶשְׂרֵה חֻפּוֹת מָלוֹן</p>
</blockquote>

<blockquote>
<p>שֶׁל-אֹדֶם פִּטְדָה זָהָב תַּרְשִׁישׁ וְיַהֲלוֹם</p>
</blockquote>

<blockquote>
<p>וְהִכְרִיזוּ לוֹ מַלְאָכִים בֹּאֲךָ לְשָׁלוֹם.</p>

<p>לְעֵת הִכְנִיסוֹ לְכִלַּת חֲתָנִים הַמְיֻקָּרָה</p>
</blockquote>

<blockquote>
<p>הִרְדִּימוֹ וְלָקַח צַלְעוֹ וְקִשְׁטָהּ כְּנַעֲרָה</p>
</blockquote>

<blockquote>
<p>הִרְחִיצָהּ וְסָכָהּ וּפִרְכְּסָהּ וְקָלַע שַׂעֲרָהּ.</p>

<p>מְסָרָהּ לַאֲלָפִים וְלִרְבָבוֹת לַהֲבִיאָהּ בִּזְמִירוֹת</p>
</blockquote>

<blockquote>
<p>וְכָל שַׁמָּשִׁים עוֹמְדִים שׁוּרוֹת שׁוּרוֹת</p>
</blockquote>

<blockquote>
<p>חַמָּה וּלְבָנָה לְעֻמָּתָם מְרַקְּדוֹת כְּנַעֲרוֹת.</p>

<p>נָשְׂאָה חֵן וָחֶסֶד לִפְנֵי בַעְלָהּ</p>
</blockquote>

<blockquote>
<p>וְהוּא בִּכְבוֹדוֹ בֵּרְכָם בְּרָכָה מְכֻלָּלָה</p>
</blockquote>

<blockquote>
<p>וְהַכֹּל יַעֲנוּ יִשְׂמַח חָתָן וְכַלָּה.</p>

<p>סָח לְשׁוֹשְׁבִינִים לְסַדֵּר שֻׁלְחָנוֹת שֶׁל-מַרְגְּלִיּוֹת</p>
</blockquote>

<blockquote>
<p>וְסָבִיב סָבִיב הוֹשִׁיב סַפְסָלִים וְקַתֶּדְרָיוֹת</p>
</blockquote>

<blockquote>
<p>וְלִשְׂמֹחַ בַּבָּשָׂר וּלִמְזֹג יֵין עֲסִיסִיּוֹת.</p>

<p>עוֹדָם בְּחֻפָּתָם הִתְרָם הַתְרָיָה אֶחָת</p>
</blockquote>

<blockquote>
<p>וְלֹא קִיְמוּהָ וְכִמְעַט יָרְדוּ לַשָּׁחַת</p>
</blockquote>

<blockquote>
<p>לוּלֵי מִזְמוֹר שִׁיר לְיוֹם נָחַת.</p>

<p>פֻּקַּד זְמַנָּם וְגַע קֵץ עִתָּם</p>
</blockquote>

<blockquote>
<p>וּמֵאָז וְעַד עַתָּה נִמְסַר לְתוֹלְדוֹתָם</p>
</blockquote>

<blockquote>
<p>לִפְרוֹת וְלִרְבּוֹת וְסוֹף לַמָּוֶת אַחֲרִיתָם.</p>

<p>צְנוּעִים נָהֲגוּ אֵלֶּה לְדוֹרֵי דוֹרוֹתָם</p>
</blockquote>

<blockquote>
<p>לְשַׁדֵּךְ בְּעֵת אֵרוּסִין וּלְקַדֵּשׁ בְּטַבְּעוֹתָם</p>
</blockquote>

<blockquote>
<p>וּבְעֵת חֻפָּתָם לִשְׂמֹחַ בְּשִׂמְחַת חֲתֻנָּתָם.</p>

<p>קְרֵבִים עָדֶיךָ בְּשִׂמְחָתָם עֲמוּסֵי מֵעָיִם</p>
</blockquote>

<blockquote>
<p>לָגִיל בְּמוֹרָא וְלֹא בְּעַזּוּת אַפָּיִם</p>
</blockquote>

<blockquote>
<p>מְסַיְּמִים בִּרְכָתָם כְּהַיּוֹם הַזֶּה בִּירוּשָׁלָיִם.</p>

<p>רַחֲמִים מְבַקְשִׁים מִמְּךָ נוֹרָא וְנִקְדָּשׁ</p>
</blockquote>

<blockquote>
<p>לֶאֱסֹף נִדָּחִים וְלָשִׁיר שִׁיר חָדָשׁ</p>
</blockquote>

<blockquote>
<p>שָׂשִׂים וּשְׂמֵחִים בְּבִנְין בֵּית הַמִּקְדָּשׁ.</p>

<p>שֶׁבַח וּגְדֻלָּה לְשִׁמְךָ אֵלִי זֶה</p>
</blockquote>

<blockquote>
<p>אֲשֶׁר רִחַמְתָּ דּוֹר עָנִי וְנִבְזֶה</p>
</blockquote>

<blockquote>
<p>וְנאֹמַר שֶׁהֶחֱיָנוּ וְהִגִּיעָנוּ לַזְּמָן הַזֶּה.</p>

<p>תָּמִיד הֵיטִיבָה אַחֲרִית עֲלֵי יְדִידִים</p>
</blockquote>

<blockquote>
<p>לְדוֹרֵי דוֹרִים הֱיוֹת שִׁמְךָ מְיַחֲדִים</p>
</blockquote>

<blockquote>
<p>לְהַקְדִּישְׁךָ בְּרַעַד וּבְרֶתֶת כֻּלָּם עוֹמְדִים.</p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/41602">https://benyehuda.org/read/41602</a></div></body></html>