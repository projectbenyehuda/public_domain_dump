<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אֶפְחַד בְּמַעֲשַׂי</title>
	<meta name="author" content="יוסי בן יוסי"/>
</head>
<body>

<blockquote>
<br />
</blockquote>

<blockquote>
<p>אֶפְחַד בְּמַעֲשַׂי / אֶדְאַג בְּכָל-עֵת / אִירָא בְּיוֹם דִּין / בְּבוֹאִי לְזִכָּרוֹן.</p>

<p>אֶדְרוֹשׁ לְחַנּוּן / אֲחַלֶּה לְרַחוּם / אֲחַנֵּן לְחַק לִי / יוֹם לְזִכָּרוֹן.</p>

<br />
</blockquote>

<blockquote>
<p>בְּבוֹאִי לַמִּשְׁפָּט / בְּמִי אֶשְָׁעֵן? / וּמִי יְחַפֶּשׂ-לִי / צֶדֶק לְזִכָּרוֹן?</p>

<p>בָּאָבוֹת בָּטַחְתִּי / וּפָעֳלָם אָכַלְתִּי, / הֵם הָיוּ לִי / קֶדֶם לְזִכָּרוֹן.</p>

<br />
</blockquote>

<blockquote>
<p>גָבְרָה זְרוֹעִי / כְּשָׂח: מְחֵינִי נָא, / לְבַל יִמַּח מֶנִּי / שֵׁם וְזִכָּרוֹן.</p>

<p>גֶּבֶר אִם יַעֲמוֹד / לְפָנָיו הֲיוֹעִיל / בְּעֵת יְבֻקַּשׁ מֶנִּי / זְכוּת לְזִכָּרוֹן.</p>

<br />
</blockquote>

<blockquote>
<p>דַצְתִּי בְּלוֹבֵשׁ אֵפוֹד / וְחוֹשֶׁן הַמִּשְׁפָּט / אֲשֶׁר בָּם הוּחַק / שְׁמִי לְזִכָּרוֹן.</p>

<p>דִּלֵּג בַּמַּחְתָּה / עַד יֻעֲצַר נֶגֶף / בְּגֶשֶׁת זָר מְכַהֵן / יָקוּד לְזִכָּרוֹן.</p>

<br />
</blockquote>

<blockquote>
<p>הַבִּיטָה אֵל / בְּעָמְדִי לְפָנֶיךָ / אֵין בְּקִרְבִּי אֱנוֹשׁ / תָּוִי לְזִכָּרוֹן.</p>

<p>הֲיֵשׁ מִי יְפַלֵּל / וְיָשִׁיב חֵימָה / וְיֻחַק לַדּוֹרוֹת / שְׁמוֹ לְזִכָּרוֹן.</p>

<br />
</blockquote>

<blockquote>
<p>וּמִי שׂוֹנֵא בֶצַע / יְדַבֵּר: עֲנוּ בִי, / וְיַעַן וְיֹאמַר: עֵד / אָדוֹן לְזִכָּרוֹן.</p>

<p>וּבִטְלֵה חָלָב / יְכַפֵּר בַּעֲדֵינוּ / וּכְנֶגֶד שְׁנֵי עֳפָרִים / יַעַל לְזִכָּרוֹן.</p>

<br />
</blockquote>

<blockquote>
<p>זַעַף וְיֵרֶא, וְיֹאמַר: / תְּהִי יָדְךָ בִּי, / אֲשֶׁר כְּלֵב אֱלֹהָיו / חָשׁוּב לְזִכָּרוֹן.</p>

<p>זָעַק וְהֵשִׁיב / חֶרֶב אֶל נְדָנָהּ / וְהוּשַׁת לוֹ כַּשֶּׁמֶשׁ / כֵּס לְזִכָּרוֹן.</p>

<br />
</blockquote>

<blockquote>
<p>חִכִּיתִי בְּעֵת עָצֶר / לְפוֹתֵחַ וּמַמְטִיר / כְּמֵשִׁיב רוּחַ לַיֶּלֶד / אָבוּד מִזִּכָּרוֹן</p>

<p>חַי לִרְאוֹת בְּרִית / בְּדַבְּרוֹ: קִנֵּאתִי, / כִּי עָזְבוּ עָם / בְּרִית לְזִכָּרוֹן.</p>

<br />
</blockquote>

<blockquote>
<p>טֶרֶם הָיָה לִי / מְכַפֵּר פָּנִים / מִנְחָה הוֹלֶכֶת / כַּשּׁוֹחַד לְזִכָּרוֹן.</p>

<p>טֶרֶף נֵרְדְּ וְסַמִּים / לְמֵיטַב חֲדָרָיו / דָּם וָחֵלֶב לְנִיחֹחַ / וְלֶחֶם לְזִכָּרוֹן.</p>

<br />
</blockquote>

<blockquote>
<p>יֻצַּגְתִּי עַל / גֶּחָלַי רֵיקָה / כִּי לֹא אַלְמָן / שַׁתִּי לְזִכָּרוֹן.</p>

<p>יָהּ אֶבְטַח בָּךְ / וְלֹא בִנְדִיבִים / כִּי הֵם בַּקֶּבֶר / וְלָנֶצַח שִׁמְךָ לְזִכָּרוֹן.</p>

<br />
</blockquote>

<blockquote>
<p>כָּל אֵלֶּה סְמָכוּנִי / וְרַחֲמֶיךָ בִּקַּשְׁתִּי / לוּלֵי הֵם תַּמְתִּי / וְאֵינִי לְזִכָּרוֹן.</p>

<p>כִּי הֵם בִּזְרוֹעַ / עָדֶיךָ לֹא בָאוּ / רוֹמְמֹתֶיךָ בְּפִיהֶם / שָׂמוּ לְזִכָּרוֹן.</p>

<br />
</blockquote>

<blockquote>
<p>לְיוֹם זֶה נִכְמָס / סֶכֶם חֶשְׁבּוֹנוֹת / תְּחִלָּה לְיָמִים / וְרֹאשׁ לְזִכָּרוֹן.</p>

<p>לְהִקָּרֵא בוֹ / כְּתָב עֵט וְשָׁמִיר / גָּלוּי וּבָאֵר / וְיָדוּעַ לְזִכָּרוֹן.</p>

<br />
</blockquote>

<blockquote>
<p>מָוֶת וְחַיִּים / שָׁלוֹם וּמִלְחֶמֶת / צַחְצָחוֹת וָשׂוֹבַע / בָּאוּ לְזִכָּרוֹן.</p>

<p>מַעַלְלֵי גֶבֶר / וּמִסְפַּר צְעָדָיו / נִשְׁכְּחוּ מֵאֱנוֹשׁ / וְלָאֵל לְזִכָּרוֹן.</p>

<br />
</blockquote>

<blockquote>
<p>נִסְתְּרָה דַרְכִּי, / מִי יוּכַל שִׂיחַ, / לַשָּׁוְא נִכְתַּב לִי / חֵטְא לְזִכָּרוֹן.</p>

<p>נֶגֶד פְּנֵי גֶבֶר / מַעֲשָׂיו יוֹכִיחוּ / וְיַעֲנֶה כַחֲשׁוֹ / עֵד לְזִכָּרוֹן.</p>

<br />
</blockquote>

<blockquote>
<p>שִׂיחוּ מְזִימוֹת אֵל / יַחַד כָּל בְּנֵי אִישׁ / עוֹבְרֵי תַחַת שֵׁבֶט / כַּצֹּאן לְזִכָּרוֹן.</p>

<p>סוֹגֵר דֶּלֶת / בְּעַד תְּמִימִים בְּזַעַם / עַד בּוֹא קִצָּם / צֵאת לְזִכָּרוֹן.</p>

<br />
</blockquote>

<blockquote>
<p>עֲשֵׂה פֶלֶא לַחַיִּים / לְבַל יְהוּ כַמֵּתִים / הֲיֵשׁ אֲמִתֶּיךָ / בַּקֶּבֶר לְזִכָּרוֹן.</p>

<p>עוֹרַרְתָּה אָז בְּפוֹעַל / עוֹרְרֵנוּ בְּלֹא פוֹעַל / הֲלֹא לְנִפְלְאוֹתֶיךָ / תַּעַשׂ לְזִכָּרוֹן.</p>

<br />
</blockquote>

<blockquote>
<p>פְּנֵה אֱלֹהִים / בְּיוֹשְׁבֵי גַנִּים / מַקְשִׁיב לְנִדְבְּרֵי / בְּדָת לְזִכָּרוֹן.</p>

<p>פָּעֳלָם לְפָנֶיךָ / וּשְׂכָרָם אִתָּךְ / אֹכְלֵי לֶחֶם הָעֲצָבִים / בְּסֵפֶר זִכָּרוֹן.</p>

<br />
</blockquote>

<blockquote>
<p>צָצוּ שׁוּעָלִים / מְחַבְּלִים כְּרָמִים / לְהַכְרִית מִגֶּפֶן / שׁוֹרֶשׁ וְזִכָּרוֹן.</p>

<p>צְרָרוּם בְּפֶרֶךְ / נָאֲקוּ וְנוֹשָׁעוּ / בְּכוֹשֶׁר הַרְרֵי קֶדֶם / הוּחַק לְזִכָּרוֹן.</p>

<br />
</blockquote>

<blockquote>
<p>קֶדֶם בַּנְתָּה לַדּוֹרוֹת / וְאֵין בָּהֶם חֵפֶץ / חִלַּפְתָּם וְאִבַּדְתָּם / מִהְיוֹת לְזִכָּרוֹן.</p>

<p>קַחְתָּה דּוֹר מֵאֶלֶף / אֲמָרֶיךָ הִנְחַלְתָּם / לְמַעֲנָם בְּכָל דּוֹר / חַקְתָּה לְזִכָּרוֹן.</p>

<br />
</blockquote>

<blockquote>
<p>רָם חָשַׁק מְאֹד / בְּכַלַּת נְעוּרִים / הֲרוּגֶיהָ וַעֲנִיֶּיהָ / בָּאוּ לְזִכָּרוֹן.</p>

<p>רָצָה אַחֲרֶיךָ / בְּגֵיא צִיָּה וְצַלְמָוֶת / אַהֲבַת כְּלוּלוֹתֶיהָ / תַּעַשׂ לְזִכָּרוֹן.</p>

<br />
</blockquote>

<blockquote>
<p>שִׁיחֲתוּ עַם אֵל / שְׂאֵת שִׁמְצָה בְּקָמֵיהֶם / שֵׁם פֶּסֶל וְלֹא אֵל / שָׁתוּ לְזִכָּרוֹן.</p>

<p>שֻׁכָּלוּ כִּמְעַט רֶגַע / לוּלֵי קָם בַּפֶּרֶץ / מְעוֹרֵר שְׁבוּעוֹת / בְּרִית זִכָּרוֹן.</p>

<br />
</blockquote>

<blockquote>
<p>תִּיעַבְתָּה מֵאָז / עֲדַת כָּל אֻמִּים / חֲשַׁקְתָּנוּ מֵהֶם / עֵדוּת לְזִכָּרוֹן.</p>
</blockquote>

<blockquote>
<p>תְּמוּר כֶּסֶף נִמְאָס / דּוֹר נִשְׁכָּח קַחְתָּה / קְנֵינוּ שֵׁנִית / כִּי שֻׁכַּחְנוּ מִזִּכָּרוֹן.</p>

<br />
</blockquote>

<blockquote>
<p>תָּר אִישׁ תָּם / בְּמִי זַרְעוֹ יְכֻנֶּה / שִׂכֵּל יָדָיו / לְאוֹת לְזִכָּרוֹן.</p>

<p>תְּרַפֵּק מְשׁוּל אֶפְרַיִם / בְּשַׁעֲשׁוּעַ יֶלֶד / הֲלֹא בְּכוֹרִי הוּא / חַקְתָּה לְזִכָּרוֹן.</p>

<br />
</blockquote>

<blockquote>
<br />

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/33322">https://benyehuda.org/read/33322</a></div></body></html>