<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>שביל הזהב</title>
	<meta name="author" content="צבי הירש מסליאנסקי"/>
</head>
<body>

<p>&#8220;ובחרת בחיים, למען תחיה אתה <strong>וזרעך</strong>&#8221;.</p>

<p>תורתנו <strong>תורת אמת</strong>, יען כי היא <strong>תורת חיים</strong>, תורה
המתאמתת עם <strong>החיים</strong>, והמלמדת חוקי חיים למחזיקיה פה בארצות
<strong>החיים</strong>.</p>

<p>*</p>

<p>אם נעמיק חקר בדרכי התורה, אז נחזה, כי היא בחרה <strong>בשביל הזהב</strong>, כי &#8220;לא נתנה תורה למלאכי השרת&#8221;.</p>

<p>כזוללים, כנזירים, כהוללים, כמסתגפים שנואים וזרים לה:
&#8220;<strong>האוכל תרטימר בשר ושותה לוג יין זולל הנהו וענוש יענש</strong>&#8221;, כן גם:
&#8220;<strong>היושב בתענית נקרא חוטא</strong>&#8221;, והנזיר מביא קרבן לכפּר על חטאתו אשר חטא
בהנזרו מן היין (תענית י&quot;א). &#8220;<strong>כל מה דאסר לן רחמנא שרא לן כוותיה</strong>&#8221;
(חולין ק&quot;ט). ורק פּעם אחת בשנה צותנו תורתנו לענות נפשותינו, ביום
הכּפורים, וגם בזאת הורונו חז&quot;ל: &#8220;<strong>כל האוכל ושותה בתשיעי מעלה עליו הכתוב
כאלו התענה תשיעי ועשירי</strong>&#8221; (יומא פ&quot;א).</p>

<p>*</p>

<p>כשגלו מארצם עזבו את &#8220;שביל הזהב&#8221; המתאים עם החיים, ויהיו לסגפנים קצונים. וכך מספּרת לנו הגמרא:</p>

<p>&quot;תנו רבנן: כשחרב הבית בשניה רבו פרושים בישראל שלא
לאכול בשר ושלא לשתות יין. נטפל להן רבי יהושע. אמר להן: &#8220;בני מפני מה אי
אתם אוכלים בשר ואין אתם שותים יין?&#8221; אמרו לו: &#8220;נאכל בשר שממנו מקריבים
על גבי המזבח ועכשיו בטל? נשתה יין שמנסכין על גבי המזבח ועכשיו בטל? אמר
להם: אם כן לחם לא נאכל, שכבר בטלו מנחות? אפשר בפירות, פירות לא נאכל,
שכבר בטלו בכורים?&#8221; &#8220;אפשר בפירות אחרים&#8221;. &#8220;מים לא נשתה, שכבר בטל נסוך
המים?&#8221; שתקו. אמר להם: &quot;בני! בואו ואומר לכם: שלא להתאבל כל עיקר אי
אפשר, שכבר נגזרה גזירה, ולהתאבל יותר מדאי אי אפשר, שאין גוזרים גזירה
על הצבור אלא אם כן רוב הצבור יכולין לעמוד בה, דכתיב (מלאכי ג): במארה
אתם נארים ואותי אתם קובעים הגוי כלו. אלא כך אמרו חכמים: סד אדם את ביתו
בסיד ומשייר בו דבר מועט; עושה אדם כל צרכי סעודה ומשייר בה דבר מועט;
עושה אשה כל תכשיטיה ומשיירת דבר מועט. שנאמר: &#8220;אם אשכחך ירושלים תשכח
ימיני!&#8221;</p>

<p>(בבא בתרא ס.)</p>

<p>ונמצאו אז גם נזירים קצונים אשר אמרו: &#8220;ובדין הוא שנגזור
על עצמנו שלא לישא אשה ולהוליד בנים, ונמצא זרעו של אברהם אבינו כלה מאליו,
אלא הנח להם לישראל, מוטב שיהיו שוגגין ואל יהיו מזידין&#8221;.</p>

<p>(שם)</p>

<p>*</p>

<p>ורבי יהושע התנא הנאור, מתלמידיו של בית הלל, הבין, כי
הסגפנות והנזירות יכלו, חלילה, את שארית ישראל, וכי המצוות נתנו לעם בשביל
העם, לטובת העם, ולא העם נברא בשביל המצוות, והוא השתדל בחכמתו להכניע את
הסגפנות ולגרש את הנזירות מישראל ולהוליכם ב&#8220;שביל הזהב&#8221;, דרך החיים.</p>

<p>וזהו הסוד של המקרא:</p>

<p>&#8220;<strong>ובחרת בחיים למען תחיה אתה וזרעך</strong>&#8221;.</p>

<blockquote>
<br />
</blockquote>

<p>הרב צבי הירש מסליאנסקי – ספר ההטפה – כרך א' – חלק 3/6 – הגהה</p>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/32220">https://benyehuda.org/read/32220</a></div></body></html>