<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>מַלְאֲכֵי הָאָבִיב</title>
	<meta name="author" content="יהודה שטיינברג"/>
</head>
<body>

<blockquote>
<p>עָבְרוּ יְמֵי הַחֹרֶף; הַשֶּׁלֶג נָמֵס וַיְהִי לְמָיִם
וַיִּלָּפְתוּ הַמַּיִם לְנַחֲלוּלִים וְזַרְזִיפִים, וְהַנַּחֲלוּלִים –
לִנְחָלִים, וְהַנְּחָלִים – לִנְהָרִים, וַיִּשְׁטְפוּ בִמְרוּצָה אֶל יָם
הָאֻקְיָנוּס<a href="#fn:1" id="fnref:1" title="see footnote" class="footnote"><sup>1</sup></a>. –
וּמַלְאֲכֵי הַחֹרֶף עֹשֵׂי דְּבָרוֹ: הַקּוֹר
וְהַקִּפָּאוֹן, עֹמְדִים מִשְׁתָּאִים, בְּלִי דַעַת, אִם לַעֲזֹב אֶת
מְקוֹמָם אוֹ לְנַסּוֹת עוֹד מִלְחָמָה, מִלְחֶמֶת קִיּוּמָם.</p>

<p>וּבְכָל זֹאת, גַּם אֶת מְקוֹמָם לֹא יַעַזְבוּ, גַּם
מִלְחָמָה לֹא יְחַדֵשׁוּ: יוֹדְעִים הֵמָּה כִּי כָשַׁל כֹּחַ
מֶמְשַׁלְתָּם, וַעֲלֵיהֶם לְמַהֵר צֵאתָם; אַךְ יְחַשְּׁבוּ דַּרְכָּם
אֵיךְ לָנוּס כְּגִבּוֹרִים: &quot;בַּל יֵאָמֵר עָלֵינוּ – &#8220;בֹּרְחִים הֵם
כְּנוֹאָשִׁים&#8221;! יֹאמַר נָא הָאוֹמֵר: &#8220;רָצִים הֵם אֶל מְחוֹז
חֶפְצָם<a href="#fn:2" id="fnref:2" title="see footnote" class="footnote"><sup>2</sup></a>, לִשְׁפֹּךְ מֶמְשַׁלְתָּם עַל אֶרֶץ אַחֶרֶת&#8221;!
אָז הִתְעוֹרֵר הָאָבִיב וַיֹּאמַר: &#8220;מִי יֵלֶךְ לָנוּ
לְבַשֵּׂר אֶת בְּנֵי הָאֲדָמָה, כִּי נוֹשְׁעוּ תְּשׁוּעַת
הָאָבִיב?&#8221;</p>

<p>וְחִישׁ הַתְאַסְּפוּ מִבְּנֵי הַזָּמִיר וְכָל צִפֳּרֵי
שִׁיר, וַיָּסֹבּוּ אֶת הָאָבִיב וַיֹּאמְרוּ: &#8220;שַׁלְּחֵנוּ וְנֵלְכָה
וְנָשִׁיר שִׁירֶיךָ&#8221;.</p>

<p>אַךְ הַיַּנְשׁוּף<a href="#fn:3" id="fnref:3" title="see footnote" class="footnote"><sup>3</sup></a> הִתְחַנֵּן
לִפְנֵי הָאָבִיב וַיֹּאמַר: &#8220;הֵן בְּכָל שָׁנָה וְשָׁנָה תְּכַבֵּד אֶת
אֵלֶּה בִּבְשֹׂרַת בֹּאֶךָ, וּמַדּוּעַ יִגְרַע חֶלְקִי גַּם אָנִי?
שַׁלְּחֵנִי הַפַּעַם וְאֶשָּׁרֶתְךָ גַּם אָנִי!&#8221;</p>

<p>וַיַּחְמֹל הָאָבִיב עַל הַיַּנְשׁוּף וְיֹאמַר: &#8220;צֵא
אֵפוֹא אַתָּה וּבִשַּׂרְתָּ אֶת יוֹשְׁבֵי תֵבֵל, כִּי הֵקִיץ הַקֵּץ
לַחֹרֶף!&#8221; וַיֵּצֵא הַיַּנְשׁוּף וַיָעָף בַּלֵּילוֹת, וְיִסְתַּתֵּר
מֵאוֹר הַיּוֹם; כִּי מִצִּפֳּרֵי הַלַּיִל הוּא הַיַּנְשׁוּף, אַךְ יָצֹא
יֵצֵא הַשֶּׁמֶשׁ עַל הָאָרֶץ, יֻכֶּה בַסַּנְוֵרִים<a href="#fn:4" id="fnref:4" title="see footnote" class="footnote"><sup>4</sup></a> וּכְעִוֵּר יְמַשֵּׁשׁ; כִּי עֵינַיִם רַכּוֹת נָתְנָה לוֹ
הַתּוֹלָדָה<a href="#fn:5" id="fnref:5" title="see footnote" class="footnote"><sup>5</sup></a>, לֹא תִצְלַחְנָה לְאוֹר שֶׁמֶשׁ,
עַל כֵּן יָבֹא יוֹמָם בְּחוֹרִים וּבִמְאֻרוֹת אֲפֵלוֹת. שָׁם תֵּיטַבְנָה
עֵינָיו לִרְאוֹת. –</p>

<p>וְאָמְנָם יֵשׁ אֲשֶׁר יֹאמְרוּ, כִּי עֵינַיִם נָתְנָה
הַתּוֹלָדָה לַיַּנְשׁוּף כְּהָעֵינַיִם אֲשֶׁר נָתְנָה לְכָל יְצִירֶיהָ,
וְאַךְ יַעַן כִּי יֵשֵׁב הַיַּנְשׁוּף יוֹמָם בַּחוֹרִים וּבִמְאֻרוֹת
אֲפֵלוֹת, עַל כֵּן לֹא תִצְלַחְנָה עֵינָיו לְאוֹר שֶׁמֶשׁ; כִּי
הִסְכִּינוּ רַק אֶל הַחֹשֶׁךְ. וְאוּלָם בֵּין כֹּה וָכֹה – הֲלֹא אַחַת
הִיא. הַיַּנְשׁוּף בֵּין מוֹרְדֵי אוֹר<a href="#fn:6" id="fnref:6" title="see footnote" class="footnote"><sup>6</sup></a> יְחָשֵּׁב, כִּי אֵינֶנּוּ רֹאֶה לְאוֹר יוֹמָם מְאוּם, וְאַךְ
כַּאֲשֶׁר יְפָרֵשׂ הַלַּיְלָה אֶת צִלּוֹ עַל הָאָרֶץ אָז, יֵצֵא
מִמַּחֲבֹאוֹ וְיָעוּף אֶל אֲשֶׁר יְהִי רוּחוֹ לָעוּף.</p>

<p>וְכַאֲשֶׁר עָבְרוּ עַל הַיַּנְשׁוּף שְׁלֹשָׁה לֵילוֹת
לַתְּעוּפָה וּשְׁלֹשָׁה יָמִים לְהִסָּתְרוֹ, אָז בָּא אֶל תּוֹךְ
הַיִּשּׁוּב,<a href="#fn:7" id="fnref:7" title="see footnote" class="footnote"><sup>7</sup></a> וַיִּתְיַצֵּב עַל פִּי מְאֻרָתוֹ וַיִּקְרָא:
עוּרוּ, הִתְעוֹרָרוּ!</p>

<p>סִגְּרוּ עֵינָיִם:</p>

<p>שֶׁמֶשׁ הָאָבִיב</p>

<p>בֹּעֵר בַּשָּׁמָיִם.</p>

<br />

<p>הִגִּיעוּ יְמֵי אוֹרָה,</p>

<p>יוֹם זִיו בִּשְׁמֵי אָבִיב!</p>

<p>חַג מַחֲבֹא לָכֶם,</p>

<p>– הָאוֹיֵב מִסָּבִיב!</p>

<p>וּלְשֵׁמַע שֵׁם הָאָבִיב הִתְעוֹרְרוּ בְּנֵי תֵבֵל, וַיִּלְבְּשׁוּ פְאֵר<a href="#fn:8" id="fnref:8" title="see footnote" class="footnote"><sup>8</sup></a>, וַיֵּצְאוּ לִשְׁמֹעַ
אֶל קוֹל הַמְּבַשֵּׂר; אַךְ הַיַּנְשׁוּף הַמְבַשֵּׂר בַּעַל בְּכִי מְאֹד
נוֹרָא הוּא, וְקוֹלוֹ קוֹל קִינָה קוֹל בֹּכִים; גַּם עֵת
יִפְצַח<a href="#fn:9" id="fnref:9" title="see footnote" class="footnote"><sup>9</sup></a> פִּיהוּ לָשִׁיר גִּיל וָרֶנֶן,
תֵּצֵא אֲנָחָה מִגְּרוֹנוֹ; כִּי עַל כֵּן, תַּחַת לִשְׂמֹחַ וְלָשִׂישׁ,
נֶעֶצְבוּ הַשּׁוֹמְעִים אֶל לִבָּם, וַיְמָרְרוּ בַּבֶּכִי. –</p>

<p>שָׁמְעוּ הַשָּׁמַיִם וַיּוֹרִידוּ גַם הֵם דִּמְעָה; רָאֲתָה הַשֶּׁמֶשׁ, וַתִּכָּלֵם; וּפְנֵי הַיָּרֵחַ חָפְרוּ<a href="#fn:10" id="fnref:10" title="see footnote" class="footnote"><sup>10</sup></a>
וַיִּתְכַּס בַּעֲנָנָה שְׁחוֹרָה, וַיְהִי אֵבֶל לְכָל בְּנֵי תֵבֵל. –</p>

<p>וּמַלְאֲכֵי הַחֹרֶף, קֹר וְקִפָּאוֹן, אֲשֶׁר כְּבָר
פָּנוּ עֹרֶף וַיָּנֻסוּ, הֵשִׁיבוּ פְנֵיהֶם אֲחֹרַנִּית, וַיִּרְאוּ
וְהִנֵּה בַלָּהָה – מְשִׁיבַת נָפֶשׁ: שֶׁלֶג וּמָטָר יוֹרְדִים
בְּעַרְבוּבְיָה<a href="#fn:11" id="fnref:11" title="see footnote" class="footnote"><sup>11</sup></a>, וְהָאֲדָמָה הָעֲרֻמָּה
נִכְלָמָה מְאֹד; וַעֲצֵי הַגַּן יִזְעָקוּ בַחֲרָדָה; וּפִרְחֵי
הַשָּׂדֶה, אֲשֶׁר כְּבָר יָצְאוּ מֵחֵיק הָאֲדָמָה – הִתְעַלָּפוּ. אָז
חָשְׁבוּ מַחֲשָׁבָה לָשׁוּב לְבִצָּרוֹן וְלִבְלִי עֲזֹב אֶת
מְקוֹמָם.</p>

<p>רָאָה הָאָבִיב, כִּי לֹא יִצְלַח הַיַּנְשׁוּף לִשְׁלִיחוּתוֹ – וַיִּשְׁלַח אֶת הַדְּרוֹר. –</p>

<p>וַתָּעָף הַדְּרוֹר לְאוֹר יוֹמָם וְגַם בַּלֵּילוֹת לֹא
נָחָה; וַיִּשְׁמַע הַסַּעַר אֶת מַשַּׁק כַּנְפֵי הַדְּרוֹר,
וְיִתְחַלְחַל וַיִּבְרַח כָּל עוֹד נַפְשׁוֹ בּוֹ; וּבְבָרְחוֹ
בְּחִפָּזוֹן גָּרַף אֶת כָּל הָעֲנָנִים הַכְּבֵדִים וְהֶעָבִים הֶעָבִים.
וַיֵּרָאוּ שָׁמַיִם טְהוֹרִים, וַיִּשְׂמַח הַשֶּׁמֶשׁ, וַיִּצְחַק צְחוֹק
שֶׁל שִׂמְחָה, וַיָּחָשׁ הַקִּפָּאוֹן אֶת חֹם נְשִׁימַת<a href="#fn:12" id="fnref:12" title="see footnote" class="footnote"><sup>12</sup></a>
הַצְּחוֹק, וַיֵּחָנַק כְּרֶגַע, וַיִּפּוֹל שָׁדוּד. –</p>

<p>וַתָּבֹא הַדְּרוֹר בֵּין אַנְשֵׁי תֵבֵל וַתִּקְרָא:</p>

<p>אָנִי הַדְּרוֹר –</p>

<p>מְבַשֶּׂרֶת תֹּר</p>

<p>יְמֵי הָאָבִיב!</p>

<p>זֹרַעַת שְׂמָחוֹת,</p>

<p>נֹחַם, בְּרָכוֹת –</p>

<p>לַכֹּל מִסָּבִיב.</p>
</blockquote>

<p>*</p>

<blockquote>
<p>בַּגַּנִּים, רוּחַ,</p>

<p>צֵא הָפִיחַ!</p>

<p>קְרָא לַתְּחִיָּה</p>

<p>אֶת הַשּׁוֹשַׁנִים</p>

<p>שָׁם בַּגַּנִּים</p>

<p>חַלְלֵי הַבְּרִיאָה!</p>
</blockquote>

<p>*</p>

<blockquote>
<p>יִזַּל בְּשָׂמִים,</p>

<p>מַטַּע כְּרָמִים</p>

<p>שָׁם מִסָּבִיב</p>

<p>יָרִיחַ אִישׁ,</p>

<p>וְיַאֲמִין חִישׁ</p>

<p>כִּי בָא הָאָבִיב –</p>

<p>וַיִּפְתַּח הָאָדָם אֶת חַלּוֹנוֹ, וַיִּשְׁאַף רוּחַ צַח
אֶל קִרְבּוֹ, וַיְחִי רוּחוֹ. אָז יָדַע, כִּי אָמְנָם בָּאוּ יְמֵי
הָאָבִיב. וַיֵּצְאוּ בַּחוּרִים וּבְתוּלוֹת לָשֹׁוּחַ בַּגַּנִּים
וְלִשְׁמֹעַ בְּקוֹל מְנַגְּנֵי הַיָּעַר.</p>

<br />
</blockquote>

<div class="footnotes">
<hr />
<ol>

<li id="fn:1">
<p>אֶצעאַן Океанъ <a href="#fnref:1" title="return to body" class="reversefootnote">&#160;&#8617;</a></p>
</li>

<li id="fn:2">
<p>אֶל הַמָּקוֹם אֲשֶׁר יַחְפֹּצוּ. <a href="#fnref:2" title="return to body" class="reversefootnote">&#160;&#8617;</a></p>
</li>

<li id="fn:3">
<p>אוילע Сова <a href="#fnref:3" title="return to body" class="reversefootnote">&#160;&#8617;</a></p>
</li>

<li id="fn:4">
<p>בְּעִוָּרוֹן. <a href="#fnref:4" title="return to body" class="reversefootnote">&#160;&#8617;</a></p>
</li>

<li id="fn:5">
<p>נאַטוּר, природа <a href="#fnref:5" title="return to body" class="reversefootnote">&#160;&#8617;</a></p>
</li>

<li id="fn:6">
<p>הַמּוֹאֲסִים בָּאוֹר. <a href="#fnref:6" title="return to body" class="reversefootnote">&#160;&#8617;</a></p>
</li>

<li id="fn:7">
<p>מְקוֹם נוֹשָׁב. <a href="#fnref:7" title="return to body" class="reversefootnote">&#160;&#8617;</a></p>
</li>

<li id="fn:8">
<p>בְּגָדִים יָפִים. <a href="#fnref:8" title="return to body" class="reversefootnote">&#160;&#8617;</a></p>
</li>

<li id="fn:9">
<p>יִפְתַח. <a href="#fnref:9" title="return to body" class="reversefootnote">&#160;&#8617;</a></p>
</li>

<li id="fn:10">
<p>בּוֹשׁוּ. <a href="#fnref:10" title="return to body" class="reversefootnote">&#160;&#8617;</a></p>
</li>

<li id="fn:11">
<p>פערמישונג, Смѣшенiе <a href="#fnref:11" title="return to body" class="reversefootnote">&#160;&#8617;</a></p>
</li>

<li id="fn:12">
<p>אטהעִמצוג Дыханiе <a href="#fnref:12" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/44565">https://benyehuda.org/read/44565</a></div></body></html>