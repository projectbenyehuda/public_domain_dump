<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>יַעֲלַת חֵן</title>
	<meta name="author" content="יהודה הלוי"/>
</head>
<body>

<p><a href="#fn:1" id="fnref:1" title="see footnote" class="footnote"><sup>1</sup></a></p>

<blockquote>
<p>יַעֲלַת־חֵן, מִמְּעוֹנָה רָחֲקָה, / אֹהֲבָהּ כֹּעֵס<a href="#fn:2" id="fnref:2" title="see footnote" class="footnote"><sup>2</sup></a> – וְלָמָּה צָחֲקָה?</p>

<p>צָחֲקָה עַל בַּת־אֱדוֹם<a href="#fn:3" id="fnref:3" title="see footnote" class="footnote"><sup>3</sup></a> וּבְנוֹת עֲרָב / הַמְבַקְשׁוֹת לַחֲשֹׁק דּוֹד חשְׁקָה<a href="#fn:4" id="fnref:4" title="see footnote" class="footnote"><sup>4</sup></a>!</p>

<p>הֵן פְּרָאִים הֵם – וְאֵיךְ יִדְמוּ אֱלֵי / יַעֲלָה עַל־הַצְּבִי הִתְרַפְּקָה<a href="#fn:5" id="fnref:5" title="see footnote" class="footnote"><sup>5</sup></a>?</p>

<p>אֵי נְבוּאָה, אֵי מְנוֹרָה, אֵי אֲרוֹן / הַבְּרִית, אֵי הַשְּׁכִינָה דָּבְקָה<a href="#fn:6" id="fnref:6" title="see footnote" class="footnote"><sup>6</sup></a>?</p>

<p>אַל־מְשַׂנְּאַי, אַל תְּכַבּוּ אַהֲבָה / כִּי תְכַבּוּהָ וְהִיא אֵשׁ נִשְּׁקָה<a href="#fn:7" id="fnref:7" title="see footnote" class="footnote"><sup>7</sup></a>!</p>
</blockquote>

<div class="footnotes">
<hr />
<ol>

<li id="fn:1">
<p>גם שיר זה שיך לסוג שירי הגאולה, והיא כעין שיר אהבה. האוהב כועס עם
אהובתו. אחרות חושבות שעתה יתקרב אליהן. אבל האהובה בטוחה, כי לא יארך
הזמן והוא ישוב אליה. <a href="#fnref:1" title="return to body" class="reversefootnote">&#160;&#8617;</a></p>
</li>

<li id="fn:2">
<p><strong>יעלת חן</strong>: ישראל שרחק מארצו ושרוי בגלות. <strong>אוֹהבה</strong>: הקב&quot;ה. <a href="#fnref:2" title="return to body" class="reversefootnote">&#160;&#8617;</a></p>
</li>

<li id="fn:3">
<p><strong>בת־אדום</strong>: הנוצרים. <a href="#fnref:3" title="return to body" class="reversefootnote">&#160;&#8617;</a></p>
</li>

<li id="fn:4">
<p><strong>המבקשות</strong> וכו&#8216;: הם חושבות
שד&#8217; הפר בריתו עם ישראל, וכי יכרת ברית איתם. <a href="#fnref:4" title="return to body" class="reversefootnote">&#160;&#8617;</a></p>
</li>

<li id="fn:5">
<p><strong>יעלה</strong>: ישראל. <strong>הצבי</strong>: הקב&quot;ה. <a href="#fnref:5" title="return to body" class="reversefootnote">&#160;&#8617;</a></p>
</li>

<li id="fn:6">
<p><strong>אי השכינה דבקה</strong>: היכן דבקה השכינה אם לא בישראל? <a href="#fnref:6" title="return to body" class="reversefootnote">&#160;&#8617;</a></p>
</li>

<li id="fn:7">
<p><strong>אל תכבו אהבה</strong>: ביני ובין הקב&quot;ה. <strong>כי תכבוהּ</strong>: האם תבואו לכבות
אותה. <strong>והלא אשׁ נשקה</strong>: אש לוהטת. <a href="#fnref:7" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/18589">https://benyehuda.org/read/18589</a></div></body></html>