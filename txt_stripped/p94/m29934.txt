


	
	ציונים לציונים
	








ואחר הרעש קול דממה דקה,

התקעים בחצצרות לא עוד יריעו,

ולויתן עדנה לא העלה בחכה

וכמו נלאו צידיו, יד לא יניעו.

מה פשר הדממה, סוד הקפאון,

אם לא מות הרעיון מלדה והריון?…





איה הציונים, איפה נחבאו?

בחפזה נולדו ובחפזה גועו,

בחפזה רעשו ובחפזה שתקו

ובחפזה אל בצעם איש איש חמקו.

ובחפזה על הרעיון הנה בא קפדה,

כי ארץ חפזון ארצנו הנחמדה!




* * *






היעמד לבנו ונוסיף ניחלה

ללכת קוממיות אל מנוחה ונחלה

ואחר הרעש עד מהרה נגאל?

ואחר הרעש דממה וקפאון,

ואחר הרעש אותות כליון –

לא מאמיריקא יושע ישראל!















את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/29934