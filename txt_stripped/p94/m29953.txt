


	
	הנני!
	



(עת אשר עניתי את ידידי ה' מירביס “בהזמנה”.)


שאלתני “איכה” בפתחי שערים,

ואם אמרי “אענך”, – אין בפי דברים.

זה כמשלש חדשים נע ונד אני כקין

במקומות אין אנשים וגם אני עוד איש אין.

נפשי עיפה מכבד סבל ומידעי – צרור מסעי,

ואני מאכיל שפת בבל להגי בבלאי טפשאי…

"איכה דאליצקי? – הנני! הנני!

אך בספרת ישראל אל תבקשני!

חלפה עת הזהב עברו ימי מזמורי,

ולהנצל מחרפת רעב נפצתי את כנורי…

מה כנור בת יהודה ליהודים מזיפים?

בשפת בבל השדודה ספר להם מעשי כשפים,

מעשה בשור מטיל ביצים, כפרה בעלת אבר!

ושמעו אליך העצים ויכבדוך בני עם עבר!

"איכה דאליצקי? – הנני! הנני!

באשר אלין ליל זה שם מחר לא תראני.

אני רץ בחפזון וערקי לא ישכבו,

בגלל איפת רזון לבני כי ירעבו…

בשני ירחים ששים עיר מדותי בשעלי,

התלוני בת השיר התחיה נפשה בגללי?…

חיה בטוב יקירי, ויחיו בני העליה,

החפצים בבת שירי ובשפה העבריה;

והיה בנוחי ואתנם בחברת.















את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/29953