


	
	[ושוב ירעימו בתזמורת]
	




ושוב ירעימו בתזמרת



תפי-ברזל – הגלגלים.



במערבלת-הסחרחרת,



ימים יצלו המולים.

זיק-פז יזרה קטר קודח



כזרע-אש בשדה-לילות;



ויתמר אבק פורח



בתחנות האבלות.

שבעים לשון שוב תצלצלנה



כלעז מטבעות-נכר.



ומבקר יעף כצל נע



ירטן עוין, זעף וסר.

אנום קפול, אקום פרוע,



הגו גדם, מעוך הלב.



ושוב אנום: אנוד-אנוע



בירכתי חלום חרב.

אפל, אזחל בחול מלוח



מכה שרב אגדתי,



עד כי אגהר כל עוד בי רוח



על סף מדבר-מולדתי.
 







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/4933