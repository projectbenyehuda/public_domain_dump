


	
	[לא אשאל על מה ולמה]
	




לא אשאל על מה ולמה



במולדת לא רחמה



בזקים ידי אז שמה



יד שוטר חומץ.

זו דרכי ואין אחרת:



סהר, לחם ומחתרת.



בן אני לדור-המרד,



דור דוחק הקץ.

צר ידו כצור מקשיח.



חיל המלך המשיח



בחרבו העם יושיע



מחבלי-גלות.

יום יגיה ובריח



חיש נתץ. חומה נבקיע.



וכנשר ברקיע



דגל-החרות.

שוחרי-חרות הננו,



נקים במו דמנו



ובסער מלחמתנו –



קדש היעוד.

ונציג את כף-רגלנו



על פסגת חזון חיינו.



נעלה בכידוננו



כתר-המלכות.
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/2773