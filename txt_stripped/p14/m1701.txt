


	
	[אלהי העברים]
	




אלהי העברים, החיים והחשק



צמא לדמים ונוטה בכידון.



לחיל אלמוני ביום צאת לקראת נשק



אזיק בשמאלו- בימינו השלטון.

אלהי העברים, השריון והמות



עצב אל אש והפיח באוד.



לחיל אלמוני ביום צאת לקראת שבט



מרצע בשמאל – בימינו החרות.

אלהי העברים, האסון והנצח



צמא למלכות וקורא בחוריו.



וחיל תכל-ארגמן עלי מצח



עולה לגרדם ולמלכות אחריו.
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/1701