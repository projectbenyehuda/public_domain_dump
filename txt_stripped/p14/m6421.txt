


	
	[אני יודע: יום יבוא או ערב]
	




בקר היה יהיה, או ערב, או צהרים,



עת מישהו גם את נפשי ממני יקח אלי ארס.


הומירוס, איליאס 21, 111.


אני יודע: יום יבוא או ערב,



אפל בדד, גוסס בשדה-קרב;



וסביבי תרבצנה חיתו-טרף:



הישימון, המות, השרב.

אך מה ימתק בשדה-הקרב המות,



מה-יערב שרב לי בישימון,



כשעיני – תוהות בתהום-צלמות-



תראינה משואות-הנצחון.

טבת תרצ"ד







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/6421