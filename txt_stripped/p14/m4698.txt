


	
	[הרי את מקודשת לי מולדת]
	



[הרי את מקודשת לי מולדת] / אברהם שטרן (“יאיר”)

הוי, רוסיה שלי! רעיתי..

בלוק


הרי את מקדשת לי, מולדת,



כדת משה וישראל.



שפחה שחה, כורעת ואובדת,



אני לך בעל וגואל.

ורחקו ממך מבלעיך



בחיי. ובמותי



אני - ראשי אלין בחיק הריך;



את-בדמי לעד תחיי.

ולקראתך מלכה, לבי חרד עת



תפארתך פי ימלל.



הרי את מקדשת לי, מולדת,



כדת משה וישראל!



סיון תרצ"ד






את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/4698