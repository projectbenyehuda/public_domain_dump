


	
	[חיים כולנו במחתרת]
	




חיים כלנו במחתרת

בטחב מעבה-מרתף.

בו מנורה תבאש חורת,

רצפה ימסה מטר סוחף.

הכנו ערפל מחתרת

בעורון קדוש-חזון:

סוחה אם-אל ירדן עוברת

אור מך זיו-שמש בגבעון.

מערפל-מסתור נגיח,

עת שיר הקרב רובה ירן

שטן נבוס. פני-משיח

נקביל בלחם בציון.

נקביל פניו. אדם דמנו.

הדום-רגליו מרבד-שני.

ועל מרבד זה מחותינו

כצחר שלג-שושנים.
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/518