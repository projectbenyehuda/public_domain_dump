


	
	משאלות לבי
	




          יהי רצון:

שאשמח בחלקי בחיים חיתי,

שלא אקנא עולם בבעלי העשר,

שאסתפק במועט, אך כדי מחיתי.

שאעשה כל מעשי בצדק ויושר.



שתהי בת שירתי תמיד עמדי,

שלא אחליפנה בהבל הבלים,

שלא תהי תורתי קרדום בידי.

שיהי אור בנפשי ונסו הצללים,

שלא תתן באמונת רוחי מגרעת,

שלא אוסיף מכאוב, כי אוסיף דעת.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/17227