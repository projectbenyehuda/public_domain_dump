


	
	"האדמה" חוברת י"ב
	



“האדמה” חוברת י"ב / ברל כצנלסון

בחוברת “האדמה” י׳-י“א, על גבי המעטפה, באו דברים אחדים “מאת העורך” 1: “על שער החוברת הזאת כתוב: תמוז-אב תר”פ. למעשה הרי היא יוצאת בכסליו תרפ”א. הסיבה – חוסר-אמצעים. משפחת האנשים הנושאת את עול הוצאת “האדמה” קטנה יותר מדי, דלה יותר מדי. עם התרבות מספרנו והתעצמות כוחנו אולי יתחדש גם כלי-מבטאנו זה. בכל אופן, חוברת י“ב (אלול תר"פ) – לגמר כרך ב׳ – נערכת לדפוס”.

הבטחה זו, אחרונה לקוראים, לא נתמלאה על ידי העורך.  יום-העברות – כ“ד ניסן תרפ”א – שם קץ גם למצוקות הכנת החוברת, גם לתקות התחדשות “האדמה”. “משפחת האנשים הנושאת את עול הוצאת “האדמה”, ה”קטנה" וה“דלה”, והיודעת כמה הציקה לי. ח. ברנר אי-היכולת לדייק במילוי הבטחתו, מביאה לדפוס עכשיו, ליום-השנתים, חוברת-סיום זו. תכנה נשתנה מכפי שהוכן על ידי העורך: כולו מעזבון.

ניסן תרפ"ג.






[כלומר, מאת י. ח. ברנר]  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/8141