


	
	אל בת שירתי
	




בדמי ליל קיץ עת קולך אשמעה,



אז יתר לבי, שרעפי יפרצו;



אז רגש ממרום נפשי נמלאה,



אז לשיר אתך כל חושי יחפצו.

אז אשכח תרדמה, אעיר הנבל,



ובחיקך, אהובה, נפשי אשפכה;



אז אסיר שכמי גם לבי מסבל,



ולנגד מקרי החיים אשמחה.

אם קולך, שירתי, אזני שומעת,



אם נגדי יופיע שחר האביב,



ויקר הטבע אם נפשי יודעת,



כי חיים וענג תשלח מסביב.

אם נפשי חפה מבלי חטא ורשע



אם דמי בי טהור ויחדש כחי –



למה זה אתאונן: אבדה כל ישע?



הן נעים חבלי ומאשר אנכי!

בימי האביב, תרמ"ד.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/5248