


	
	שיר ציידים
	



שיר צידים / מרדכי צבי מאנה




מי יוצרך, יער חן?



איך נשאת על הגבעה?



את האמן אהללה,



ספר גדלו ארים קול!



שלום לך! שלום לך! שלום לך, יער חן!


  


עתה נרדם כל היצור,



על ההרים ירעה איל;



נרדף, נשיג גם נריע,



עד כי יחרד קול ההד!



שלום לך! שלום לך! שלום לך, יער חן!


  


את נדרנו, טוב לבנו,



גם ביער לא נמירה,



כי בישישים אמון רוח,



כל עוד נשמת חיים בם!



שלום לך! שלום לך! שלום לך, יער חן!


  

כסלו, תרמ"ה. ראדושקאוויץ.






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/2758