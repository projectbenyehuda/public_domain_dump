


	
	ברכת הפרידה
	



ברכת הפרידה / מרדכי צבי מאנה

(לאוהב דבק מאח ש. ציז הי"ו)

 


הנה עד נצח לך לבי הקדשתי,



כי אוהב כמוך עוד לא פגשתי,



ובברית אהבתך הן אכבדה;



עתה רגשותי ממך לא אסתירה,



ולברכך עתה כנורי אעירה,



טרם חיש מהר ממך אפרדה.


 


אך כנורי פתאם נאלם דומיה,



כי לבי בי סוער, רוחי הומיה,



רק ברכות אלף לך יהגו כליותי;



על ענג לי תתה הא לך תודתי,



על אהבת לבתך הא לך נשמתי,



כי לבך הן יען אל קול רגשותי! –



היה בטוב,



שנים לרב,



שיש ושמח,



עלה והצלח!


  

ה' מנחם אב, תרמ"ג. ווארשא.






את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/6020