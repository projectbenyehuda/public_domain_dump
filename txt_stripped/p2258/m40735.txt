


	
	[דרך־אניה בלב־ים שים פעמיך]
	



[נולד בספרד בסוף המאה הי"ד, חי בסרגוסה,
ואחרי כן בפיזה, פררה, מודנה, פדובה, צ֗נטו אנקונה, רקנטי, רג֗ו ומנטובה. מת אחרי שנת 1457]






– – ͝ – – ͝ – – – ͝ – – ͝ – / – – ͝ – – ͝ – – – ͝ – – –



דרך־אניה בלב־ים שים פעמיך / לבי
ראה את־שלום נשיא בעמך



לא מפני משברי נהר וגלי תהום / תהם ביום תתך
דרך בימך



כי מול שאוני ליום נדד אדני בלי / נשמע דברו
כאוב קול מי תהומך



הכון לפניו והתהדר עלי רצפת / דר רוממותו ועשית
שפמך



יערף מטר לקחך לבי וניב שיחך / אליו תנה הוֽדך
ריח בשמיך



נחל זמיר נחלה נתן לך על־פני / חוצות שלח־נא כאז
נחל קדומיך



על־כס כבודו ונס הודו לאל תעתיר / ירום ונשא
וגבה ממרומיך



וחסה בצלו וסתר אהלו יֽהיה / מחסה לך ממשנאיך
וקמיך



ממעמקים להקים חיל עשוקים שמו / נודע כהיום
יקימך לו ורחמך



כעת במשכו במו־רשת ארשת שפ־ / תיו אוֽתך כי
בך בחר וגלמך



זכר בשכלו ברית אבות ואחר בלות / חדש ימותי
יצו כימי עלומיך



וזבול לך כוננו ידיו וידיו תב־ / צענה וצוה
ברכה באסמיך



אבי ראה גם ראה עיני ועיני אשר / תדמע ובכיי
שמע יעל לשמיך



אנקת אסיר חשקך תשע אשר מאזי / נלכד כצפור
במו משטח חרמיך



תכין לבבך לקול ענות ענותי ופי / ישק עפרך
והארץ הדמך



אל־נא תכזב ברב ומעט וקט על־דבר / מהר ומתן
ויאמן נאמך



אגור לעולם באהלך ועל־לבך / אהיה בחותם
ידידותך חתומך



אבוס בעלים ומן זולֽתך הן גביר / אבוס ואתאו
בצליך ושומיך



אשרי מחכה ויגיע ליום יחזו / עיניו נוה קדשך
וקצה תחומך

הגות לבבי וניבי קח ולא אחפר / ישפר
כאשפר ופר זבחי שלמיך



ילד זמיר זה עלי ברכי יהוסף וניב / צח שיחך לי
מילדת וטעמך



נכתב ונחתם הדר שירי בחדש אדר / יקד לנכח חדר
גנזי ברמיך



שלח לפני להורות בית מעוני ופ־ / ניך לקדם
ולדרש את־שלומך



כי אעתיר לו בהקיץ יום וליל בחלום / לך־נא ראה
את־שלום נשיא בעמך.











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/40735