


	
	פתיחה לנאומי הקנצלר של האוניברסיטה העברית
	



ספר זה מכיל את הנאומים של ד“ר יהודה ל. מאגנס, ששמש
מתרפ”ה עד תרצ“ו קנצלר האוניברסיטה וכעת הוא מכהן כנשיא האוניברסיטה,
מהנאום הראשון לפתיחת המכון למדעי היהדות ועד נאומו בראשית תרצ”ו. כונתנו
בהוצאת הנאומים לאור היא לתת בדרך זו חמר מכלי ראשון על תולדות
האוניברסיטה, יצירתה והתפתחותה בתקופת הבנין הראשונה, כפי שהשתקפה במחשבתו
ובפעולותיו של קנצלר האוניברסיטה, שהקדיש את עצמו בכל מאדו להנחת היסודות,
ושהודות למרצו ולמסירותו קיימת אוניברסיטה עברית כפי שהיא כיום.

הספר יוצא גם באנגלית.

המחבר מקדיש את הספר לזכרו של אחד מראשוני ידידיו, שפעל גם
לטובת האוניברסיטה כחבר חבר־הנאמנים – לד“ר שמריהו לוין ז”ל. השורות
האחרונות שהוציא המנוח מתחת ידו היו בדבר הוצאת הנאומים האלה.

ירושלים, ניסן התרצ"ו.










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/50386