


	
	בוחן לבבות
	



על נדוד אוהבו




בוחן לבבות האזן ושמעה / אזכיר לנפשך את אשר ידעה



בוחן מזמות אוהבים לך נא ראה / תבל עלי אדני נדוד הטבעה



מדת צבאה על חליפות יסדה / גם על תמורות אהלה תקעה



נעו סביביה גלילי רום וחיל / שחק עלי ראשה כשכור תעה



שור העגלה המנהגת צבא / מרום ונסעה באשר נסעה /  5



יספר זמן מעגל צעדיה והיא / לא עיפה מרוץ ולא יגעה



הוא הזמן שליט עלי כל בעלי / חמר וצורה בעלי ארבעה



מתיך בהתכות תמידיות בשר / אדם וצורתו בנועו נעה



על כן לחברת אוהבי אל אתמהה / אם מעלה מעל וגם פשעה



כי יחזו מעת לעת מתנכרה / להם גויתי ולא מודעה   /   10



גם יודעי אינם אשר היו תמול / וראה תמונתם כהיום לעה



לא הם אשר בגדו ולא בי בגדו / כי הזמן מהות יצוריו יעה



אהבת אמת לך יאתה כי נפשך / יתד בגלגלי זבול קבעה


 






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/5855