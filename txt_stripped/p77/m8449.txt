


	
	דמיון אנשים
	



עו’ על העניין


ידמון אישים בתבל / ציץ אשר יוצא ונבל



איש ואיש ילד בקרבה / כחלום נודד ויבל



לב אנוש נאסר בבטנה / מבלי כבל וחבל



תתנו לבוז והנו / מחריש נושא וסובל



שבתה שביו ואך לא / לדרור שלח ביובל     5



כן שמה תבל הכי כל / פעלה נבלות ותבל



דמתה אל צי בלב ים/ מבלי מלח וחובל



נהפך אבל מחולה / שב לאיד כנור ונבל



אין בתוכה גיל בלי חיל / סוף משושה שב לאבל



סוף הנחה בה אנחה / קץ מנוחה ציר וחבל    10



כל עדניה לפני/ הם רעות רוח והבל



גם כבוד עשרה בעיני / נחשב חרש ונבל



רק עבודת אל לבד כי/ היא מנת כל איש וחבל



לעבודתו לבדה / נבראו אישים בתבל







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/8449