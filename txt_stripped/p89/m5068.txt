


	
	יעקב ועשו
	




עשו משכים לבית המרזח,



חבית משקים מפיו תתן ריח.



אוי, אוי, אוי,



אוי לעשו גוי!



כוסו – חייו,



לשתות חיב,



כי-על-כן הוא גוי.


  


יעקב משכים לבית התפלה,



נותן ליוצרו שבח ותהלה.



הו, מה-טוב



חלק יעקב!



אל צור חייו



להודות חיב,



כי שמו יעקב.


  


עשו חוזר לביתו בלילה –



אוי לה לאשתו מאגרוף יד בעלה.



אוי, אוי, אוי,



אוי לעשו גוי!



זרועו – חייו,



להכות חיב,



כי-על-כן הוא גוי.


  


יעקב חוזר בערב אל-נוו,



אשתו וילדיו משמחים לבבו.



הו, מה-טוב



חלק יעקב!



בניו – חייו,



לגדלם חיב,



כי שמו יעקב.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/5068