


	
	השירה מאין תימצא
	



השירה מאין תמצא/ חיים נחמן ביאליק

ב

(סוניט – דלא כגרדון)




משורר סוחר תבואה הקנני אלי,



סוחר משורר – שב מכה קדחת,



כרוב עם נחש דר בכפיפה אחת –



ויהי יומי למרקור ולפגסוס לילי.


  


ובפרץ מערבי ויברך ה' חילי –



גם צרורות כסף גם בר באמתחת –



ויעל פגסוס ותהי שירתי נשכחת,



ויהי עזי כספי וזהבי אלי.


  


אך לא לעולם חסן – ואלהי אתנני



בגד בי כמו נחל וישב אופני.



כנעתי נאספה ותאכל כל הוני.



ומאין כסף ועבודה כל היום שרתי.



עניתי זמיר עריצים וספרים חברתי,



כי אין עברי שר כי אם מעני…


  

ז‘. ט’ ניסן תרנ"ג.






את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/3730