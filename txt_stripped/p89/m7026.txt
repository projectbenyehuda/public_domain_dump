


	
	בין שבעים זאבים
	




מה-מה-מה, מה-מה-מה

יפעה כל-היום השה.


  


שה בן-כשב  

אוכל עשב,

מה-לך שככה תהמה?

אולי רעב אתה, שמא

יתאב לבך פת בחמאה –

באה, שיי, בא אלי,

כל-מחסורך, דע, עלי.          

"לא, בן יקיר, לא ארעבה,

פת בחמאה לא אתאבה,

משקי נתן, מרעי דשן,

אך אהה – ורועי ישן,

וביער שבעים זאבים,

כלם הומים, כלם רעבים,

ואנכי רך ורפה,

ירא אני פן אספה,

על-כן אזעק, ובכל-פה:

מה-מה-מה, מה-מה-מה

מה חטאתי ומה פשעי,

ומאין יבא ישעי,

מה-מה-מה, מה-מה-מה,

אוי מי יחמל על השה."







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/7026