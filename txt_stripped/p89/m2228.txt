


	
	שירים מן העזבון
	



שירים מן העזבון – אחרי הדמעות / ח"נ ביאליק


את החמה בגבורתה



אחרי גשם ארץ יורה



אם ראיתם איכה תקרן,



תזרק חניתות, חצים תורה



אל כל אגל, אל כל טפה,



הנפזרים כספירים



בין ירקרק דשא עשב



ומבהיקים ומזהירים,



ובקרניה אל כל נלאה



תשלח מרפא, תפח נפש;



אז יבריקו גם מי בצה



ירפד חרוץ עלי רפש…



ככה אחרי דמעות חמות



מרחב תבל ירחב לבי



ובמחשכיו תציץ קרן



אור הילדות – עת באבי



רוה טל שחר עוד הייתי,



כאילה קל ומהיר



לרוץ לרוץ… וכצפור



לעוף על אל שחק בהיר…



כימי השמים.



ובדמעה על לחי



ובשפלות ברכים



ובראש כפוף מטה,



ברטט, בחילה



אבושה, אחתה



ואשאל “מחילה”.



ולכפר פניך



פה אשא לבתי,



שלך ואליך



הנני אמתי.



ולא, אצע קברי



בנחת ושובה



כי מתי כעברי



בודוי בתשובה…


כ' כסלו תרנ"א


וכבר אדעה אבין שברם;



הוי, איך עיני בי תכלינה



טרם קמו לראות קברם!



דמעות חמות, דמעות רותחות…



אזל, אזל… ירחב לבי,



אראה אותי בילדותי



חי, רענן, עוד באבי,



ומבטן אשפה אשוב



אחלם: פרח רך נטוע



עלי עין, וממעל



מרחב יה ואור זרוע…


ג' אדר תרנ"ב






את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/2228