


	
	שירים מן העזבון
	



שירים מן העזבון – יש שיתגעגע הלב / ח"נ ביאליק

על-פי הינה


יש שיתגעגע הלב על השנים



השקטות, השלוות, שהיו מלפנים,



עת ישן בדממה היקום, והאדם



התנמנם שבע שלוה ורך וירדם.

ועתה מה עצמו הטרדות, מה רבו!



הן כל הענינים כה רחבו נסבו,



כאלו אין אל בשמים מלמעלה



ואשמדי מת בממשלת הלילה.

ואסירי העצלה כלנו מטרח,



אש תאכל הדמים, העור יאכל קרח.



וכבר משממון גוענו כלנו



לולא מעט אהבה שהיה לנו.








את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/7493