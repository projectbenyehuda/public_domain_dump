


	
	[בכרם אבי עומדה לה]
	








בכרם אבי עומדה לה

נצה חורה ונוגה מאד,

החרף כבר הלך, האביב כבר בא,

מראה הנצה כה רע,

פני כלה חולה לה.





נצה חורה לי לוחשה אט:

“אנא, קטפני, אח!”

אני לה סח: לא אשלח יד,

אינני חפץ בך.

אתור לי פה ושם

נצת אדם־דם.





הנצה לוחשה: "לך פה, לך שם,

עד אחרון יומך רד,

את הנצה לה אדם־דם

לא תמצא עדי־עד.

אך אותי קטף וקח,

כמוך חליתי, אח".





כה לחשה הנצה, התחננה לי —

רעדה ידי — וקטף!

כרגע נרפא לב דכא בי,

ואור לי עלה רב.

ובחזי, אין בו מתם,

חדות כרובי־תם.















את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/50226