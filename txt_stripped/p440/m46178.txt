


	
	תוחלת נכזבה...
	








ועף החלום, החלום הטוב

עם בוא השמש עף.

כקרן אור מכלא צר,

והוא עוד טרם שב.





במזרח, שם אחכה לו,

ממצולת ים ותהום

כי יזרח אור השמש לי,

יחזר גם החלום.





עם שמש־אור כי נעלם —

ושב עם שמש אור!

ואם בלעו ים — את פאתי

המזרח אדע שמר…





במזרח, שם אחכה לו,

עם לב בי מת כמעט —

שמש־זהב עולה על,

אך עולה הוא לבד…





כל יום ויום, עם הנץ יום,

אחכה לו לשוא:

השמש בא, מופיע שוב

וחלומי טרם שב…











את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/46178