


	
	[ליל סגריר וסועה בחוצות]
	




ליל סגריר וסועה בחוצות,

גשם ושלג וילל,

לחלון דם אשב ואביט

אל תוך אפלת הליל.





להב נר קטן מהבהב,

נע הוא מרחוק ונד;

אם ופנסה בידה

נוע תנוע אט־אט.





ודאי גם קמח וביצים

וחמאה קנתה כעת;

חליטה חפצה היא לאפות

ולבתה הגדולה תת.





בביתה, בכרסה היא יושבה,

עיניה – ממצמצות הן

מתוך נומה. תלתלי הזהב

יכסו פניה בחן.













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/55541