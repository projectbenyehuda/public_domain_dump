


	
	[המתן, המתן, מלח פרא]
	








המתן, המתן, מלח פרא,

אני לחוף אחריך בא;

משתי עלמות הנני נפרד —

מאירופה ומנה.





פרץ־נא, זרם דם, מעיני,

פרץ מגוי, זרם דם,

כל מכאובי ויסורי

אכתבה בדם זה חם.





הוי, מה־תרעדי, אהובה,

למראה דמי רק היום?

הן ראית כבר אותו שותת

בעמדי לפניך דם.





התזכרי שיר ישן־נושן

על נחש הגן הלז,

בעבור תפוח נדחה

אבינו למדחפות אז?





פרי זה, אבי כל־רע, בו חוה

השיאה מות על כל־חי,

בו אריס שלחה אש בטרויה —

את שנים אל הבאת עלי.















את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/50228