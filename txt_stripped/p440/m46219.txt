


	
	אל עזובה
	








למה־זה תלכי לבדך

באשון הלילה?

הנני ואלך אתך…

הרוח יהמה שוממות,

קול יללתו יעלה,

וגשם גדול נתך.





הנני ואלך אתך…

אישך עזבך,

בניך לא ישאלו שלומך,

ואין לך מנחם ומרחם,

ואין תומך ­–

ואני אאהבך.





למה־זה תלכי לבדך ­–

ורע אין,

נכריה וזרה ­–

אל מי תלחצי בקרה?

ומי את דמעתך ישק

מריסי העין?





הנני ואלך אתך.

אני אשמרך;

אני, בליל גשמים וחשך,

דם אחליק את שערות ראשך,

ולא תהיי גלמודה

בדרך.











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/46219