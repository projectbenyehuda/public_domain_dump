


	
	[חפצתי היות פה, נערה]
	




חפצתי היות פה, נערה,

ונוח לצלעך מעט;

ואולם את כה ממהרה,

וכה עסוקה את.





אמרתי, עד כדי שכרון

מסורה לך נפשי בי;

ותצחקי במלא הגרון,

ותחוי קדה לי.





יגון אהבתי עוד יותר

תעלי, בה בעת

שתחשבי גם למותר

לי נשיקת פרידה תת.





אל־נא תאמיני, כי אירה

בי חץ בהיות לי צר!

כל אלה הדברים, יקירה,

פעם לי ארעו כבר.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/55567