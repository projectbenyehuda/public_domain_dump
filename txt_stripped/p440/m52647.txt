


	
	[עלובה את, אני לא אשמר איבה לך]
	




עלובה את, אני לא אשמר איבה לך; –

שנינו, רעיה, שנינו כה עלובים נהי.

עד יבוא מות ויהס את לבנו דך,

שנינו, רעיה, שנינו כה עלובים נהי.





ואם גם על שפתותיך מרחף לעג מר,

ומבט־עינך קשה, מבריק, חד,

את חזך דם יניע גאון זר, –

אך כמוני, רעיה, הה, עלובה את.





בזויות־פיך לא־נראה ירעד כאב,

ועינך כהה מדמעה טפטפה בדמי,

בחזך גא נאמנים פצעי לב, –

שנינו, רעיה, שנינו כה עלובים נהי.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/52647