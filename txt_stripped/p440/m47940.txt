


	
	שירי
	








אני אינני שר

את שירי לאור היום,

עת אורה של השמש

שופע משמי־רם —





אז נדהם בי לבבי,

ואינו מגיד מאום…

והוא סופג שיר־השמש

השורה על היקום.





ברדת לילה ארצה,

מעטף דמי ושחור;

סגור לבי אזי נפתח, —

ומפכה שיר האור.





הלבנה לי מזכירה

כל צלצול נגה־אז;

ואותיותי רבות,

מה רבים כוכבי־פז:





ושט בחיק הלילה

שיר־נגהות זה;

יחדר כל לב בודד,

ישק אז כל פה.





ושט בחיק הלילה,

ממזרח ועד ים —

ויצחק והתנוסס,

בחלום הנם.













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/47940