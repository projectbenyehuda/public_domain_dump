


	
	[שם מעלה, על הגבעה]
	




שם מעלה, על הגבעה,

שם ארמון בנוי לנוי,

ושלש יפה־פיות

הרווני אהבה בו.





בשבת לי יטה נשקה,

ויוליה ממחרת, ביום

השני, היא – קוניגונדה,

כמעט שחנקתני בחם.





בשלישי ערכו הנערות

משתה בארמונן הרם;

השכנים והשכנות הם באו

בקרון ועל סוס ברב עם.





אך אותי משום־מה לא הזמינו,

ולא מחכמה זאת עשו, בלט

התלחשו הדודות והקרובות

וצחקו להן לא מעט.













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/55526