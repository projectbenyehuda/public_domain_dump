


	
	[היערים והכרים מוריקים]
	








היערים והכרים מוריקים,

העפרוני מסלסל בקול,

באורות וצבעים מבהיקים

בא אביב ועטה את כל.





נתקל בי שיר העפרוני,

דבר־מה בי הקיץ משנת,

נעור בלבבי יגוני

ושיר אחד נוגה מאז.





העפרוני מסלסל בגני:

“מה־תשיר ועל־מה לך צר?”

שירי, זה שירי, הו קטני,

שרתיו זה ימים מכבר.





את לבי כה אשיר לבדי,

וצערי הגדול מנשא;

כבר אמך הזקנה, מחמדי,

שמעה את שירי זה פה.



















את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/50235