


	
	המתאוה
	




הו כמה יפיתן ונעמתן, היונים!

עמדנה, תמותי, נקרנה זרעונים.



הריר אמנם נוזל ולשוני היא שלוחה,

אך אתן עמדנה ואכלנה במנוחה.



בחפץ־לב גדול וברצון מאד כביר

את עצמותיכן הייתי משבר,



והייתי בולע, כשאומר הפסוק,



אתכן על בשרכן ודמכן המתוק.



אך זה אדוננו – הוי צוקה, הוי צרה:

אותו ושוטו אני ככה ירא!




המתאוה.jpg







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/18165