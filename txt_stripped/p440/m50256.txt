


	
	הנשואים
	








לא אשוב לבדי, כלתי חן,

רק אתי תלכי

אל מדבר־השממה הזר והאפל,

אל אהלי שמה, הקר והשפל,

מקום אמי יושבת בפתח לה

ודומם אורבת לביאת בנה.





"הנח לי, הנח, קודר איש!

מי קראך הנה?

נשמתך יוקדת וידך כגליד,

עינך לוהטת, ולחיך — סיד;

ואני עוד אחפץ כי אגל, כי איף,

בריח השושן ובאור שמש־זיו".





הניחי לשושן ולשמש האור,

אחותי כלה!

עטי ההינומה לבנת קצף־הגלים,

ואחזי במיתרי־הנבל הקלים,

וזמרי שיר־כלולות — ורוח הליל

הוא ישרק נגונו בקול ילל.



















את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/50256