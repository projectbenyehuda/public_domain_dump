


	
	סגלות הארץ
	




א



הסבתא חלתה. חפץ אבא לקרא לרופא, ולא הסכימה. קראה לו למטתה ואמרה:

– שמעתי שיהודי בא מארץ-ישראל, קראו לו, יבוא הוא אלי, הוא ירפאני.

קראו ליהודי שבא מארץ-ישראל. בא



היהודי אל ביתנו בערב. אז היו בביתנו אבי, סבי



ושני שכנינו הטובים רבי פנחס ורבי משה, נכנס



היהודי, בקשנו, ממנו לחכות קצת עד אשר תיקץ



הסבתא החולה משנתה. צחק היהודי מארץ-ישראל



ואמר:

– לא לי היא צריכה, כי אם לסגלות הטובות, אשר הבאתי אתי מארץ-ישראל.

אנחנו ישבנו תמהים, שותקים, ואולם כל עין שאלה:

– מה הן הסגלות?..






יוסיפון 2.png



ב



הוציא היהודי שק קטן, הניע אותו בידו – וכי מה אתם סבורים יש בשק קטן זה?



אנחנו ידענו מה יש בשק, ואולם החרשנו, היהודי החריש אף הוא רגע וקרא:



– מעט עפר מעל קברה של רחל אמנו!

אך הוציא היהודי את הדברים מפיו,



ועינינו רחבו וגדלו. אז פתח היהודי את ילקוטו,



הוציא משם קפסת-בשמים יפה להבדלה, סדור הדור,



ועל הסדור ועל הקפסה היה כתוב באותיות ממש:



ירושלים. הבטנו, הבטנו, ועינינו לא שבעו



מראות.





ג



ברגע זה אמר הסבא:

– כמדמני, שהזקנה שלי הקיצה. אולי תסור, יהודי טוב, אל חדרה.

ענה היהודי:

– הן אמרתי לכם: לא לי היא צריכה, אלא



לסגלותי הטובות, שהבאתי מן הארץ. מעט מן העפר



קחו ושימו למראשותיה, בסדור זה תתפלל,



מקפסת הבשמים הזאת תריח ותקום מחליה.

כך אמר – וכך עשו.

הסבתא קמה אחרי שבוע מחליה. הרופא היה אצלה רק פעמים, ואולם הסבתא אומרת:

– לא הרופא ולא הרפואות – סגלותיה של ארץ-ישראל הן החלימוני.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/41440