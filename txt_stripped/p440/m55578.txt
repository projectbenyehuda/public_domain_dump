


	
	[נהלוני בעצות והתוו לי דרכים]
	




נהלוני בעצות והתוו לי דרכים,

העתירו עלי ים תהלות ושבחים;

בקשו אותי שאמתין אך,

חפצו גם המלץ עלי כך וכך.





אך למרות מליצות והמלצות אלף,

ודאי הייתי גוע ככלב,

אלמלי בא איש טוב וחי,

בא והגן בעז נפש עלי.





האיש הטוב! המאכיל אותי –

לא אשכח אותו עד יום מותי!

צר לי שנשקו לא אוכל בכל־פה!

כי אני הוא האיש הטוב הזה.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/55578