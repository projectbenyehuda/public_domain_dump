


	
	השליחות
	








קום, עבדי, מהר, קום וחבש

את סוסך, את הקל,

ועל־פני הר וכר לחצר

המלך דונקן שאל.





שם חרש אל הארוה בא

וחקר־נא לי את פי

הנער שמה: "מי מבנות

המלך כלה היא?"





אם יגיד לך: “החומה היא”,

שוב, בשר־לי מיד.

ואם יגיד: “הצהבהבה היא”,

רכב לאט, לאט.





אל החבלר סור אזי

וקנה לי חבל דם,

ואט־אט שוב, אל תוציא קול,

והביאו לי הלום.



















את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/50255