


	
	אל תשאל
	




הוי, אחי היקר, אל תשאל עוד אותי:

מדוע על סביבי כה אביט בלאות;

מדוע מבטי כה קודר; לא אשית

את לבי לאהבה ולרעות?





אל תשאל: מדוע לא תדע צחק שפתי;

במצחי הצעיר כה רבים הקמטים;

מדוע אין דם עוד בפני החורים? –

אל תשאל לאלה הפרטים!





שאל אחי אותי: מדוע עוד ארגיש;

זיק חיים, אם אחד, בעורקי מתנוצץ;

מקור דמעה מדוע לא נסכר עדנה;

מדוע הלב לא יתפוצץ?! –




הצפה, ט' אב, תרס"ג










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/45551