


	
	שיר מוירי
	








על סולימה הנרדמת,

דמעת עיני, רדי ופכי

לה על לב, – אז לבה נחמד

מלא־געגועים לעבדול יכה.





על סולימה הנרדמת

ועל־אזנה רני, אנחתי נוגה, –

וראשה־פז על עבדול יחלם,

על אהבתו הענגה.





על סולימה הנרדמת,

שטף על זרועה, דם־מעיני, –

וזרועה־חן עליה תשא

דם לב עבדול אדם־שני.





הוי! הכאב הוא נולד אלם,

לשון אין בפיו ומענה,

דמעות לו ואנחות חרש,

ודם מפצעי לבב נענה.















את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/32009