


	
	בארץ גשן
	








בארץ גשן פנה יום,

ערב בא וצללים;

באו חרש, נחו דם,

כסו האהלים.





אל החלון יושבה לה

אם עבריה דומם;

קוי שמש, שמש בא,

תועים עוד לתמם.





בחיקה ישכב בנה התם,

נוגה ולבן־פנים;

"אמי, למה בפאת ים

יוקדים העננים?"





לפאת מערב אדם, צח,

אז מבטה יפנה —

"שם אביך, בני הרך,

ערים שמה יבנה…"





“הן בעבורי יבנה עיר!”

קרא בנה שמח,

פתח פיו בתרועת שיר,

ואמו תאנח…





“הוא לפרעה יבנה שם” —

השמש ירד מטה;

עמם עמם עבר ים

ועל גשן צעיף עלטה.











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/46177