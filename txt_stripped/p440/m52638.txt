


	
	[בגלי הרינוס הבהירים]
	




בגלי הרינוס הבהירים

משתקף מגדלו הרם

של היכל קולוניה ונראים

פני קריה זה קדושה משם.





בהיכל ההוא עומדה תבנית,

בפז מצירה על עור;

בשממת־חיי חד־גונית

לא־אחת לי שלחה קו־אור.





מרחפים מסביב לחביבה

מלאכים ופרחים בלי־קול;

אש לחיה, שני שפתה, עין זיוה –

חמדתי לה דומה בכל.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/52638