


	
	[מאמינים כי לבי כלה]
	




מאמינים כי לבי כלה

בצער אהבה מר,

לבסוף גם בעצמי אאמין

במה שמאמין זר.





הה, קטנה ועיניך גדולות,

תמיד אמרתי לך כי

אין קצה וגבול לאהבתי

המכלה את לבי בי.





אך רק בתוך אהלי הבודד

אמרתי כל אלה לה,

אוי, כי בחברתה החרשתי,

ולא הגדתי לה עד מה.





מלאכים רעים היו,

לא נתנו לי לפצות פה,

אוי, בשל מלאכים רעים

לי בא כל עניי זה,









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/55542