


	
	[בא תור השטות לשים לה קץ]
	




בא תור השטות לשים לה קץ

והסר מעלי את עדיה,

יותר מדי הייתי הלץ,

בשחקנו את הקומדיה.





היה מציר הפרגוד הלז

בסגנון רומנטי לא־מצוי,

התגה על כתפי הקרינה כפז,

ורגש בי אציל ורצוי.





הנה השלכתי מעלי כבר

את הבלי השטות, את כל עדיה,

ועוד ארגיש את עצמי כה בודד וזר

וכמו נמשכה עוד הקומדיה.





הוי אלי, אני מתוך שחק ולב תם

הבעתי את עצם רגשותי;

אני עם המות בחזי החם

שחקתי את הלוחם במותו.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/55556