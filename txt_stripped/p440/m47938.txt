


	
	[כוכב מהבהב במרום]
	








כוכב מהבהב במרום,

ונערה בסמטא עוברת;

מדוע כה יחרד הכוכב?

מדוע הנערה חורת?





הם אוהבים זה את זה כמה –

וזה אל זה יוצאים בלילה;

הנערה לו קוראת: רד ארצה!

הכוכב: עלי־נא, למעלה!





באחד הלילות החרישים,

בשעת געגועים ומשובה

חשופת החזה יצאה,

ונצבה כלפי אהובה.





התלקח הכוכב בשמיו,

קפץ לארץ ושקע;

הנערה צועקת לנפלו,

וקופאת לנפלו בצעקה.













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/47938