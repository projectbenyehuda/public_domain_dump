


	
	על השיש
	








עמד רגע פה דומם,

אחרי כן תעברה –

חלום־טוב פה קבור,

פה טמון קו אורה.





האור כסה עפר,

אך יור, ישלח גצים

בעד קירות כלאו –

עתר פרחים וציצים.





לא ילד פה נקבר,

פה נקברה תקוה…

איך תמות תקוה?

תקוה איך תגוע?





אל תבכה, שב אלם

לארץ ודמה, –

לא תעלה בדמע

השמש מתהומה…





אסף נגהו ככוכב

ולשמי שמיו חזר…

אל תבכה, שב דומם

עם אבן אלעזר.













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/50299