


	
	[הר ועיר נבטים מטה]
	








הר ועיר נבטים מטה

אל תוך ראי הרינוס דם;

וצוהלה סירתי שטה,

שטופה כלה זהרי יום.





שקט אביט משחק נחשול־

זהב, על סירתי קם.

דומם בי נעורים רחשי־

לב, הגיתים עמק שם.





תהום לי יצחק דם ויזהיר,

ימשכני בזרם אור,

אך ידעתיו: מעל הוא מזהיר

וקרבו מות וליל־שחור.





חן מעל, בקרב תככים —

תהום, חמדתי דמתה לך:

ראשה תט כבת־מלאכים,

וצחוק צנוע לה ורך.















את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/50229