


	
	דו־קרב
	








יום־יום בעברי הרחוב, אני נפגש באדם אחד,

בר־נש קטע, קטן־קומה וחדל־ אישים,

כי יעבר עלי, בעינו יפזל, כמוני יפחד –

יום־יום אנו עוברים זה על יד זה מחרישים.





הוא הולך שמאלה ואני – ימינה אני צועד –

פעם, בעברי עליו, עלה בדעתי: אשמאילה!

לא פלל לזה… אף ראה! הוא נע, נד כשכור ומועד,

עוד רגע ויפל שנאחז בסבך בצלי…





נרתעתי בעוד זמן ושבתי כרגיל – ימינה.

הנכה התאושש ודפק, ברגלו הקטועה דפק

והלך… “הוא חזק ממני!” קראתי בקנאה –

הוא לו השמאיל לפתע – ונפלתי בלי ספק.











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/46155