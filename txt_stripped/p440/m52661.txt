


	
	[ויהי בהתמהמהי עת רבה מאד]
	




ויהי בהתמהמהי עת רבה מאד,

הוזה וחולם בארצות נדוד:

ויארך מאד לחמדתי הזמן,

ותתפר־לה שמלת־כלולות כאן.

וחבקה ענגה בצחוק־חן נעים

חתנה הפתי הגדול בפתאים.





חמדתי רכה וקלה כחלום,

עוד עתה מרחפה לעיני דם;

עין סגל לה ולחי פרח גן,

הן לוהטות, פורחות מזמן לזמן.

אם שכח יכלתי ועזב זאת היקרה,

זאת היתה אולת שאין לה כפרה.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/52661