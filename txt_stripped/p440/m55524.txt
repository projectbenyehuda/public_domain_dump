


	
	[כי לפני ביתך אעבר]
	




כי לפני ביתך אעבר

אט־אט, עם הנץ יום,

מה אשמח ראות בחלון

פניך, ילדת־תם.





בעיניך חומות־שחורות

ללבי תחדרי מר;

"מי אתה, מה־לך יחסר,

איש חולה, דך וזר?"





משורר באשכנז אני,

ידוע במקום הלז,

שמות גדולים כי יקראו –

גם שמי יקרא אז.





מה אחסר? רבים, קטנה,

זאת יחסרו במקום הלז;

מכאובי שאול כי יקראו –

גם כאבי יקרא אז.













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/55524