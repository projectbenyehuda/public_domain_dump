


	
	הכל עולה
	




עולה עשן הארבות,

עולה ומתמר העשן;

סופדות המכונות המרבות

הספדן הישן.





ענני עשן מתנשאים,

עולים ומתמרים עננים;

גושי עלטה מכסים

את שמי הלבנים.


*


בוכים בני־אדם וגועים,

לוחשות עינים ודומעות;

כלים החלומות הטובים,

בין אבני החומות.





פניני הדמעות מתנשאים,

עולים הפנינים הטהורים.

עולים וזורחים ומכסים

את שמי השחורים.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/50763