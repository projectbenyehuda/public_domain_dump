


	
	הנוגה
	








מי שרואה את הנער —

וישבר בו הלב,

פניו יענו כל הצער,

חרות בם כל מרי הכאב.





רוח קלה מנשבת,

מצחו חם תלטף אט,

ריבה בבת־צחוק מלבבת,

תביא נחם לו מעט.





אל היער דומם ינס

מהמון ושאון העיר;

הומים צוהלים אילנות,

כנפי־רננים פוצחות שיר.





אך השיר — הוא נדמה מהר,

לששון היער בא הקץ,

בקרב הנוגה אל היער

אבל אבלו עוף ועץ.





















את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/50249