


	
	הפרש הפצוע
	








שמועה שמעתי נעוה

והיא עצובה כה:

האביר פצוע־אהבה,

אך היא – היא בגדה בו.





הן עליו לבזותה, עד־עולם

ולעולם אל קרא לה בשם,

גם חבלי־אהבתו הגדולים

כמה נמבזים הם.





הוא נכון קרא למלחמה

את קהל הפרשים הרב;

"חרפת החמודה מי שמע –

זה אתי יצא לקרב!"





לא יגיד לו איש הרעה,

רק כאבו יפתח פה;

ושלף את חרבו ותקעה

בלבו הקובל הזה.















את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/32011