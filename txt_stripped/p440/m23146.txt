


	
	על אהבה חלמתי פראית באפל
	




על אהבה חלמתי פראית באפל לילות,

על קוצות־הוד ורך ההדס
והשושנה,

על שפתי־חן ודברן מר כלענה,

על שירים קודרים ונגינות כה אבלות.





הם חלפו כבר ואינם החלומות
הענגים,

גם דמות חלום־היקרות נהלכה כצל!

רק נותרה לי אש פראית יצקתי
באפל

לילותי אז בתוך חרוזים נוגים.





נשארת יתום, שיר! חלף גם־אתה לי

ובקש דמות חלומי, נעלמה
ואיננה,

ומסר לה ברכת שלומי אם תמצאנה
­–

לצל אורירי הנני ואשלח הבל פי.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/23146