


	
	[הוי, לו הייתי ההדם]
	



(הראש אומר:)


הוי, לו הייתי ההדם

לחמודה, רגלה תט עלי!

ולו רמסה אותי כל־היום –

לא התאוננתי גם אזי.




(הלב אומר:)


הוי, לו הכר הייתי רך,

ונעצה מחטה עמק בו!

ולו דקרתני בחדה דק –

על כל־דקירה שמחתי כה.




(השיר אומר:)


הוי, לו הייתי רק הניר,

בו בוחרה לצדעה היא!

הייתי חרש חרש שר

אל אזנה מה־שפועם בי.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/52667