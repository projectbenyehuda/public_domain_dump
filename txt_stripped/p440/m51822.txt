


	
	משורר
	




על יד קפת הברזל הפתוחה עמד כילי,

ככהן לפני מזבחו, וטמן שם תרפ"ט אלפיו;

גל הזהב הבהיק – הוא ראשו כפף,

את עיניו עצם־עצם – כמפני שמש בהלו.





הוא הגיף חיש קפתו. עשרו כאלו הבהילו,

פחד הזהב הרב והעצום אותו אפף,

אך סגר הארון – הזדקף, הניד והרים עפעף,

התערב בחוץ עם עניים, בא, נחבא בצלם.





לא! זה לא היה כילי, זה היה משגע.

מפתח קטן ודק לו נשאר, מפתח ארונו,

בעדת העניים כי בא האיש, והתעורר,





הוציאו מכיס הבגד, התבונן בו בתוגה,

וזרקו ממנו והלאה בקרב העם והמונו –

לא! זה לא היה משגע, זה היה משורר.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/51822