


	
	[שלשת מלכי המזרח בארץ הצבי]
	




שלשת מלכי המזרח בארץ הצבי,

הם שאלו בכל העירות:

"הדרך לבית־לחם יהודה, הוא אי?

הגידו, נערים ונערות?"





גם נער, גם זקן לא ידעו עד מה,

המלכים, הם נודדים הלאה;

הם הולכים לאור כוכב זהב ברום

המזהיר בחן ובצהלה.





מעל לבית יוסף עמד כוכב־האור,

הם פתחו הדלת וסרו –

אז יגעה השור, תינוק צעק בקול,

עמדו שלשת המלכים ושרו.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/55549