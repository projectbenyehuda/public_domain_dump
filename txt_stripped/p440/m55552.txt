


	
	[כירח באור יבקיע]
	




כירח באור יבקיע

דרך לו בין עבי־שחור,

כן מחשכת ימים עברו

לי תופיע תמונת אור.





על מכסה האניה נשב

ובמי הרינוס נפליג דם,

יוקדים חופיו הירקרקים

באדם פז של ערב יום.





בהגיגי דם אשבה

לרגלי אשה יעלת־חן,

זהב השמש דם ישחק

בפניה לבנת שן.





קולות המו, נערים שרו,

חדות פלאים שקקה בם,

השחקים הלכו והכחילו,

והנשמה – הרחק שם.





כאגדה לפני עברו

הר וכר ועיר וחוף,

ואת כל זה, ראיתי, הזהיר

בעין האשה עד אין־סוף.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/55552