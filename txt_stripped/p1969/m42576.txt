


	
	מוסדות החסד והצדקה בקהלה
	



בפרק בתי החנוך של הקהלה אמרתי כי לשם החזקתם של התלמידים
וכלכלתם נוסדו בתי חסד מיוחדים לשם זה, והם: א) עמלי תורה, ב) “חברת מחסה
לילדי ישראל” ג) טפת חלב, ד) “ילדות מאושרה”. כל המוסדות האלה מטפלים רק
לטובת תלמידי בתי הספר של הקהלה. כעת נדבר על יתר מוסדות החסד בכלל.

חברת עזרת אחים. חברה קטנה בשם “עזרת אחים” נוסדה בחדש
ינואר 1885 במטרה לבוא לעזרת עניי הקהלה שלא יצטרכו לסובב בחוצות ולפשוט
יד. החברה הצטמצמה אז בחלוקת קמח למשפחות עניות. צנועות. הכנסותיה היו
מתשלומי החברים ומנדבות פרטיות.

תמונה 3





חברי הועד המיסד היו: קלמן אגיון ויהודה כהן, זמן מה אחרי
כן נוסד ועד פעיל עפ״י דרישת מר שלום טובי. הועד עבד במרץ רב, הרחיב והגדיל
את הכנסות החברה, העיריה תמכה בחמשים לירות לשנה, ובשנים האחרונות הגיע
התקציב לשלשת אלפים ושש מאות לירות.

בין מפעלי החסד של החברה יש לציין: סניף של הלואת חן וחסד,
המביא תועלת לא מעטה לבעלי מלאכה, בהלואת סכומים קטנים בערבות אדם ידוע
ולסלקם בתשלומים זעירים חדשיים.

חברי הועד הנוכחי: רוברט רולו נשיא, מריו די בוטון, אלפרד נ׳ כהן, רפאל דויק, ויצחק ואינה.










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/42576