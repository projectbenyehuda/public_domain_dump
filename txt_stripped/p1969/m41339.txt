


	
	חגיגת המכבי
	



י“ד אלול התר”ף

ביום י“א בערב ערכה אגודת המכבי בעירנו בתאטרון “אלהמברה”
חגיגה נהדרה מאד תחת הנהלת מורה התעמלות הא' נסים אלמאליח. היתה הצגה
התעמלות ספרותית ואמנותית ע”י הצופים והצופות בעצמם עפ"י התכנית
הזאת:

א) תזמרת. ב) תהלוכת הצופים. ג) דקלום בעברית. “נא השיבו”  ע“י צבי אדלר. ד) תרגילי מוטות ע”י הצופים. התרגילים האלה הצטיינו יפה ועפ“י בקשת הקהל עשו
“הדרן”. ואחר היו שלש מחולות אשר הציגו את האכרים באר”י. א) “החרישה
והזריעה” תשעה צופים ותשע צופות לבושים תכלת ולבן, הנערים חרשו במעדרים
והנערות זרעו ושדרו במשדרות והכל – במחולות ובלוית תזמורת. אחרי העבודה
התאספו כלם סביב במעגל, הילדה ד' נוליגר, שרה פסוקי תפלה בנעימות רבה וכלם
ענו במקהלה. הרגעים האלה היו רגעי חרדת קודש. ב) “הבציר באר”י" הכינו בשביל
ההצגה הזאת תמונה מיוחדת המתארת מבפנים: כרמים, הירדן וגליו, ומאחריו הר
שעל ראשו מתרוממת ברוב הדר מצודת דוד. פה היו הנערים בוצרים במזמרות את
הענבים, והנערות מלקטות את האשכולות בסליהן. ג) מחולות הפרחים, ובכל
מחזה החליפו את תלבושתיהם בהתאם לעבודתם, לבסוף היתה תמונה חיה: “המנורה
והדגל”, שבה השתתפו כל הצופים והצופות, הילדה אביבה ויסמן דקלמה בטוב טעם,
“אל הצפור” ובשירת התקוה נסתימה החגיגה הנהדרה הזאת.

אפשר לומר שזוהי הפעם הראשונה שראו יהודי אלכסנדריה חגיגה
מצוינה. הקהל לא חדל להריע לכבוד מנהל החגיגה הא' נסים אלמליח אשר הסב לו
רגעי ענג כאלה.



1.jpg







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/41339