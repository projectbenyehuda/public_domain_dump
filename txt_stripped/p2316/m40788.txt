


	
	מתוך המחזה “קול מלין”: דברי הקנאה
	




Abraham Ishac Castello


[נולד באנקונה בשנת 1726, חי בליוורנו ומת שם בשנת 1789]






ויסעו [חכמה עשר וגבורה]. הם עומדים בסף השער והנה הקנאה באה
ותשא עיניה ותרא שלשה נצבים עליה ופערה פיה לבלי חק ותאמר:



– – ͝ – – – – – – – –

– – ͝ – – – –

נוסו למרחוק פה אל־תקרבו

מי זה בביתי ילך?

לכבש יפת־עין עמי בבית

באתם שלשה יחד?

מי יעמד רגע על־סף השער

אם יעלה הסער?

גם־כי בשצף קצף

אשחית ואטרף, מגבר אשביתה

את־שמכם עד ישכח לנצח.

אמרו ואל־תדעו

כי מאויי רשע?

אין לי אמונה עם־אוהב ורע

אל־כל־אנשים אנכי אויבת

גם־לא שאת אוכל טובה ואשר.

לבי כחץ שנון אל־כל־הגבר

קשת וחץ תוך אשפתי הבאתי

לירות במסתרים תם ונכה־רוח.

אם יעלה שיאו עד־לשמים

אחיש ואורידהו

משם ואשפילהו.

עיני לרגעי־ארץ

לא אל־שפל־רוח אל־שח עינים

לא אל־חדל אישים ובזה הנפש

לא אל־עניים מזרם ירטבו

עת חבקו הסלע.

אחדל ולא אריב עמם חלילה.

אלה אשר אשפכה

בהם חמתי נצח

כל־החכמים אמרי פיהם צדק

כל־הנבונים כי יוסיפו דעת

כל־הגברים גבורי החיל

גם־כל־עשירי עם כי השגו־חיל

חצי אכלה בם איש לא אחמלה

אשים מחתה מבצרם, וברגע

חיים שאול יחתו.

עיני ולבי שם, אשמיד ממעל

פרים, וגם כל־שרשיהם מתחת.

חג אהפך לאבל

אשים למר הנפת

אלביש משנאי אלה

שקים עלי מתנים.

תכרית ותאכל חרב

חרב בדם נוקמת

עוד כל־ימי הארץ

לא יעבר הזעם.

ברחו ואל־תגשו

הסו ואל־תרימו

קול על־שפים גם לא יד תניפו

נוסו, ראות פני לא עוד תוסיפו.

– – – – – – – –

– – – – – – – –

רשע יגיל ישמח

נושא צנה רמח

עד יכרה השחת.





יפקד מושבו

וביום שמחת לבו

אז יפל אל־הפחת.



(1765)









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/40788