


	
	בכו בכו להלך
	




לבכים על-נהרות בבל עוררו תאניה



כבודם גז חיש כחלום, ארצם שמה ונשיה,



על-כנור ציון כי נשבר דמע אל-תחשכו



הה! במשכנות אביר יעקב מרגיזי-אל ידרכו!



מתי ירחץ ישראל רגליו מדם ורפש?



שירי ציון הנעימים מתי ירנינו כל נפש?



נגינות בני יהודה האם כקדם תצלינה



ולבב כל-שמעיהן עוד כמלפנים תשיבנה?



שבטי-יה נדדים בגוים, עיפים ויגעי-כח



מתי ישלמו ימי נודכם אף-תמצאו מנוח?



גם-יונה מצאה קן לה, שועל מחלות הרים



כל-איש ארץ מולדתו – ויהודה אך קברים!







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/20496