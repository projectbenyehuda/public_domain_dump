


	
	כנור דוד
	






כנור מלך אדיר אל לישרון הוכיח,



אהוב שדי אצבעות כפיו מיתריו דפקו,



הוא קדש זמרת הנבל לשפך-בה שיח



ובשפך-לב גם-דמעות עינים יוצקו;



נהה-נא משנה נהי!..מיתריו נתקו!





בעים קולו הרך גם-לב ברזל ונחשת



על-עקשים ונלוזים רוח נדיבה נגלתה,



אי אזן ערלה אי נפש לא-ידעה בשת



המית נגינתו לא עליהן הפילה אימתה?



עדי זמרת כנור דוד על-כסאו נעלתה!



עזוז המלך הביע, תפארת הדגל



אף רוממות אל עליון שכן ירושלים,



העמקים עטפו גיל, גבעות רקדו כעגל



וארזים יצאו לחול במחלת מחנים;



צלצלי זמרתו עלו רם, ינוו בשמים!



אף כי מני-אז קולו לא נשמע בארץ,



אך יד-אהבה ותפלה על-איש כי-תנוח



יתקפהו הרוח, לעוף על יפרץ פרץ,



הגה מפיו יצא כמו ממרום שלוח,



יחלם חלמות, גם-אור יום לא יזרם לרוח.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20493