


	
	אזכרת מנחה
	



כתבתי בירח זיו שנת “צמאה לך נפשי” לידידי החכם השלם אבי סופרי חזיון ה'
אברהם מאפו נ"י, בתתי לו מחברותי למנחה, והוא גם הוא כבדני בספרו “עיט
צבוע” אשר לא נשלם עדנה בדפוס, כי חלה המחבר את ידו הימנית, גם איננה משגת
להוציא את השאר השמור אתו לאור עולם.


בלחום ראש־הסופרים את עמלק הצורר



רפו ידיו ברפידים על־ראש ההר שמה,



ובלחמך את־העמלקי – צדוק הסורר



כן כבדה ידך עד לא שלמה המלחמה;



אך בידי משה! אהרן וחור אז תמכו



ובידך אין תמך, אותך עמך שכחו!







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20369