


	
	שיר שאול לפני מלחמתו האחרונה
	




פקידי חילי! בצבא צבאות-אל על-גת ופלשת



אם תשיגני חרב-צר או חץ מקשת –



אל-גופתי בל-תשימו לב, אך חיש מהרו



ובלב ערלים ברזל חנית וכידון עמוק קברו!



נערי נשא כלי! זכר-נא, אל-תשכח שכוח!



אם-תראה אנשי נבהלים, נחפזים לברוח,



הרק חנית דקרני, ולרגליך דמי יתכו…



מנת חלקי יהי מות, מפניו המה יברחו.



בני יורש עצר! יהי אשר יהי עם-כל-עדתי –



אפס ממך לא אפרד, משוש רוחי וחיתי;



אם יציץ הנזר ולמרבה משרה נצליח



או מות מלכים נכון לנו – יום זה יוכיח!







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20503