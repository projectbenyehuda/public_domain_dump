


	
	עורה אלהים!
	








על-גדות הירדן גמלי הערבים ירבצו,



על-גבעת ציון מנבלי צור לשונם יחרצו



ועל-סיני הר-אלהים יקדו עבדי הבעל, –



עד-אן איפא ידם רעמך, אל ממעל?!



שם אצבעך על-לוחות חקי-עד חרתה



ועדתך זו קנית צל הודך ראתה,



שם להבות אש פלדות את-פניך הליטו



פן-ימות עם קדשך אם-במו יביטו.



קרע שמיך! בקלות וברקים שנית הופיע,



הפילה חרב מיד-צר, קמים הכריע!



עד-אן עריצי ארץ ירמסו מקדשיך אלה?



עד-אן ישם היכלך, אל עשה-פלא?!







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20497