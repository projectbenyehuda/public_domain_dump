


	
	כחול וככוכבים (תרס"ג)
	



1


הירח, הכוכבים אורם יתנו,

לילה על העמקים ועל ההרים…

ולפני פתוח ספר קדשנו

ואני קרא ושנה בדברים.





אני קורא את דברי אלהים חיים

וקולו אשמע בחזון שם:

"ושמתי זרעך ככוכבי שמים

וכחול על שפת הים".





רבונו של עולם! דבר מדבריך

לא ישוב ריקם, לא יעלה בתהו,

חפצך יעשה תמיד בעולמך,

הכל יבא, כל תוכל עשהו.





וגם הנה בא קצה החזיון

ונפשי יודעת מאד:

כי היינו כחול למרמס ולבזיון,

מי יודע עד מתי עוד.





הנה כחול היינו, כאבני נפץ,

על פני כל־הארץ, על שפת הים;

אך כוכבי האור, כוכבי החפץ,

הכוכבים, הכוכבים – אלהים, אים?!…


(תרס"ג)






“זאמד און שטערן”, מאת ש. פרוג.  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/30900