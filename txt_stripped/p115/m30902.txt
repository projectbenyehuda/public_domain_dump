


	
	אלף-בית (תרס"ח)
	



1


על הכירים יקדת אש

ושביביה חם מפכים,

והרבי מורה אלף־בית

לילדים הרכים,







שימו לב, הטו אזנים,

והיה שכרכם רב;

אמרו ושנו, הביעו בשפתים:

אלף־בית – אב.


  


למדו בני, למדו ספר,

כל־הכתוב פה;

ומי הנתן אמרי שפר

דגל אתן־לו.







שימו לב, הטו אזנים…


  


וכי תבאו בימים ובאנשים

תדעו ילדים נאוים

כמה דמעות, אנקות חלשים

יכילו אלה התוים.







שימו לב, הטו אזנים…


  


וכי יכשל כחכם בגולה

ולא תמצאו מנוח,

תביטו אל האותיות האלה,

אז תחליפו כח.







שימו לב, הטו אזנים…


  

(תרס"ח)






קמץ אלף־א, מאת מ. ווארשאווסקי.  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/30902