


	
	תולעת המשי והזמיר.
	



תולעת המשי אמרה אל הזמיר: הן אתה נותן זמירות והשומעים
יתענגו רגע על יפי קולך ואחר לא יהיה בידם מאומה; גם נתן לא תתן לאיש
כל דבר חפץ זולתי קול. ואנכי אורגת ומכינה מלבוש, ומלאכתי להועיל ולתפארת
לבני האדם, ולא לרגע אחד ולא ליום אחד כי אם לימים, לשנים, לדורות. ומי יתן
אפוא וידעתי: מדוע אתה תזכר ותפקד לרב ושמך בפי כל מושל ומשורר, ואותי
אין זוכר ואין פוקד ואין נושא שמי על שפתיו; על פרי מעשי יתענגו, ואני –
כלא הייתי אהיה!

ויען הזמיר ויאמר אליה: הלא זה יען כי אני נראה לעין ואת מסתתרת מעיני רואים. ואשר לא יראה – לא יודע ולא יחשב.










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/32054