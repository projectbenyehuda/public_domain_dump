


	
	דמעות הטוחן (תרס"ח)
	



1


אוי כמה שנים

חלפו כעננים





מעת טחנה פה ישבתי.


 


יסבו האופנים

יקיפו הזמנים





ואני זקנתי ושבתי.


 


ישנם רגעים

ולבי יהגה נכאים:





הגם עלי יום טוב עבר.


 


יסבו האופנים

יקיפו הזמנים





ואין משיב אתי דבר.


 


פנינה רעיתי

דינה יחידתי,





הוי יגון, הוי פחד!


 


יסבו האופנים

יקיפו הזמנים





עמם נאספתן יחד.


 


אלמון ושכול,

זה חלקי מכל,





אין אשה, אין בת, אין שם ושאר.


 


יסבו האופנים

יקיפו הזמנים





ואני גלמוד כמו ערער.


 


עתה ייראוני

גרש יגרשוני





מן הרחים, מן הכפר.


  


יסבו האופנים

יקיפו הזמנים





בלי תכלית, בלא־דבר.


 


אנה אלכה?

על מי יעזב חלכה?


 


הוי שיבתי ומרודי!


 


יסבו האופנים

יקיפו הזמנים





ועמם יגוע היהודי.


 

(תרס"ח)






“דעם מילנער'ס טרעהרין”, מאת מ.  ווארשאווסקי.  ↩










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/30901