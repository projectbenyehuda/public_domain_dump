


	
	הנחל והילד (הירדן תרע"א)
	



(תרגום)


הנחל אזל

הזרם נזל

ומשתפך אל פי תהום;

ראה הגלים

כעבים קלים

רצים אצים כל־היום.





גם כל־נטף

רץ בשטף,

הכל שאף אל הים;

כילדים פחזים

דרכם אחזים

ועוד מעט־קט ואים?





וכמו גלים

כן גם־קלים

רגעי חיינו בחלד.

ועוד מעט ועפו

ועברו וספו

ימי שעשועיך, הילד!





על כן, ילד טוב,

קנה דעת לרב

בכל־נפש ובכל־מאד.



הימים נמהרים

כמו מים מגרים

ויום הלך לא ישוב עוד.


(הירדן תרע"א)






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/30907