


	
	השיט
	



תרגום משירי פרץ




אין הגשם יורד עוד,



אורו שחקים, מלאו הוד;



אך הגג עוד לח, רטב,



פלגים מקלחים אל הרחוב



דולפים, דולפים, דולפים.





גם סירתי כבר מצאתי,



ובמים בתוכה באתי;



בא וישב בה הרוח,



שטה היא אף לא תנוח,



וברוח תאבר נס.





"עופי, עופי סירתי!



לאן תשוטי את, סירתי?"



– "לעולם זה, שכלו דרור,



ירק בו ונגוהות אור,



צפור תשיר, דשא רם…"



– הכניסיני, סירתי, לשם".







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/11142