


	
	במשמרת
	



במשמרת / שאול טשרניחובסקי


מעדר מכיש, מעדר דובר,



מעדר כבד-פה וכבד-פלד.



אומר הילד:



– מה פה אתה עומד, אבי?



“פה המשמרת.”



– ומי עובד שם בפרדס?


“שם? – יריבי.”


– ובכן אבי, יש עבודה,



ומה אתה בטל בחלד?



– שואל הילד –



ומה אתה בטל, אבי?



לך לא נמסרת?



"אני, הלא תבינה, בני,


לא – יריבי."


– זוכר אני: לפני ימים



קראו עלינו שד וטבח,



(נדמה, אין רוח)



וכבר עמדת פה, אבי…



“כן, במשמרת.”



– מי בא בסיף ובאש?


“הוא – יריבי!”


– אבי, אבי, הלא תגיד:



ומי ומי את נפשו יער,



– אומר הנער –



אם שוב יבא השם נוי,



יגן על קרת,



על הפרדס ועל בעליו?



“בני!” – ואבי!

כפר סבא 1934







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/6763