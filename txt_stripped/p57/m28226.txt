


	
	ורדינת-הערבה
	




ראה נער ורדינה,

ורדינת הערב,

כה צעירה ועדינה,

חש לראות בה בחנה.

שש מלב וקרב.

ורד, ורד, ורד-חן,

ורדינת-הערב!



סח הנער: אקטפך,

ורד שבערב!

סח הורד: אדקרך,

ולא תשכח עד קץ יומך

אסרב אך סרב.

ורד, ורד, ורד-חן,

ורדינת-הערב.



והבן הרע קטם

ורדינת הערב,

שוא קבל הורד גם

עקצו ובו נלחם,

אך נכנע בסרב,

ורד, ורד, ורד-חן,

ורדינת-הערב.


תל-אביב, 17.12.1937










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/28226