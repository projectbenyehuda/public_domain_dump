


	
	מה הרעש
	








מה הרעש? ומנין?

מה הגעש האים?

קול פרים אל מאכלת,

קול חיות רעות בקרב?

לא! כי בא חיל בוקובלוס,

אלף וחמש מאות איש,

הוא נלחם בין קרסבון

ופרבר העיר הרב.

יריות כהמון הגשם

כדורים מתפוצצים.

קול של בחורה צהבהבת

מחלון של דלת בא:

"הרף, ואני מן הקטל,

מכדור, מן היריות!

תן לו לאבק לשקע,

וינדף אד הברוד,

כדי למנות את לוחמינו,

כדי לדעת מי נצח!"

"שלש-פעמים מנו התורכים,

שור: ארבע מאות חלל,

וכשמנו את לוחמינו –

לא נעדרו אך שלשה.




30.12.40
















את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/13631