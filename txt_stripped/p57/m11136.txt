


	
	צפרת הגן
	




צאו התמהו



מה יפה היום,



ספיר השמים.



האורה, החם,



וזמזום הדבורים



הבא עד הלום



מתוך הכורת בגנה.





הס! עמדו, האזינו:



עפרוני הרן!



שם עפה, מרחפת



צפרת הגן;



כתרוה, תפשוה, –



מי ידע לאן



היא באה במשוכת החדק.





צפרת גן יפה,



המלטי מפח,



העירי כנפיך



ונוסי – אם אך



אהבת אור השמש,



והדשא הרך



וערוגות הפרחים – פרחיך.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/11136