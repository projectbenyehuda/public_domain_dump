


	
	[לו ידעתם על מה אהבתיה]
	




 לו ידעתם על מה אהבתיה,



ואמרתם: "מה אמלל האיש!



הן כשבר תקוותיו הנעימות,



גם לבו ישבר בו חיש".


  


ולו תדע מענתי הנאוה,



אז אולי תאנח בלט,



ואל-נכון שחוק תמים, שחוק נעים



יתפרץ מפיה הקט.


  


ואולם זאת ידע הליל,



ואותו השבעתי: החרש!



ולשירי גליתי את סודי,



חרתיו בדם ובאש.


  


ולא יען בי הגה-שלהבת,



כי אחד הגורל המר:



שפת שירי הן זרה לנאוה,



וזרים השיר והשר.
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/8639