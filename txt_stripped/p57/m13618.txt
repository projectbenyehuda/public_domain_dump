


	
	בדרך הגרעין
	




ישר בתלם צר זורע שפי בא,

סבא שלו, אביו שלו – זו דרך הלכו בה,

והגרעין נוצץ כפז בחפנו שלו.

ישכב בארץ, בה, כי זהו גורלו.

מקום תולעת שם עורת לה תחפר,

הוא שם ימות, אך שוב במועדו נעור.



נפשי דרכה לה אך זה של גרעין הפז:

מחשך תרד, קמה במאמר הרז,

גם את, ארצי שלי (ארצי וגם עמי),

תמותי את והוא, תישני ותדמי.

ראשית חכמה היא זאת, וביען כך הדין;

אין דרך לכל חי אך דרך הגרעין.




תל-אביב, 23.6.39
















את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/13618