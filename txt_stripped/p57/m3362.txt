


	
	[ולו היה ביד הזהב]
	




ולו היה ביד הזהב



להאריך שנות-חיי,



הייתי צוברו וצוברו



אף לא אמרתי דיי.



ובבוא אלי המות



ונשאו – והרפה מני.



אך שוא – חיל עפרות-זהב



ממות לא יפדני.



מה-בצע באנחותי,



כי אריד, כי אהימה?



מה הבל אצבר זהב,



ובשרי תאכל רמה.



לכן נגילה, רעי,



ובככוס ייני יענה.



ונעבד לאפרודיטי



על מטה רעננה.
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/3362