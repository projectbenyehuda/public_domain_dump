


	
	[עוד יש בשדה מואב ויהודה]
	




עוד יש בשדה מואב ויהודה,



בגלגל ובפדן-ארם



מצבות – אך אבן גלמודה,



משחוה הנדיבים בעם,


  


מצקה וקשה וגלודה



כביום בו התכה בעים,



שוקעת, חולמת כרפסודה



שננעצה בשרטון בים.


  


בחלומה: – שוב פרחו העיים



ובא המון חוגג ולויים



בקול שופר ומנענעי-פז.


  


ובאו אל-פני האבנים



ונלוו ואמרו הבנים:



“נצחונו האבות – דור עז!”
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/4314