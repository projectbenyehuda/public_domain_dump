


	
	בית-הכנסת הישן בתאודוסיה
	




כאגדה צנועה זו נובעת מפי סבה,

שכלה-כלה רך ובאה מן הלב,

שאין שלטונה אך בנימה שבכאב,

נצבת, מקדש מעט, בגזרתך המחטבה.

  

ובעיני אשק דמות כל-פליטת-זמן ככתבה

על-פני כתליך ועל-תקרתך בחלב

הסיד המכסה לה, ברצותי לשלב

בחרותך משכבר וגבורת ימי-סתוה.

  

אל עמודיך הם מסתכלים בענות-חן

בבאים: "שלום, בני! גם-אתה באת? כן?

ובמשך מאות דור אני ראיתי רבים:

  

"בשבי… נכבדי-עם… נמלטים מן השמד…

הללו ספו, שוב אל צצו – כעשבים,

מצפון ומים, מצטרפים ב’אחד'!"

  

1920







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/205