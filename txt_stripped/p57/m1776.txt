


	
	רעם ורעם לי מבשרים
	




רעם ורעם לי מבשרים,



רעמי-אביב העליזים,



כרוז לי, סוד לי: בערבה



אחזו עקבות זרמים פזיזים.


  


תחת דרדר של אשתקד



אפס שלג רגב-רגב,



ונצן רך צנוע אומר



פתח עיניו לרוח נגב.


  


כרוז לי, כרוז לי: הוי העורב!



קום עלה מתוך הקריה,



פוצה לך בתוך היערות,



בנחלי-בתות ועל פני ניר-יה.


  


ועוד לי סוד: לב אמך דוי,



דוי ואומר: "מתי בא הוא?



בושש בני…" והיא מדיחה



כוס של חג, כוס אליהו.


  

מליטופול, 1907






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/1776