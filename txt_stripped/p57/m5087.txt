


	
	הקבר
	



לנשמת הרוגי אוקרינה


הם רבים כמותו שם, ללא כל כתבת - - - גב!

ופגע בו שור-פר ונתקל בו בדישו,

וקללו באף האכר בחרישו,

ותהי קרחתו תל ומקלט לחגב-

  

השדה טרם סתו – ובכה לו אך עב

וענן בכי-קר וסופה תחרישו - - -

כה יבכו לו למת, ולא ימצא לו קדישו

המשעול אליו יט, ולא יספוד לו: הוי אב!

  

ועוד השנה, שור, ואדמתו כבר מוריקה,

משנתה תעבור, והעלתה ספיח,

ושבלים סונטות בו בשריקה וחריקה…

אך אותו בן-האיד, העושש פה בפיח,

לא ידע על-שום-מה לו תלם תלם את,

ואת-חייו למה חי ועל-מה נקטף בלא עת - - -


  

אודיסה 1921






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/5087