


	
	שירת-הקציר
	




יש שדמת זהב מלאה יבול,

ומרחב לה, ואין לה גבול.

טחני, טחנה, טחני!





הרוח במרחקים נם,

והרבה טחנות עומדות שם.

טחני, טחנה, טחני!





הערב בא בין עבי-דם,

ללחם קורא המון-עם.

טחני, טחנה, טחני!





ובחיק הלילה סער, ועוד

ממחרת יום זה יש לעבד.

טחני, טחנה, טחני!





הרוח יטאטא שדות חיש,

ולא ירעב עוד ללחם איש.

טחני, טחנה, טחני!









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/13607