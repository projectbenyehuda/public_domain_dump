


	
	לבן האגדה
	



לזכר ת. הרצל


היית לנו שיר, לאלף שנים פעם



הושר יושר ויהי לתפלת עם בחג.



מי מלל לנו זאת? פה, בעלית-גג



וללא אויר ואור, הלא טפחנו רעם!


  


ולקול ענות העז לבנו הלם פעם,



הלב חסר האון, לבנו אשר סג;



אחוזי מקסם-שיר ונבואות שר רב-מג,



חלומות טוה הוא שח כל העם וקלעם.


  


וגם במותך, מות בר-מזל במבחר שנים,



קדמך טרם זמן לכל שבטי-הלאם,



בשעתך אך לך עטור ענן-חלום.


  


דמית לאותו ציץ, לנטע טרם פרי:



אך קלח מוריק רם, כתרת רבת גונים,



ואינו אלא מור, ובשם וצרי.


  

יער פיכטנגרונד, 1929






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/6371