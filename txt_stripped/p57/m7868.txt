


	
	אהבתי כי אראה
	




אהבתי כי אראה את “כוכב-הכנענים,”1



כי אחז בהלו בספיר הנם.



כל קסמיו עוד, עמו ובלילות אשמנים



לו-אורות, מסתורין סוד חביב וחם.


  


כהניו נאספו, אף שבתו המנענעים



הריעו לכבודו במקדש-ברב-עם,



וביערות-תמרים מבין הסנסנים



לא אליו יתעלל העובר בים.


  


הה, מתי יגיה על דרכי תימנה!



ועיני תחזינה בשניר, באמנה,



אשאלה לדרך הגלגל ודן.


  


ואדרש בין עיי חרבות משחירים



לבמות ולמזבחות אלים ערירים,



מאין כורעים למו בין ילדי-הזמן.


  


פטרבורג 1917








כוכב הציר הצפוני.  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/7868