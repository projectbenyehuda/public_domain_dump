


	
	שושנת פלאים ברוכת-אל
	




שושנת פלאים ברוכת-אל



פורחת לאיש ואיש.



יש כל שנות-חייו דורש לה,



יש מוצא אותה חיש.

ובדרכי חיים, נתע בם



עד אם יומנו רד,



כל פרח נפגש נשאלה:



“האת שושנתי? את?” –

ויש ערב-חרף נוגה בא,



ואבלו שדמות-בר,



תתבונן, תבחין דרכך –



שושנתך נקטפה כבר.

אשרי האיש שנמצאה לו,



ובשעתו קטף זו;



ואוי לו לאיש לא הכיר בה



בדרכי חייו הוא.

טוב לו לו כבה נרו בו,



וכנפל ירד בור:



הן דומה הוא לעור זה,



שחשך בעדו אור.

1911, (פינלאנד) Metsola







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/1838