


	
	[תהיינה ביד המקרה]
	




תהיינה ביד המקרה



שעות פגישותינו,



ורוח-דרור חפשיה



מרחפת על אשרנו.


  


הן רוח זו מאשרה



היא כבר קרבתנו פעם,



הן רוח זו נפלאה



שמרתנו בימי זעם.


  


ממנה מקסם-עינך



בשגיונה, בת-חמדתי;



והיא, אך היא, הרעה,



נטעתך בלבתי.


  


היא שלחה זה חיוכך



הנפלא לנשמתי,



ובכנפיה פתאם



אני כרמלה באתי.


  

פיכטנגרונד, 1929






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/7925