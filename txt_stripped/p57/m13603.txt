


	
	בנאות-הרים לבי
	








בנאות-הרים לבי, לבתי לא פה,

בנאות-הרים לבי עלי ציד התוא,

עלי ציד תוא-שדה ודלק אחרי צבי,

בנאות-הרים לבי, ואם רחוק אני.





היו שלום, הרי, ושלום – כנף-ים,

את, אדמת גבורים, מולדת דור תם!

ובכל אשר גרתי, ואם אוסיף עוד סב,

גבנוני-הררי הן אוסיף אהב.





היו שלום, הרי נשאים ברום,

היו שלום, עמק ירקרק ותהום,

היה שלום, יערי על שיאי ההר,

היה שלום, רעם לאשדות היאור!









בנאות-הרים לבי, לבתי לא פה,

בנאות-הרים לבי עלי ציד התוא,

עלי ציד תוא-שדה ודלק אחרי צבי,

בנאות-הרים לבי, ואם רחוק אני.


1897














את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/13603