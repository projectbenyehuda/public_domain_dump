


	
	אל הפרחים
	




האמנם זה אתם, חביבי?



אין אחד מכם שלא שב!



ואנכי אמרתי: אבדתם



בזרם, בקרה, בסתו!





ראיתי – הארץ אבלה



שמים – ולא זיו ולא אור;



וזבובי הקיץ היפים



שגועו בכל סדק וחור.





אמרתי, חביבי, לעולמים



לא אשוב לראותכם, חבל!



והנה אך טהרו שמים,



אך הקיץ בנהר הגל –





פקחתם עיניכם האורות



של לבן, של זהב, של כחול!



ועלים ירוקים יפרחו



במקום – היתה בצה, אך תמול!





וזריזים אתמה, חביבי!



עליתם כל גבע כל גיא;



ויער ושדה מלאתם –



הוי, פרחי שלי, כה לחי!







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/11133