


	
	גאולים
	




הקול אדני הוא הקורא אלינו?



ואם קול הגואל לאזנינו הוא בא?



השמע העם קול שופר ברעו



שופר בן-דוד ההולך ובא?


  


הסו נא! הנה מהרי ישראל



קול אדיר אלינו, בא קול ההד:



בא תור הגאלה! גם פקד עלינו



אל אדיר בידי בן דוד העד!


  


שמעו! השירה כדכיי ים באה–



מה זה הקול ומה דבר השיר?



העיזו לשופר ולשירת הגאלה!



זו שירת אדני, שיר הידד, השיר!
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/6148