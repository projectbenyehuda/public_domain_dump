


	
	אל אדיר לה
	




אל אדיר לקריה!

לא תדע הסופה, החרב, כליון,

תשחק למשובת הדורות האויבים –

אין אדם וסער בתוכה ימשל:

אל אדיר לה!

אל אדיר לקריה!

אין כובשים הקריה, לרגלה נכבשים,

לא יצת היכלה כי כלה להבה–

אין קיסר ומלך בתוכה ימלך:

אל אדיר לה!

אל אדיר לקריה!

היא אחזה בצבתה לבות העולם,

כלם מתעשרים מזהב דלתותיה –

אין אלה באלים, אין מלכה במלכים:

אל אדיר לה!
 







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/8616