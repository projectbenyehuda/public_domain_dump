


	
	באי
	



באי / אלתר לוין

  


באי אל ארצי, בת שחור העינים,



בת שערות ערמון, שאון גולה עזבי:



ארצי גן עדן! פה תכלת שמים,



פה אביב, פה תחיה, ארצך אהבי!


  


שורי: הרי ישראל רקמו בזהב



אורות ומאורות ושמשות וים –



זה זהב הגאלה, זהב המרחב,



רענן וחפשי כגאלת העם!


  


אין מגור לנכנע, לאסיר כלא! פה



ארמון החרות, השמש, האור:



רקיע הגמוני, כה פלי וכה



כחל ונשא, זבול נצחי לדרור!


  


קחי כתנות אור, קחי שלמת המזרח!



חפתך קוממתי בארץ ההוד;



באי נא, באי אסירת הרהטים,



על הרי ישראל מחכה הדוד!







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/6475