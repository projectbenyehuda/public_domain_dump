


	
	שלחתי זמירותי
	



שלחתי זמירותי / אלתר לוין (אסף הלוי איש ירושלים)



ה




לזבול שיר עתיק, שיר עברי ירעמה,



שיר פלי, שיר קדש, לאל-אלים השיר;



לזבול בת החזון וערש הנשמה –



שלחתי זמירותי על כנפי השיר!


  


לזבול שמש אור לא חדל מקסמו,



זהרי כוכבים לא פסקו הרמזים;



לזבול עם הדורות צמחו מדמו



נביאים וקדושים ומלכי הרזים;


  


לזבול שלום נצחי ומנוחת עולמים,



לזבול שכינת אלי שם יך כל נעים –



שלחתי זמירותי, לזבול שוכן רמים,



לארץ אדני, בה מכה כל נים!







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/7649