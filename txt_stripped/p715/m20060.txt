


	
	עורי, בת שירתי
	




עורי, בת שירתי הנרדמה,



השמיעי הוד־קולך מארץ מאפליה,



מבור מחשכים אשר־השלכת שמה,



התעוררי ממקום גלותך, שבויה!



במקום נורא ישוף־חשך ועלטה,



לא־יחזה אור־שמש – במעבה האדמה



טלטלת טלטלה ותרדי מטה,



אנשיה כצללים יסובבוך שמה.



השע עיניהם לחזות הוד־יפעתך



לבם טפש לבחן מליך, עדינה,



הבליגי, והיתה זאת נחמתך,



רגשותיך שפכי בשיר רנה.



עדי תעבר העת המגבלה



ודרור תצאי מבית כלאך,



תשובי לחפשך, אשר־ממך שלולה,



ותשמחי בחברת אנשים כגילך.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20060