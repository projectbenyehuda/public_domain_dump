


	
	האשר
	




מקום האשר מי־יוכל יראני,



ימלא מחסורי, מיגוני ישמחני;



חנם איגע לשוא אחפשהו,



בשמים הוא בארץ אינהו.



תענוגי התבל



אך שוא והבל,



יבאו בלי דעת



ובלי דעת יחלפו,



ישאירו אך כעס



ואשרך יקטפו,



נפשך יבהילו



ומחסוריך יכפילו.



אבל תורה ואמונה,



מדע ותבונה



תמצאם ביגיעה,



ביזע על מצח,



לא יכוך שאיה



ולא יעזבוך נצח,



לבבך ירנינו



ומחסוריך יקטינו.



אם־אלה מצאת, חכמה קנית,



האשר האחד בארץ מתחת,



ואתה אם־רכשת, אשריך עלית,



תשחק ליום־אחרון, לא־תמות לשחת.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/20089