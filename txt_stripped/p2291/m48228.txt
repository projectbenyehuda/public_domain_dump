


	
	לי אמרו
	



חרטה






לי אמרו: ׳מה אל ידיד שמים

כי נפלו פניו וכי נורקו?

איך קדרו עיניו, תמול ברקו,

איך שאגותיו יתכו כמים:





העל סחר כוש או אני מצרים

אנחות לבבו עד תהום עמקו?

האם המון נושים לדוד דחקו

או ברחו לוויו אלי פרוים?





ואענה: ׳לו הזמן יכני –

הלואי ומקריו פח לרגלי זרו,

לו מחטאי יוכלו נקני!





אוי כי עוונותי כבר עברו

ראשי, כמשא יכבדו ממני,

חטאות נעורי תארי עכרו׳.











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/48228