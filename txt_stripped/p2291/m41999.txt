


	
	[מי שם לאיש שופט ושר עלינו]
	




– – ͝– – – ͝– – – –

מי שם לאיש שופט ושר עלינו / האיש
תמול רבץ בתוך זבלנו



האיש אשר כלו בצל גרגיר / חרדל יכסה איך
יהי צלנו



האיש כקף העל עלי כתף / עליו עלי־מה נעזב חילנו



האיש מבלבל רעיון ופה / איך יעמד לנו
בבלבולנו



הגון לעל מבהמות שדי / איך בא להכביד על עלי
עלנו



איך יחרידנו והוא אתמול / היה שחוקנו והתולנו



איכה כעוף דאה אנוש ראוי / לעוף כמו דאה בתוך
לילנו



איכה יסוד־חשך מקור־אפל / נר הוא לרגלנו ונר
הלנו



עת העמיד מגדל למול אויב / כנה מאוסה איך יהי
דגלנו



האיש אשר נחשב כמו־גלל / איכה יהי שמש
בגלגלנו



תפל בלי־מלח וטעם איך / ינעים סברותיו
בפלפולנו



איך אל־לביאנו יהי היום / הלא יהי זנב
לשועלינו



כתר לראשנו נשוה איש / לא די היות לשרוך
למנעלנו.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/41999