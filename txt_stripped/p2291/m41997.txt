


	
	[איך נעצוץ ירום עלי תדהר]
	




– – ͝– – – ͝– – –

איך נעצוץ ירום עלי תדהר



איך בין צבעים יבחנו סומים



איך צי בלא חובל בלב ימים



ישוט, ויעל שבלול סהר.



איך הלטאה ככפיר תדהר



חמט ינגח בני רמים



יפיל עלי־נשר זבוב אימים



תבעט בלויתן דגת נהר.



כי אחזה כל־ריק וכל־חצוף



ברכת מליצתי באף יזעם



עם שיר פגעים לענה רצוף.



כתבו מררות בוערים בעם



נגד זמירתי מלאה צוף



כי אז לפה תמתק לחך תנעם.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/41997