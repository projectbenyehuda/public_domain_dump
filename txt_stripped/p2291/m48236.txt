


	
	לך הון
	



קנאת עשיר בשלות הרש






לך, הון, לשלום, בא בשלום, עני!

לא אדעה יריד וכתבי חלף,

לא אחשב, אם יש בחשבון סלף

או העני לוה וטבע אני.





מי יאמין כי איש אשר כמוני

המותה יתאו פעמים אלף?

אלאה נשא… ישחק אבנים דלף,

עד מה, אהה נפשי, בשאט תשכני?





אראה בשלות דל, ויום וערב

אוכל פרוסתו בגיל ובנח,

כל עת לחייו בוערים מאדם.





אביט – ואם זהב וכסף ארב

אחר המקי רעיון וכח,

אמות כמות נבל, ואולי קדם.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/48236