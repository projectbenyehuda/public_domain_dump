


	
	ה. על הפרוה
	



ימים רבים היו בני אדם תמהים, על מה אנשים, וביחוד נשים,
להוטים אחרי פרוה ולבישתה, גם כשאינה נועדת לחמם בשרם. והמהדרין היו
שואלים: מה חשיבותם של פרוונים שראשיהם יושבים בפאריס וכל המבקש פרוה טובה
חייב לטרוח ולבוא לעיר גדולה זו? ולא עוד אלא פרווני ניו־יורק הם־הם שיסדו
את האימפריה הכבירה בהוליבוד וידם תקיפה שם בכמה מיני תעשיה.

והתשובה היא: כי יחסנותם באה משום כך, שאבי־הפרוונים הוא
כביכול בכבודו ועצמו. ככתוב: “ויעש אלהים לאדם ולאשתו כתנות עור”. לאמור לא
שרף ולא שליח אלא כביכול עצמו מדד והתאים את הפרוות לאדם וחוה. ככתוב
בפירוש “וילבישם”…










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/38517