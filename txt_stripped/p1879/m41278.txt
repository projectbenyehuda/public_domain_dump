


	
	דודי למה
	



סימן: צאלח יוסף חזק






דודי למה ועל מה

תזנח עדה שלמה.





צדיק על מה ולמה

תזנח ברה כחמה

ביד אויבה וקמה

כרחל נאלמה.





אלוף מזה ושמה

הלבישוה שממה

וגם שפכו את דמה

כמים באדמה.





לשכינה שלמה

שבעתים רב עצמה

ושים שמה שממה

ומזה הזה דמה.





חנון כפר אשמה

ובנה מקדש הדומה

וקבץ את כל עמה

בזכות תורה תמימה.





יוסף האל יד רמה

על נין תמנע האמה

לא ישאיר כל נשמה

גם אדם גם בהמה.





חזק, אלי דר רומה

יסד אותה בחכמה

ויסד חיל וחומה

וגם מזבח אדמה.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/41278