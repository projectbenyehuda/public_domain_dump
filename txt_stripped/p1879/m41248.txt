


	
	צח ואדם
	



סימן: צאלח. מנגינה: צבא






צח ואדם דגול מרבבה / עד אן זריתני

למה לא תזכר האהבה / אשר אהבתני.





את שובי אלי ואשובה / מהר אל מכוני

אשקך מיין רקח בחבה / מעסיס רמוני.





לי זכר נחמה כתובה / ישועתך אני

ולא יקרא לך עזובה / אשר עזבתני.





חושי, באי, בת השובבה / ושמעי הגיוני

אושיעך בנחת ושובה / אל תוך בית מלוני.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/41248