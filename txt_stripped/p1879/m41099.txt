


	
	צבי חברת
	



שיר ששלח בכתב להיקר שי׳ ששון שי׳ יחזקאל

סימן:צאלח






צבי חברת חברים הנבונים / דבריו יקרו לי מפנינים

אשר חלק אלה לו בבינה / וגלה אוצרות בין הצפונים

לבבות האנשים הם לערכו / כערך העבדים לסגנים

חלי כתם ונזר לחברים / ותפארתו כפאר אב לבנים

בני עמי, צאו מהר לאפיו / ולמה תהיו לאחרונים

לכו השתעשעו יחד ושכחו / יגונכם ושישו רב ששונים

אשר נכתר בכתר בין ונקרא / שמו זקן ואם הוא רך בשנים

יפה עין כעין יוני אפיקים / יפה מראה כיופי בן זקונים

שפתיו מר וקנמון יטופון / והוד פנים אדמים הם כשנים

לאל אשפך המוני תחנונים / לביתו יחזר עם רב רננים.











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/41099