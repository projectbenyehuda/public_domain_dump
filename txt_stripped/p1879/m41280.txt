


	
	צא נא
	



סימן: צאלח. מנגינה: חוסיני.






צא נא לישע עמך / לקול עם קרובך תשע

ולישע את משיחך / כי צר צר לשבי פשע

יכרית וישמיד אויבך / את בן ישי שלח ישע.

צו לו ירה ויור ויור / צו לו ירה

את הגויים אשר לא ידעוך.





אם יתמהמה אחכה לו

יבא שילה ירים דגלו

אשרי העם שככה לו.

צו לו ירה





חמל ורחם על דודים

לכל עמים הם שדודים

שלח ציר יקבץ גדודים.

צו לו ירה.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/41280