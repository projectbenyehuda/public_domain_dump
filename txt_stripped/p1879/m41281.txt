


	
	צור רם
	



סימן: צאלח. מנגינה: חוסיני.






צור רם על כל רמים

הצל עם תמים

מיד אנשי דמים

הומים כימים.

בן דוד יבא ישמיד





יכרית את כל גוי גוי

כל עושה זדון

ידע יש אדון

אתעלסה בגיל וגיל

תמיד כל הימים.





אחלה לצורי

ירפא צירי

יקבץ את פזורי

מידי צוררי.

בן דוד יבא





לך אמר לבי

עד אנה אויבי

ילחך סביבי

יאכל כל טובי.

בן דוד יבוא





חושה לעזרתי

צור ישועתי

הבט לצרתי

ומחה צרתי.

בן דוד יבוא.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/41281