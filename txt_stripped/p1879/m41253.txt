


	
	צפיתי יומי
	



סימן: צאלח. מנגינה: חוסיני.






צפיתי יומי ולילי

ישוב אלי לזבולי

אז בשירה אשא קולי

בקול נעים זה אלי.





איך דודי ורעי פנה

מקריה נאמנה

ירש אויבי קרית חנה

והוא יושב ממולי.





למה תהיה כאיש נדהם

מלגאל נין אברהם

מיד צר, מחטא מזהם

שור כי שדד אהלי.





חמדתי, ידיד חמדתי

פתאם יבוא לביתי

אזי אמר לנשמתי

פצחי, רני, צהלי.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/41253