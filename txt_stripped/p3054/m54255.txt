


	
	זכר לגן־עדן
	




יש לפעמים ארגיש פתאם את ילדותי;

לפתע יך ברך, יבהיר־יזכיר נשכח:

ריחות של בקר יום אביב בהיר וצח,

או טעם של יורה מרחיב את ראתי,

גם חם־החול כף־רגל יחפה לוטף

וזהר העצים בבקר יום־שבת,

אף ספר ציורים עם חרוזים – מתת,

ושמו “דבון ומירי ושודד חוטף”.

כל אלה יזכירוני עת של חפש גז,

יביאו אל לבי שמחה, קדשה רגעית,

וזמר של חדוה ירקיד הלב, ירטיט.

אציל הוא זה הרגע, יש בו פלא, רז,

מזקיף הראש, הגוף בכח ובעזות,

ירחיב את הראה, יחזיר את הילדות.






כסלו תש"ח.






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54255