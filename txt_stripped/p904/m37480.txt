


	
	ים ואויר
	



בישיבת נשיאות החי"ל

איני יודע אם רבים יודעים שיש בארץ התחלה ללמוד טיס
בדאונים. ראיתי אותם לא מכבר בבת־ים ונתרשמתי. זוהי הקדמה לטיסה מוטורית.
עסקני התעופה בארץ רוצים לבנות לעצמם היקף בחוץ־לארץ ובארץ. יש להם קלובים
ועסקנים רבים. זהו השגעון שלהם. גם הם רואים את עצמם נתונים למרות לאומית
ומכל הבחינות מקביל הדבר לעניני הים. אני מתאר לי, כי החי“ל צריך לכלול שתי
מחלקות: ים ואויר. ויש תקדים: פולין. יש להתחיל במיזוג הפעולה הזאת בחו”ל.
התעופה תהיה מחלקה אוטונומית. אם הרעיון הזה יתקבל על ידינו, יש לאחד את
שני הענינים במסגרת כללית בשם “חבל ימי לישראל”.

תמוז, תרצ"ט.














את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/37480