


	
	לא נזדהה עם שום כח חיצוני
	



בכינוס בקרית־ענבים, במסגרת ההסברה “המפלגה במדינה”

עלה בגורלנו להיגאל בשעה חמורה וקודרת זו בעולם ודבר זה
מעמידנו שוב, את התנועה כולה והמדינה, לומר לעצמנו שאנו דורשי שלום, שאנו
גורם נייטראלי הנובע מהכרח חיינו ועצמיותנו ובלתי תלויים בכל גורם
חיצוני.
כוחה של המפלגה היה בזה שהיתה תמיד צמודה אל עצמה. דבר
גדול הוא לא רק לדעת את עצמנו, אלא “להיות מה שהננו”. אנו לא נזדהה עם שום
כוח חיצוני, אלא עם עצמנו בלבד. קשר אמיץ נקשור עם כל קיבוצי ישראל, קשר עם
יצירתנו ומפעלנו. אנו לא נפגר, דרכנו היא קצת שונה, מדרך העולם. נהיה את
אשר הננו.
אלול תש"ט.










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/38809