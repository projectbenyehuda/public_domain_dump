


	
	ללוחמים
	








לחטיבה היהודית הלוחמת
ברכתנו לצבא המנצח!

אחולינו הלבביים לך, הבריגדיר,
ולחיליך. אנו מאשרים וגאים על התרומה שתרמו
החילים היהודים והמתנדבים הארץ־ישראליים
לנצחון המפאר של צבאות הברית.

חלוצינו ובוני עתיד עמנו – אנשי
הבריגדה וחילי היחידות היהודיות – מלאו
בנאמנות ובכבוד את שליחותם במלחמתם נגד אויבי
הדמוקרטיה ומחריבי העם היהודי.

אנו תקוה כי הבריגדה היהודית, אשר החלה בהצלחה את פעלותיה, תמשיך עד הסוף.
כבוד ויקר לזכרם של אלה שנפלו חלל במלחמה זו.

הוקרה וצפיה רבה לאלה אשר ישובו
וימשיכו את שרותם והתמכרותם לענין הקדוש –
להצלת העם ולהקמת המולדת לעם העברי
בארץ־ישראל.



תש"ד.













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/38546