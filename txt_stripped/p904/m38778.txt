


	
	תל־חי
	




בכנוס “הפועל” בתל־חי

עלינו הפעם ברב עם, מכל קצות המולדת,
לפקוד באהבה וביראת הרוממות את מקום מנוחתכם,
גבורי תל־חי, ולבכות דם אתכם ואת כל אלה אשר
קדמו לכם וכל אלה אשר יבואו אחריכם, חללי
הגאלה.

בתל־חי בא לידי גלוי מרכז־הכח
העתיק אשר לעמנו, כח מסירת הנפש בעד משאת
הנפש. כח זה גלו כאן החברים בצאתם לחרש –
ונשקם קשור לרתמות הסוסים. כח זה נתן לנו
ולאבותינו, מתוך אמונה ויאוש אין קץ.

כן היה לפני 50 שנה, בהוסד מתולה,
וכן היה לפני 14 שנה – וכן עלינו להיות מוכנים
לקראת הבאות, עד אשר מצפון ומדרום תשמע רנת
העם העובד במולדתו.

י“א באדר תרצ”ד.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/38778