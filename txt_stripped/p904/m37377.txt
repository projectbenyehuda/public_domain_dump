


	
	פקודת אניות (לאומיות ודגל)
	



מס' 3 לשנת תש"ח–1948

פקודה הקובעת לאילו אניות תהא לאומיות של מדינת ישראל ומה יהא הדגל של אותן האניות

מועצת המדינה הזמנית מחוקקת בזה לאמור:

שם קצר 1. פקודה זו תיקרא בשם “פקודת אניות (לאומיות ודגל) תש”ח–1948".

לאומיות 2. כל אניה הרשומה במדינת ישראל, לאומיותה היא של מדינת ישראל.

דגל 3. (א) כל אניה הרשומה במדינת ישראל זכאית וחייבת להניף את דגל הצי המסחרי של מדינת ישראל.

(ב) דגל הצי המסחרי של מדינת ישראל הוא כמצוייר וכמתואר בזה:



דגל 1.png


הדגל – ארכו 180 ס“מ, רחבו 120 ס”מ, רקעו תכלת כהה עם
סגלגל לבן כמרחק 15 ס“מ משלש הצלעות הקרובות למוט. הסגלגל – צירו הארוך 90
ס”מ, צירו הקצר – 60 ס“מ, ובאמצעיתו מגן דוד עשוי ששה פסי תכלת, 3 ס”מ
רחבם, המצטרפים לשני משולשים שווי־שוקים שבסיסיהם מקבילים לצלעות האורך של
הדגל. כל משולש – בסיסו 30 ס“מ וכל אחד משוקיו 45 ס”מ.

קיום רשום 4. כל אניה הרשומה באחד מנמלי ארץ־ישראל אשר
בשטח מדינת ישראל ואשר רישומה עמד בתקפו ביום ה' אייר תש"ח (14 במאי 1948).
דינה מאותו יום ואילך כדין אניה רשומה במדינת ישראל.

עבירות ועונשין 5. (א) אניה הרשומה במדינת ישראל שהניפה
סמל לאומי השונה מן הדגל המתואר בסעיף 3, בעל האניה – אם הוא נמצא בה, –
רב־החובל שלה וכן כל אדם אחר שהניף את הסמל, יאשם בעבירה ומשיחוייב בדין
יהא צפוי בשל כל עבירה ועבירה למאסר של שנתיים או לקנס של מאתיים לירות או
לשני העונשים גם יחד.

(ב) כל קצין בעל כתב־מנוי הנמצא בשרות הצבא או הצי של
מדינת ישראל או כל קצין משטרה בדרגת מפקח או בדרגה גבוהה הימנה, או כל פקיד
שהורשה לכך בכתב על ידי שר התחבורה, רשאי לעלות על כל אניה אשר עליה הונף
סמל בנגוד לפקודה זו, לתפוש את הסמל, ולהחרימו לטובת המדינה.

ממונה על

ביצוע הפקודה 6. שר התחבורה ממונה על ביצוע הפקודה הזאת.

י' באייר תש"ח (19 במאי 1948).

(–) דוד בן־גוריון

ראש הממשלה

(–) פליכס רוזנבליט (–) דוד רמז

שר המשפטים שר התחבורה














את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/37377