


	
	גאות וגיוס
	




לנחום סוקולוב – בבית הועד הפועל של ההסתדרות

נעים לנו לראותך בבית הזה.

הבאנו אותך למבצר, עליו הסתערו
רבים. הד הסערות הללו הגיע גם אליך. תאזין
למאמציו. הבית הזה ידע לעמוד בפני הפרעניות
דעדו עליו בימי חסר העבודה, גם בפני הקשות
שבהן. היינו צבור של ששה־עשר אלף פועל ובהם
שמונת אלפים מחסרי עבודה! כיום אנו עומדים
בצרה של גאות. הפועל היה ליקר המציאות. אף
הדבר הזה גורם לנו הרס. כמובן, איננו מתפללים
לימים רעים, לחסר העבודה. אולם חסר־עליה הוא
במדרגת אסון שני לחסר עבודה, לגבי הקשי
והצער. בבית הזה – ביתו של כלל־הפועלים בארץ
– מנסים להלחם נגד צרת חסר העליה בתחבולות
רבות. ואחת הדרכים ששמעו הגיע ודאי גם אליך,
הוא – הגיוס. בעונות עבודה שונות: בימי העדור
בפרדסים, בימי הקטיף – מתגיסים פועלים צעירים
וזקנים ואף אמהות עובדות, כדי להציל את עמדות
העבודה העברית.

אני מכיר בארץ ציונים טובים, שאינם
מבחינים בין מפלגת פועלי ארץ־ישראל לבין
ההסתדרות. ברי לנו, כי אתה מבחין בין שתיהן.
אך לא במקרה נזדמנה מסבתנו זו לא בבית
המפלגה. צירי הפועלים בקונגרס אינם נבחרי
מפלגת פועלי ארץ־ישראל בלבד. הרבה והרבה
אלפים מחברי ההסתדרות משתתפים בבחירות
לקונגרס. ובדברנו מעל במת הקונגרס הציוני
אנו רואים מאחורינו את כלל צבור הפועלים וצרכיו.
צבור הפועלים בארץ שרשו נעוץ בציונות: עם
ירידתה הוא יורד ועם עליתה הוא עולה.

כסליו תרצ"ה.











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/38781