


	
	אבן־פנה למכון ויצמן – מרכז למדע ולמחקר
	







בשם הועד הלאמי ליהודי ארץ־ישראל





יגדל המכון ויגיע למדרגתו הגבוהה,
להיות לעד, כי גם בהשמד אוצר הנשמות המקורי
הכביר ביותר של עמנו, נחליף כח במולדת ועוד
נגדל נשרי־מדע עברים, אשר גאלת עמם תהיה
נשואה על כנפיהם כחלק בלתי־נפרד מגאלת
העולם.

יש לפרופסור ויצמן עקרון גדול אחד,
אשר הוא מאמין בו אמונה בלי מצרים – עבודה, יצירה!
בימים הראשונים לשבת פרופסור ויצמן ברחובות,
היו פועלי המכון מספרים בשבחו, כי הוא משכים
בבקר למעבדה ועושה בה את יומו כפועל, חגור
אפוד בד, עד ערב. כנשיא ההסתדרות הציונית
קסמה לו בקסם מיחד היצירה הקרקעית הרעננה של
ההתישבות העובדת והוא קרא עליה: “מה טבו אהליך
יעקב!” ועדין ברכה זו מהדהדת בלבנו.

ארך ימים, פרופסור ויצמן, וחיל מדיני
ומדעי רב! ותחזינה עיניך במדינת היהודים
הבנויה ובמעינות תורה מפכים מציון ונושאים
שלום לעולם!

סיון תש"ו














את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/44143