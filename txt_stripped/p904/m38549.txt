


	
	עולם־העבודה הכיר בצדקנו!
	








במועצת ההסתדרות נ"ד

בפרק־הזמן הזה הגיעתנו בשורת
החלטות לונדון: החלטת הועידה העולמית של
האגדות המקצועיות והחלטת הועידה העולמית
הסוציאליסטית, שהזמנה על־ידי מפלגת העבודה.
בשורה – כי על כן תנועת הצדק והחזון העולמי
הכירה בצדקת חזוננו ושלבה את תביעתנו בשורת
התביעות היסודיות שלה לסדור השלום, והפעם:
על דעת אגפיה החשובים – ואגף פועלי ס.ס.ס.ר.
בכללם.

אנו עונים ואומרים בשם פועלי
ארץ־ישראל לשתי הועידות האלה: עשיתן חובתכן
בשעה גדולה, הזדהיתן עם תביעתנו – עמדו
לימיננו להגשימה, למען תהפך מציאות
היסטורית.

ובאשר שעה גדולה היא לנו, אימה
בגדלה, ללא כל הפרזה, חשובה מאד החזרת התם
למחננו פנימה, להיות כלנו, על פי המטבע
העתיקה, אגדה אחת, נועזה ואחראית – ובלבב שלם.
הפרוד בתוכנו (אינני מקנה לו כל תאר, כי קללתו
עמקה מלהביעה), כל עוד לא חסל, מטיל ויטיל בנו
פרודים חדשים, אוכל ויאכל את מיטב כחותינו. הבו
עצה, יחד. ולא נעמד דלי־קומה נכח הענין הנשא
שלפנינו.


אדר תש"ה.










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/38549