


	
	[דודים שער עפרה אשר זורח]
	




– – ͝ – – – ͝ – – – –



דודים שער עפרה אשר זורח

בו נסתרה לחוֽשקים הפחת

שמה חללים יפלו לשחת

כל־הלכודים בה ואין בורח.





שלג בדדיה ואש קודח

מתעֽרבה יחד ומתלקחת

מי זה כפור ראה ואש מתחת

קרח וגחלים ואין נוצח.





אכן בעיניה בעז ידים

חשק הלא דרך כאויב קשת

ויך לבבות בו במר כפלים.





לכן ידידים תֽיראו מגשת

אל־דד ואל־שער ואל־עינים

יען חצצים בם ואש ורשת.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/42075