


	
	[קום אשמדאי קום לך דחף רצים]
	




– – ͝ – – – ͝ – – –



קום אשמדאי קום לך דחף רצים

אל־תפתך מהר ובמדינות

מלכוֽתך פתגם שלח לקנות

עטרן ונפט גפרית ורב עצים.





צוה עליהם נֽגשים אצים

לאסף צבא שרים ולגיונות

כי יום עברות זה ועת ענות

איש רע ושונא טוב אבי לצים.





הצת בערה בו ואל ירך

לבך בעת תזכר אשר אתמול

מלא נשמות ירכתי בורך.





על־צורוני רוֽזנים דרך

איש זה ויום בו אשמדאי תחמל

אחר בעזות יעשק כתרך.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/42060