


	
	אנשי אמונה ואמת
	







קינות למצבת אביו של אברהם אמיננטח






אנשי אמונה ואמת אבדו

באים בכח מעשים עת קרץ

דוחים גזרות, עומדים בפרץ

חומות וחיל הדור ביום מרדו.





היו לצור מחסה בעת בגדו

אף זעכו אף אל אלהי ערץ

הם עצרו חמה באמרי מרץ

נענו בטרם לעתר עמדו.





מי יעמד עוד, מי, למגננו?

הה, כי תמורתם בדור זה אין

כבה מאורם, חשכו עינינו!





הה, כי שכור עברה ולא מיין

המותה עלה בחלוננו

ויהרג כל מחמדי עין.




למצבה של ר׳ שמואל מדינא






אם ישאל שואל על זה מה טיבו

אם חכם או גדול או תם נקרא

ישיבו לו: האיש הלז יבא

מבית מדינא, משפחה ברה.





אז ידע, כי היו כל אלה בו –

אם בר לבב, אם יחש, אם תורה

שר זה אחת מהנה לא נעדר

כי הוא פרח נאה מעץ הדר.













את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/38064