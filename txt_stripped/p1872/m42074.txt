


	
	[חסדי שנתי אהבה אזכירה]
	




– – ͝ – – – ͝ – – – –



חסדי שנתי אהבה אזכירה

על־כי פנינה בחלום הראתני

לא אֽדעה נפשי ואיך שמתני

נאור ואיך תוך מאפל האירה.





חסדה גברתי באמת הגבירה

עלי בחזיונה אשר חיתני

אמנם בהקיצי הלא הלאתני

מי יתנני־נא ולא אעירה.





ישוב חלומי עוד ויחלימני

אז לתנומה אקראה שרתי

כי היא תחיני ותחלימני.





אודה עלי פשעי אשר חטאתי

גם כי תבונה נדחה ממני

עת לה דמות המותה קראתי.











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/42074