


	
	ציוני קבר: לגבן, לאשה שמנה, לרופא, לננס
	



לגבן ובשמו


– – ͝ – – – ͝ – – – –



לא די לך מזל אשר הייתי

נושא חטוטרה בעוד חייתי

כי אחרי מותי לאויב קמת

עלי ואבן זאת בגבי שמת.




לאשה שמנה

– – ͝ – – – ͝ – – –


אשה שמנה פה והתולע

כמעט בשרה מאכל חדל

לכן לבל־יקיא אשר בלע

שימו בצדה קערת חרדל.




לרופא


תן הודאה קורא לצור בוראך

שלידי רופא זה מאז לא באת

כי כעת ציוני זה לא קראת

אם עד־שחיה היה הוא רופאך.




לננס


ציון זה אל־אדם ננס

בזה הובא לקבורתו

ובבת אחת עת פה נכנס

תולע אחד בלע אותו.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/42101