


	
	[מי שם חמור נוער באמתחתך]
	




– – ͝ – – – ͝ – – – –



מי שם חמור נוער באמתחתך

כסף מליצה זאת ומי הצניע

בער בפי שקך יקר גביע

לולי גזלה היא בתוך ביתך.





לא לך כסיל לא לך מליצתך

לזמֽירך אשרק וראש אניע

עליו כעל־גנב אני אריע

ותהי כבוד הודו לרב בשתך.





איך אאמין כי דעתך הגיעה

לשמי מרום השיר הרי עד־עתה

כל־פה לך ילעג ולרנניך.





גם אם לזאת תודה בקול נשמיעה

לא לך תהי כי לא לך יאתה

המהלל יתן לצפרניך.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/42059