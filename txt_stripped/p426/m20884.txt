


	
	אברהם אבינו והזקן העובד אלילים.
	







פעם ישב אברהם בפתח אהלו כבוא השמש וירא והנה איש זקן
עיף ויגע הולך הלוך וקרב אליו. ויקם אברהם וירץ לקראתו
ויאמר: בי1 אדוני! אל נא תעבור מעל עבדך, ולנת פה
הלילה ונחת; והשכמת בבקר, והלכת בשלום לדרכך.
ויען הזקן ויאמר: לא! כי פה אלין תחת העץ! ויפצר2 בו אברהם
ויתחנן אליו, ויסר הזקן לאהלו. ויקח אברהם חמאה וחלב
וישם לפניו, ומצות אפה ויאכל וישבע. ויהי אחרי אכלו
ושתו, ויאמר אליו אברהם: ברך־נא את אלהי השמים והארץ הנותן לחם
לכל בשר! ויאמר הזקן: לא ידעתי את אלהיך, ולא אברך בלתי
אם את אלהי אשר עשו אצבעותי! ויוסף אברהם לדבר אל הזקן!
ויספר לו חסדי יי ואת גדלתו ואת גבורתו ויבן3 לו את
הבלי הפסילים אשר לא יועילו ולא יצילו את הבוטח בהם.
וישמע הזקן את דברי אברהם ויאמר: מה־לי ולך כי באת להסיר אותי
מאחרי אלהי? חדל ממני כי לא אשמע לדבריך! ויקצף אברהם
על הזקן ויאמר: צא כרגע מביתי! ויצא הזקן מבית אברהם,
וילך בחשכת הלילה המדברה. וירע הדבר מאד בעיני יי
על־אדות הזקן, וירא אל אברהם ויאמר: איה האיש אשר בא אליך
הלילה? ויען אברהם ויאמר: קשה היה האיש הזקן מאד, ואדבר על
לבו להאמין בך ולעבדך וימאן, ואקצף, עליו
ואגרשהו מביתי…! ויאמר יי: השמת לבך אל הדבר אשר
עשית? ראה נא גם ראה: הנה אנכי נשאתי4 את פשע הזקן
הזה שנים רבות מאד, ואאריך ימיו, ואתן־לו תמיד
לחם לאכל ובגד ללבוש, – ויבא אליך הלילה הזה ותלא
כלכל5 אותו, ותשכח ברגז רחמים, ותגרשהו מעל
פניך! ויתחנן אברהם אל יי ויאמר: אנא, יי, סלח נא הפעם
והעבר את חטאתי! ויאמר יי: לא יכפר לך העון הזה עד אם
התרפסת6 לפני הזקן אשר הרעת לו, ונשא7 הוא
לפשעך. וימהר אברהם וירץ המדברה ויבקש את הזקן
וימצאהו, ויפל לפני רגליו ויבך ויתחנן אליו לאמר:
יגדל נא חסדך אדוני, וסלחת לעוני! וישמע הזקן לקול
תחנוני אברהם ויאמר: סלחתי כדבריך! ולא הרפה אברהם
מהזקן עד אם השיבו אל ביתו ויאכילהו וישקהו
ויתן לו צדה8 לדרך, וישקו איש לרעהו ויפרדו
איש מעל אחיו בשלום. וירא יי אל אברהם בפעם השנית
ויאמר: הטיבות אשר עשית: שכרך הרבה מאד. (מורה נבוכי הזמן
בסה“ס בשל”ק).










מבקש אנכי рошу  ↩



בקש הרבה  ↩



נתן בינה בלבו  ↩



סבלתי  ↩



לסבל  ↩



תכנע смиришься  ↩



וסלח  ↩



מזון харчъ  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20884