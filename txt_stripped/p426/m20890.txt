


	
	מר עוקבא ואשתו
	







לא רחוק מבית מר עוקבא ישב איש עני באהלו הדל, ויתן לו מר עוקבא יום
יום ארבעה זוזים, ולמען לא יבוש העני ולא ידע מי נותן לו כסף די
מחיתו יום יום, היה מר עוקבא ואשתו משכימים בבקר
בבקר, והיו מתגנבים לבא עד לפני דלת אהל העני, והיו שמים
בלט את ארבעת הזוזים בין הדלת לבין המזוזה והיו שבים
במהרה לביתם. ככה יעשו כל הימים, ויהי היום ויאמר האיש העני אל
לבו: הבה אחקרה וידעתי מי נותן לי כסף יום יום והודיתי לו
חסדו הגדול! ויעש האיש כן, ויעמד כל הלילה על יד דלת אהלו, ויקשב
לכל קול ולכל הגה1 הנשמע על יד הדלת! ויהי כשמעו קול
צעדים ויט אזנו אל בקיע הדלת וירא והנה איש ואשה
קרבים אל אהלו ושמים בלט זוזים בין הדלת ובין המזוזה, וימהר
העני ויפתח את הדלת, ויהי כראות מר עוקבא ואשתו כי נגלו,
וימרר אותם הדבר הזה מאד, וינוסו, ויתחבאו בתוך
כבשן האש, כי אמרו: מוטב לעלות על המוקד2
מהכלים פני איש! (כתובות ס"ז)










הברה зукъ  ↩



מדורת אש костеръ  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20890