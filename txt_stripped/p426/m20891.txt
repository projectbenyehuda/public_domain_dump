


	
	עני בן טובים
	







ולמר עוקבא נודע כי בעירו נמצא עני בן אנשים טובים וישרים,
וישם את הדבר הזה על לבו ויחלט1 לכלכלו כל ימי
חייו. ויעש כן מר עוקבא כאשר אמר, וישלח לו בסתר כל ערב יום
כפורים ארבע מאות זוז, ויהי היום ויאמר מר עוקבא לבנו: הא
לך, בני, ארבע מאות זוז והלכת אל העני בן האנשים הטובים,
ונסתרת בביתו, והיה כראותך כי אין איש, ושמת את הכסף תחת
מראשותי העני, ויצאת בהחבא מביתו. ויען בן מר עוקבא
ויאמר: כן אעשה כאשר דברת, אבי! ויקח בנו את הכסף, ויתגנב לבא
אל הבית, ויתחבא תחת המטה, ויחכה לרגע אשר יוכל בו
להשאיר את הכסף ולצאת בהחבא מן הבית, ויהי הוא שוכב תחת המטה,
וישמע את האיש מדבר אל אמתו2 רבצי3 נא את הבית ביין
הטוב, ומלא ריחו את כל הבית! ותעש האמה כן, ותקח יין
יקר ותרבץ בו את הבית! וישם בן מר עוקבא את הדבר הזה על לב ויאמר:
הבה אשובה אל אבי והגדתי לו את אשר ראו עיני, וחדל לתת לו
נדבתו, כי עשיר האיש הזה, וגם יין אשר מחירו יקר מאד, ישפך
על רצפת ביתו כמים! ויצא העלם בהחבא מן הבית, וישב אל
אביו, ויספר לו את כל אשר ראה, ויאמר: הלאיש כזה, החי כאחד
השרים, תפזר את כספך, אבי? ויהי כשמע מר עוקבא את הדברים האלה
ויאנח. ויאמר אליו בנו: על מה אתה נאנח אבי? ויען מר עוקבא
ויאמר: צר לי, בני, מאוד כי לא ידעתי את העני הזה כי מפנק4 הוא
ורגיל5 לחיות כאחד העשירים, וארבע מאות זוז לא
ישפיקו6 לו! ועתה, בני, הא לך עוד ארבע מאות זוז,
ומהרת והלכת אל העני הזה, והשארת בביתו שמונה מאות זוז;
אפס כי תזהר מאוד במעשיך, ולא יראך ולא יכלם! (שם
שם)






ויגזר рѣшилъ  ↩



שפחתו  ↩



זרקי брызгать  ↩



חי בתענוגים изнѣженный  ↩



התרגל привыкъ  ↩



דים достаточны  ↩










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/20891