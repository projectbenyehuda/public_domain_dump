


	
	בן־קפרא.
	







ויהי היום וילך בן קפרא לשוח על שפת הים, וירא והנה טבעה
אניה אחת, ורק איש אחד נצל ממות, כי נשאהו הגלים
וישליכהו היבשה. וירץ אליו בן קפרא, ויתן לו את
מעילו ללבוש כי היה האיש ערום כביום הולדו. ויביאהו
בן קפרא אל ביתו ויאכילהו וישקהו ויתן לו מקום ללין.
ויהי בבקר ויאמר האיש: אלכה לי ואשובה אל ארץ מולדתי! ויתן לו בן
קפרא חמשת שקלי כסף, ויברכהו לאמר: יהי צאתך ובואך
ברוך! ויודה האיש לבן קפרא את חסדו וילך לו. ובימים ההם
לקחו רבים מבני ישראל בשבי ויובאו לארץ נכריה ויבאו
זקני העיר לבן קפרא ויאמרו: ראה ראינו כי יי עמך בכל אשר
תעשה, ועל־כן באנו אליך לאמר: קח נא את חמש מאות שקל הכסף
אשר קבצנו בעיר, והלכת אל הארץ אשר הובאו אליה אחינו
השבויים, – ופדיתם. ויקח בן קפרא את הכסף, וילך ויבא אל הארץ
ההיא. ויהי כבואו הארמונה אל המלך ויאמר לתת לו את
כפר1 נפשות השבויים, וירא והנה האיש אשר נצל ממות
ביום טבע האניה יושב לימין המלך. (כי היה האיש
משכיל בכל דרכיו וינשאהו המלך מעל כל השרים ויושיבהו
ראשונה במלכות). ויכר האיש את מיטיבו ואת איש חסדו –
את בן קפרא, ויגש אליו וישאל לו לשלום. ואחר אמר:
היש לך לדבר אל המלך? ויאמר בו קפרא: אמצא נא חן בעיניך
ודברת אל המלך לשלח את העברים השבויים חפשים, ויצאו! והיה
אם יאות2 לך המלך, ונתתי כפר אחי בני עמי חמש מאות
שקל כסף! ויען האיש ויאמר: יהי לך אשר לך! חלילה לנו
מקחת גם אגורה אחת מאיש טוב ועושה חסד כמוך! לך אל
אחיך היהודים ובשרתם לאמר: קרובה ישועתכם! ויהי אך יצא
יצא בן קפרא מן הארמון, וישלח השר את עבדי המלך ויריצו3
את היהודים השבויים מן הבור, ויאמרו להם: לכו בשלום אל ארץ
מולדתכם! וישב בן קפרא עם השבויים אל עירם, ויספר לחכמי
ישראל את כל הקורות אותו בעיר הממלכה. ויאמרו החכמים: הלא
כבר אמר החכם מכל אדם: שלח לחמך על־פני המים כי ברב
הימים תמצאנו! (מדרש קהלת רבתי יא).










פדיון ыкунъ  ↩



יסכים согласптся  ↩



הוציאום מהרה  ↩










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/20886