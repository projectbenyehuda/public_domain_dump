


	
	חנניה
	





Untitled-2.jpg






ובני ישראל באו מכרמל ומהשרון. משניר
ומחרמון, מדן ומבאר־שבע לחנך את הבית אשר
בנה שלמה מלך ישראל לשם ה'.

ויביאו אתם זהב וכסף ובכורי אדמתם ומיטב כרמם
וגפנם ומבחר עדרם, הביא איש איש מהם ירושלימה, כי
אמרו: אל נא נראה ריקם את פני ה'.

וירא ה' כ נאסף ישראל עמו מארבע כנפות הארץ
לשם קדשו, וייטב הדבר לפניו, ויקרא לכל מלאכיו
וכרוביו ושרפיו ויאמר: נרדה נא ירושלימה
ושכנתי בבית מקדשי, אשר עשו לי בני, ויעש ה'
כן כאשר אמר וישם שכינתו על כפרת הזהב אשר
על ארון הקדש בין הכרובים.

אז יפתחו שערי ההיכל ויראו רבבות אלפי ישראל
כחול אשר על שפת הים וככוכבי השמים לרוב,
וישמח ה' ותמלא כל הארץ ברכת ה'.

ועיני כל העם למקטון ועד גדול נשואות היו אל
ההיכל, אשר יריעה נחמדה מאד כסתו מהעם, כי
אמרו: אך תוסר היריעה וראינו את אלהי ישראל,
אשר לשמו באנו מארבע כנפות הארץ.

ויהי עודם מצפים לראות את יי ותורם היריעה,
ויתנודד העם ויביטו וישתוממו.
ותשוטטנה1עיניהם אנה ואנה ותבקשנה את ה'
בכל ההיכל ולא מצאוהו.


הלראות את גדודי הלויים, הלבושים כתנות בד
עלינו ירושלימה ונעבור הרים וגבעות
עמקים וגאיות? קראו יהודי חרמון.
הלשמוע בקול נבל וכנור ומצלתים, בקול
תפים וחצוצרות עזבנו את אהלינו ואת בתינו
ונפצע רגלינו בקוצים בקוצים ובאבנים עד בואנו
הלום? נרגנו2יהודי הלבנון והגליל.
הלהתענג על בגדי השרד אשר לבש הכהן
הגדול, על מחתות הזהב, על שלמה המלך


ורבי המלוכה העוטרים 3אותו, נאספנו בזה? הלינו
יהודי הכרמל ועבר הירדן, ויוסף העם להלין4
ולבקש את ה', ויביטו אל כל זוית ואל כל פנה ולא
ראו בלתי אם את מזבח־הנחשת. ואת אביתר הכהן
הגדול העומד אצלו, את שלחן הזהב ואת לחם הפנים,
את מנורת הזהב ואת נרותיה, את הארון וכרוביו,
הסוככים5 אותו בכנפיהם מן התקרה ועד הרצפה.


רמה רמנו המלך! נשמע פתאם קול אחד העם.
מרמה! תרמית! נשמע קול העם בהרגנו.
יסקל המלך באבנים! הרעימו אלפי קולות.
ויחרד שלמה מלך ישראל חרדה גדולה, ויבהלו
שריו ויחורו6 פני הכהנים והלוים משרתי ה'.


וירמז המלך לבניהו בן יהוידע ויבא וישתחו
למלך: ויאמר המלך: במה אשקיט לעם? וישתחו
בניהו שנית ויאמר: לא ידעתי, אדוני המלך, ויאמר
המלך לאביתר: עצה נא עצה להרגיע את עבדי
הסואנים כגלי ים! ויען אביתר ויאמר ברעדה: חי
נפשי אם ידעתי!

ויקצף המלך קצף גדול ויקרא לשריו העטרים אותו
לאמר: מי האיש היודע להשקיט לעם ולא יהס 7אותם
ושפטתיהו משפט מות! וישתחו בניהו בן יהוידע
שנית למלך ויאמר: לו לעצתי ישמע המלך, כי
עתה צוה את אחיה הנביא לאמר: לך נבא את העם.
וישתחו אחיה למלך ויאמר; איכה אנבא לעם
ולבו זועף8ונפשו מרה? הישמע לי? היקח מוסר.


רגמוהו באבנים! סקלוהו! נשמע קול העם כקול
אלפי רעמים.
הקשרתם כלכם עלי? קרא שלמה בכעס אל שריו
העמדים לפניו, החרישו את העם!


ויאמר בניהו בן יהוידע: כי יעצתי – יגשו הכהנים לעבודתם, ושם העם את עינו בכהנים וחדל מאדוני המלך! וירא אביתר כי טובה העצה הזאת לפני המלך ויקח מחתת זהב וישם בה קטרת ויגש ברעדה אל המזבח, ויראו הכהנים כי כן, ויקחו איש מחתתו, ויגש אסף, הימן וידותון אל כלי שירם ויתעוררו מחנות הלוים וימהרו לקחת את נבליהם וכנורותיהם ומניהם ועוגביהם…


מות ימות! רגם ירגמו 9אותו כל ישראל: נשמעו
אלפי רבבות קולות, אך פעם רמנו ולא יוסיף.


וקול רעש של אלפי רגלים הרוקעות 10ורבבות
האגרופים המתופפים מלא את כל ההיכל, ותפל אימת
מות על הכהנים ולא יכלו ידיהם להחזיק
במחתותיהם, ויבהלו הלוים וימת לבם ותהיינה
אצבעותיהם לאבן.


ויהי כל המקום לחרדת אלהים.


ולהימן הלוי ראש המשוררים במקדש ה' בן, וחנניה
שמו; והוא נער כבן ארבע עשרה שנה. ויפה היה
חנניה וטוב תאר ותם דרך ומוצא חן בעיני כל רואיו
ואהב אהב חנניה את היער ולחש11 עציו, את הנהר
ושיחת גליו, את זמרת הצפרים, את הכרים12המכסים
דשא עשב ואת הפרחים הנחמדים המשבצים בתוכם.


מה לך, בני, כי תתהלך יום, יום בגנים ובשדות?
היתה אמו שואלת את חנניה.
לראות את ה' אני הולך אמי הטובה, היה חנניה
עונה, וקולו צלל13כפעמוני כסף.
האין ה' בירושלים עיר קדשנו; כי הלך תלך
לבקשהו בכרמל ובשרון?
מלא כל הארץ כבודו! היה חנניה עונה את אמו;
אולם מחוץ לעיר, במקום אשר ישך14


המון העיר ושאונה, ראה אראה את ה', גם שמע אשמע
קולו מדבר אלי.


חידות לי דבריך בן יקיר! היתה אמו אומרת
לחנניה וחדלה לדבר אליו בדבר הזה.
שמעי נא, אמי הטובה, היה חנניה אומר לאמו
המביטה אליו בשמחה ובדאגה. שמעי
נא את אשר אספר לך: אתמול ירדתי מהכרמל לשוב
הביתה, השמש ירדה הימה ותשלח קרני 15זהבה
על העצים והדשאים, על הצאן והבקר אשר רעו בעמק,
נהדר היה המראה מאד ואלך ואשורר:



שבחי, ירושלים, את ה'!



הללי אלהיך, ציון!



כי חזק בריחי שעריך



ברך בניך בקרבך



השם גבולך שלום…


והנה קול אנשים מריבים איש את אחיו בחזקה, עולה
באזני, ואחדל לשורר ואמהר אל מקום המריבה, וארא
איש ואשה מתקוטטים ופניהם אדומים כדם, ועיניהם
לפידי אש ואגרופיהם מונכים למעלה, ואקרא בחן
ובנעימות:



שלום לך אחי! ושלום לך אחותי!



ויהי פלא, כי שבתו האנשים כרגע מריב ופניהם
נהרו,16 ויביטו אחרי עד הרחיקי מהם.

ואוסיף ללכת עד בואי אל שערי העיר והנה ילדים
נאבקים איש את רעהו ואתן קולי בשיר, – ויחדלו
להאבק, ואוסיף לשיר – ויצאו במחולות.


טוב אתה בני, וטובים מעשיך! קראה אם חנניה
ובעיניה הזהירו דמעות שמחה. ויהי
ברגע הזה וקול רעש ושאון נשמע בחוץ, ויאמר
חנניה, ארוצה החוצה והיה כי אראה חדשה ושבתי
והגדתי לך. וירץ חנניה לקול הרעש ויבא לבית ה'
וירא את העם המתגעש, וידע את אשר נהיה בבית
המקדש, ויקח כנור ויעמוד בין בין העם ובין
הכהנים וישמיע קול שיר, וישקוט השאון ויגע
חנניה במיתרי הכנור ויפתח פיו בזמרה: – ויאורו
פני העם ויזמר חנניה:



הללו אל בקדשו



הללו אל ברקיע עזו



וישתחו העם מול ארון הקדש


ויוסף חנניה לזמר ולנגן:


הללוהו בתוף ומחול.


ויצא כל העם במחולות.
ויראו הכהנים והלוים כי כן, ויגשו לעבודתם
ולשירם וימלא בית ה' אורה ושמחה וזמרה, וירא
כבוד ה' בענן, וירא כל העם ויפלו על פניהם ארצה
ויקראו:

ה' הוא האלהים!






יצו.  ↩



התרעמו.  ↩



הסובבים.  ↩



роптать  ↩



המכסים.  ↩



поблѣли  ↩



לא ישתדל להשקיט.  ↩



קוצף.  ↩



יסקלו באבנים.  ↩



המכות בכח ברצפת הבית.  ↩



шопотъ  ↩



пастбища  ↩



звонилъ  ↩



утихаетъ  ↩



лучн  ↩



просвҍтились  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20519