


	
	[לפני ביתי עוברים גמלים] [נוסח 'כוס קטנה']
	




לפני ביתי עוברים גמלים

בבקר, בערב, ביום…

חיי אדם – עמל נמלים,

חיי כל לבב – חלום.





בשקוע השמש על יום עבודה,

כוכבי זכרונות עולים –

להשקיט כל נפש גלמודה

לאחד לבבות נבדלים.





זכור אזכרך, ולא אאמין,

כי זר לי אתה ונבדל…

אולם – מתי תוכל להבין

את החן שבראש גמל?




תל־אביב, תשרי, תרפ"ו.










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/43474