


	
	לחיים
	




צבע ענבר ליין.

אם כן, נשתה “לחיים”.

שוב שנינו – עין לעין,

ואני כבר בת־ארבעים.





דבר לא היה בינינו,

למרחק הדרך סלולה;

לכן מאירות עינינו,

לכן השיחה קלה.





אם יש ברצונך לשמח

לצל העובר – תשמח;

אם יש ברצונך לשכח, –

הרגע יפה אף כך…





יפים השירים שהושרו,

וקל מעוף השעות.

לחיי השנים שעברו,

לחיי השנים הבאות!




פריז










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/43400