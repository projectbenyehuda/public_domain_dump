


	
	שערי ירושלים
	




על הרי־יהודה הלילה נח.

הרכבת זוחלת לארך הנחל.

מבין הסלעים מציץ הפחד,

אך צל הזיתים שקט ורך.





הקטר נוהם: עוד רגע, עוד אחד,

ונצא למישור, למרחבי הלילה.

דרכנו אליה – העיר ירושלים,

היפה, הרודמת לעד.





עומדים על־יד תחנה עזובה…

עוד מעט, עוד מעט – ונפתח השער!

מקצה הרקיע מתגנב השחר,

יסיר את הצעיף מעל־פני אהובה…





מה טוב שהגענו!… ופתאם צפה

במשעול הצר דמות־ענק מאימת,

דמות אביר אחרון לבנה ואלמת:

“אל תגשו הלום. אל תגעו ביפה”.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/43385