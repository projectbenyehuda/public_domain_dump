


	
	דברי־שירה מרים וגאיונים [נוסח 'שירים']
	




דברי־שירה מרים וגאיונים

אומרים לי: אהבה מרה ממות.

בחשך־ליל הלבבות תועים

ומתלבטים באחרית עצבת.





אני רואה את תהום היאוש והכאב,

את קול התלונה אני שומעת,

את רטט הקללה בפי שבורי־הלב;

ואם צדקו – איני יודעת.





אני יודעת רק דבר אחד:

כי על חיי זרוע אור עיניך,

כי חם הבית, בו אשרי נולד….

ולא אשאל, אם זאת – אהבתך.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/43376