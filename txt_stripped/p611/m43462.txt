


	
	[דברי שירה מרים וגאיונים] [נוסח 'כוס קטנה']
	




דברי שירה מרים וגאיונים

אומרים לי: אהבה מרה ממות.

בחשך ליל הלבבות תועים

ומתלבטים באחרית עצבת.





הנני רואה את תהום היאוש והכאב,

את קול התלונה אני שומעת,

את רטט הקללה של נשברי־הלב

ואם צדקו – איני יודעת.





אני יודעת רק דבר אחד:

כי על חיי זרוע אור עיניך,

כי חם הבית בו אשרי נולד,

ולא אשאל אם זאת – אהבתך.




מוסקבה, תרפ"ד.










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/43462