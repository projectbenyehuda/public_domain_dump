


	
	בחרשה
	




לרגע נתן לי לנוח

בדרך רבת־הנדודים,

לשמע את לחש הרוח

בין ענפים מורדים;

ואין את נפשי לדעת,

אם העצים לי זרים:

דממת שיחתם המרגעת –

היא קול ממולדת־סתרים.





אין שקט גדול מן הרטט

הבלתי־פוסק של עלים.

פה כל מחשבה שוקטת

וכל יסורים קלים.

אפור המרחק, ומלמעלה

אפור גם שחק־הסתו;

וכל לחש־עלה – נחמה לי,

ברכה – כל תנועת־ענף.




חדרה










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/43394