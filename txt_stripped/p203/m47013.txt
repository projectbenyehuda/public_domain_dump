


	
	מסתג'אב. סי': אני יצחק בן יהודה חזק
	



ובכן אבוא אל־המלך

עט


      אבוא לדרש סליחה בלב טוב ודורשי ה' לא־יחסרו כל־טוב



      רחש לבי דבר טוב אומר אני מעשי למלך.

      נפשי הסירה מחשבות אוניה ותפשט בגדי זנוניה

5    ותלבש מעיל תחנוניה כי כן תלבשנה בנות־המלך.

      יצקתי כמים לבבי לפני אלהי אבי

      כי ידעתי כי ידע מחשבי וכל דבר לא־יכחד מן־המלך.

     צועקים לפני אדוניהם הנואקים על עוניהם

     ואשר אין כח בהם לעמד בהיכל המלך.

10    חשכים במחשך כסלתם ואפלים בעלות תהלתם

     הלכו לבית תפלתם באור פני־מלך.

     קרבנו בלב נגש ונענה ושברנו יצרנו לחטא מתאוה

     לקחנו לבנו הזונה ולנו הסגירו ביד המלך.

     באו נסוגים בבכי ועתירה להיות עליהם לסתרה

15    ולמי תנוסו לעזרה אם־תעלה חמת המלך.

     נוסו שם במגור ופחד טרם בא השלום למוד מדה

     ותקרבו ליום הפקודה אם־תעלה חמת המלך.

     ישרו זממי סלף בגדיכם וקרעו לבבכם ואל־בגדיכם

     כי זה יכשר בעיני אלהיכם וכשר הדבר בעיני המלך.

20    הלהרגני רעיוני חשבתם וקראתי שובו ולא שבתם

     אתם אותי המתם וחיבתם את־ראשי למלך.

     ואני שדוד מה אעשה ליצרי איך אבקש מלפני יוצרי

     ומה אני מרי מבית המרי שיבוא אחרי המלך.

     דחה אל וסלח עון ואשמים כי בך חבלי נפלו בנעימים

25    ובאלה עשרת הימים וכשר הדבר לפני המלך.

     השלך אליליו עמי והתנחם שב מדרכו ועל הרע נחם

     ומודה ועוזב ירוחם כדברך אדוני המלך.

     חזק אלהי הנרפים בניך הקם מראות נביאות חזיוניך

     לקבץ עוד פליטת בניך ואתה הוא להם למלך.













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/47013