


	
	רהיט [בחכמתך אזרת הוד באין חוצה]
	



סימן: אלף־בית

כה


         בחכמתך אזרת הוד באין חוצה ופוצה

         ויען לא ימצאך מוצא

         והחכמה מאין תמצא.

         מעין כל חי נעלמת.





5         בחכמתך בנייני תחת ומעל מאין מוסד בנויים

         בחבלי שערה בזרועך תלויים

         לא תמצא בארץ החיים.

         מעין כל חי נעלמת.





         בחכמתך גאה באין מקום תקעת אהלך

10       ומוסד מקום כל מוסד עליך

         ברב חכמתך הרבית חיליך

         מעין כל חי נעלמת.





         בחכמתך דק וחג כיריעה נטית

         ובאוירם חוג אדמה כחרדלה נחית

15       ברב חכמתך ובתבונתך עשית

         מעין כל חי נעלמת.





         בחכמתך הצבת מסתורים מקום מנוחתך

         ובחדרי חדרים נתת משכנותיך

         על יפי חכמתך

20      מעין כל חי נעלמת.





         בחכמתך ובתבונתך תכנת כל להראות נוראותיך

         לספר דור לדור מלאכותיך

         השומעים את חכמתך

         מעין כל חי נעלמת.





25       בחכמתך זע כל נבון ועמד מבא חקר תכונתך

         ונבהל כל חכם מהשיג תהלתך

         על דברך ועל חכמתך

         מעין כל חי נעלמת.





         בחכמתך חכמים יודו כי אין זולתך



301  ואיך יוכלו להשיג והמה בריותיך



         חצי מרבית חכמתך

         מעין כל חי נעלמת.







         בחכמתך טהרת וזקקת שבעה בשבעה מוצקים נכונים

         פניני גב לכתם לטושים לבנים

35       ומשך חכמה מפנינים

         מעין כל חי נעלמת.





         בחכמתך יצרת שלשה ממעל ושלשה מתחת מהלכם

         יעבר מלכם ביניהם ותוכם

         והחכמה תעז לחכם

40       מעין כל חי נעלמת.





         בחכמתך כסילי שחק וגדודיו כוננת פליאי תמונה

         מהם שבים ומהם מהלכים באמונה

         ברוח חכמה ובינה

         מעין כל חי נעלמת.





45       בחכמתך להב וזרם ורוח ועפר גזרתם גזורה

         בהתחלקם בבתי מלכותם ושפלותם בחברה

         עמו עצה וגבורה

         מעין כל חי נעלמת.





         בחכמתך מדת קו זמניהם שתה משונה

50       מהם חשים ומהם שוהים ועושים מלאכתם באמונה

         בחכמה ובתבונה

         מעין כל חי נעלמת.





         בחכמתך נהולי חילם מים לקדים יסדו

         על פיך נוחם ותנודות ינידו

55       אשר חכמים יגידו

         מעין כל חי נעלמת.





         בחכמתך סובב חרס על פני צפון ששה ואין נסתר מחמתו

         והלוכו על פני דרום ששה ומי יעמד לפני קרתו

         מכין תבל בחכמתו

60       מעין כל חי נעלמת.





         בחכמתך עשותו שלשים בכל מזל ומזל יעבירם

         למלאת שנה כלם יגמרם

         שפתי חכמים תשמרם

         מעין כל חי נעלמת.





65          בחכמתך פקודות ארבע תקופות בארבעת רבעיו נודעת

         לעשות ארבעה זמנים קר וחם וקיץ וחרף חונה ונוסעת

         בחכמה ובתבונה ובדעת

         מעין כל חי נעלמת.





         בחכמתך צעדה בכל יום מעלה ידועה תמימה

70       זורחה ובואה לעשות חק יום וליל בתומה

         גם זו ראיתי בחכמה

         מעין כל חי נעלמת.





         בחכמתך קביעות הלוך חמה ולבנה למועדים ושנים מסוימים

         וחמשת כוכבים בזמנים משונים במזלות רום משלימים

75          והמה חכמים מחכמים

         מעין כל חי נעלמת.





         בחכמתך רדותך בגלגל ונחם ונעם

         בחזות סובם אחורנית ועומדם ונוסעם

         תבא חכמה בלבך ודעת לנפשך ינעם

80      מעין כל חי נעלמת.





         בחכמתך שבילי לבנה פעמים בארוכה פעמים בקצרה

         אך מזלות מעל בחדשה גומרה

         הלא חכמה תקרא

         מעין כל חי נעלמת.





85       בחכמתך תם הכל וקם בחפצך ותשלים מזמה

         ומי בלתך ישיג להגיד נתיבות חכמה וערמה

         מי יספר שחקים בחכמה

         מעין כל חי נעלמת.











במקור נדפס בטעות “20”. צ“ל ”30". הערת פרויקט  בן־יהודה.  ↩










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/33099