


	
	פזמון לחן: אשר לו ים וחרבה
	



מד






   אלהים מה טובו מחנות מגרשיך

85    ולי מה יקרו לראות מקדשיך

   בם חמדתי לישב היות ממקודשיך

   אך אוסיף להביט אל היכל קדשך

   אמנם אהלי תמימים עובדי עבודתך

   שוקדי אולמיך ואל משמרותיך









90    שבעי תמונתך בהקיץ ודמותך

   בצדק יחזו פניך ויושבי ביתך

   ומה נחמדו דורשיך וטובו מדרשיך

   אך אוסיף להביט אל היכל קדשך.





   אשרי אדם הפק רצונך משאלו

95    ומשים כל ימי חייו תהלתך מהללו

   והתהלך לפניך תמיד נעים גורלו

   לחזות בנעם יי ולבקר בהיכלו

   היות מנגשיך אחוזת מורשיך

   אך אוסיף להביט אל היכל קדשך





100    שאלתי המנות בסוד כת זכים מנויים

   ועת בני איים נדונים המה יעלו שניים

   ממתים ידך יי ברי לב ונקיים

   ממתים מחלד חלקם בחיים

   לובשי מלבושיך וברים כתרשישיך

105    אך אוסיף להביט אל היכל קדשך.





   נפש ברה תאוה לשכן מחנה גבוהי

   ולצאת ממחשכים ודור מחנות מגיהי

   הברי והנקי כטהר כוכבי נגוהי

   אולי תחזה את פני אלהיך ואלהי

110    ואור נר קדושיך יהל על ראשך

   אך אוסיף להביט אל היכל קדשך













את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/46861