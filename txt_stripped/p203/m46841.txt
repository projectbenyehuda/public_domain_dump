


	
	פזמון. לחן המלך יי סימן: יצחק
	



לב


   מלאה הארץ ישמיע באזני

   צורי ממעוני סליחה להמוני

   צדקה ומשפט וחסד יי.





   יתרה שים לחסר ותחבשת לחולה

5    וכבד לנקלה והשב לנוה גולה

   שבע רצון ומלא ברכת יי

   צדקה ומשפט וחסד יי.





   צבא זעם זה כמה תקרב ותרץ

   ולפניהם כמאז יעלה הפורץ

10    ותמלא הארץ דעה את יי

   צדקה ומשפט וחסד יי.





   חסד קדשך תשובב ותושיב נהלאה

   ובעין יראו כבוד יי נראה

   והחצר מלאה נגה כבוד יי

15    צדקה ומשפט וחסד יי.





   קץ סתום תגלה ותתיר אסיר כלא

   ובשחוק ישעך אז פינו ימלא

   ולעשות עם אלה הגדיל יי

   צדקה1 ומשפט וחסד יי.













בטקסט המקור אין רווח בין מילה זו למילה הבאה, אבל  נראה לי טעות סופרים.  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/46841