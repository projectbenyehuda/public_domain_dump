


	
	אחד אסף סימן: א"ב
	



לט


אחד    אסף בחפניו רוח בדבריו תכן את הרוח

   גזר ועשה משקל לרוח דבר יהי רוח ויצא הרוח

   הן אנוש המציא וצלחה עליו הרוח

   ויכונן תבנית כל אשר היה ברוח

5    זמם וברא אמות שלש אש מים ורוח

   חקק מים מרוח ורוח מרוח

   טהר וזקק רוח הקדש מקול ודבר מרוח

   וסוד סוד חתום בשש טבעות מהם יצאו אש ומים ורוח

   כלל שלשתם בעולם ושנה ונפש להבין תועי רוח

10    לכן נפש ברא שאפה רוח

   מאש שמים וממים ארץ ואויר מרוח

   נחצבו מהם קור וחם ורוויה להכריע בינתים ברוח

   סודם עשרים ושתים אותיות חקוקות בקול ודבר חצובות ברוח





   עזו להראות כי מי בלתו שליט ברוח לכלא את הרוח

15    פלאי סודו יודיע מה דרך הרוח

   צר תמונתי במעים ותבא בי הרוח

   קרא מארבע רוחות בואי הרוח

   רצונו הפיקני ויוציאני ברוח

   שעשועי הכין והיתה עלי הרוח.

20    תכן פלאיו לחוות בכל נפש ורוח

   תהלתו לספר בקול דממה בה לי נמצא לא ברוח

   להקדיש באש שרפה אלי מעלה וחיי רוח

   תהלתי יספרו וזמירות ידברו

   יאיצו, יעריצו, ירוצו.

25    להקדיש לאל נערץ בסוד קדושים רבה ככתוב:

   וקרא זה אל זה ואמר קדוש קדוש קדוש יי צבאות, מלא כל הארץ כבודו.








כאן (קובץ 27) תמונה של טקסט כתוב בכתב רש"י.






את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/46848