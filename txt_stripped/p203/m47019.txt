


	
	סימן: [יצחק]
	



פה


      אל אלהים ה' / שמך דר מעוני

      ושדי גם אהיה / אשר היה ויהיה

      יה יוד הא וו הא / שמך מאז קורא

      והוא שם המפרש / בטרם כל יצירה

5     ובו נרוץ גלגל / והארץ קשורה

      ואתה שמך לא / כשמות כל מקרא

      וכשמך תהלתך / בפי כל חי שמורה

      ואיך תוכל לערכו / לשון חי כאמירה

      ואת מני קדם / והיא היום יצורה

10   ועין לא ראתה / לך דמיון וצורה

      ומה תשלט בדבר / לא נוצר ונברא.













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/47019