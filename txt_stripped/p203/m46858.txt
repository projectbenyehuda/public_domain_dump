


	
	פזמון: [יוספים שנית לעמד]
	



מא






   יוספים שנית לעמד במשמרת תהלתם

   ולפני יי לשפך לבם ותחנתם

20    ולחי בציון יעלו להקריב את קרבנותם

   תמידין כסדרן ומוספין כהלכתן.





   יוספים לביתך יעלו ולקחו עמם דברים

   היותם מליץ בינך ובין לא אנשי אמרים

   יהיו כפר בעדם וסליחה וכפורים

25    ולחי בציון יעלו על מזבחך פרים

   ושעירים כחקותם ונסכיהם ומנחתם

   תמידין כסדרן ומוספין כהלכתן.





   יוספים כיום לבם הקריבו חטאתם

   ויד פרשו והרימו מקום תרומת מנחתם

30    וחלבם חלב חטאת ונסכיהם דמעותם

   ולחי בציון יעלו ברנתם ושירתם

   ויהיו לרצון כזבחי כפור על מזבחותם

   תמידין כסדרן ומוספין כהלכתן.





   יוספים חלו ממגור צפון לבם יבדק

35    ואיך חסרון ימנה ויעלה בחשבון לדקדק

   בדקם החזיק כי אין בלתך מחזיק בדק

   ולחי בציון יעלו ויזבחו זבחי צדק

   והקרבת נשמתם לך תהיה כפרתם

   תמידין כסדרן ומוספין כהלכתן.





40    יוספים כיום אוו צאת מדרכי אדם

   ודרך מלאכי עליון אחזו ובאו בסודם

   ושירות עורכים כמוהם והם עומדים על עמדם

   ולחי בציון יעלו ישראל במעמדם

   ולויים בדוכנם וכהנים בעבודתם

45    תמידין כסדרן ומוספין כהלכתן.













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/46858