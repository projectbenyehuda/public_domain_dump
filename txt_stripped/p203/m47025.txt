


	
	מוחרך: סימן: יצחק
	



צא


   אלהים כל צבא עולם

   ברוך שאמר והיה העולם.



   יודו צמאה נפשי לאל חי וטובו

   האל אשר שם עבים רכובו

5    ותלה אותם וחן על כרובו

   וברא חיות וצבא לכלם.

   אלהים כל צבא עולם

   ברוך שאמר והיה העולם.





   ברוך חי העולמים אין לו ערך

10    יחיד אשר לו תכרע כל ברך

   ממך יראים ובלבבם מרך.

   ובך נשענים לתת אכלם.

   אלהים כל צבא עולם

   ברוך שאמר והיה העולם.





15    קומה פדה עם בחייהם קצו

   והצמת אויבים אשר פיהם פצו

   וחן על עדתך אחריך רצו

   ואז יודוך עמים כלם.

   אלהים כל צבא עולם

20    ברוך שאמר והיה העולם.













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/47025