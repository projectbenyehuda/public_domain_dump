


	
	אשרי עין ראתה כל אלה
	



הלא למשמע אזן דאבה נפשנו

סימן: יצחק גיאת

עז






אשרי עין ראתה    ישראל יחד נקהלים

              להדרי קדש שלשה פעמים עולים

              וכהן גדול משמש בשמונה כלים

450               הלא למשמע אזן דאבה נפשנו.









אשרי עין ראתה    צפירת הוד קדש כבש

              וכבוד יי בית המקדש חבש

              וכהן גדול כתנת בד קדש ילבש

              הלא למשמע אזן דאבה נפשנו.





455 אשרי עין ראתה    חמדת אלה ויקרו

              בהלו נרו ואלך בחשך לאורו

              וכהן גדול מכנסי בד יהיו על בשרו

              הלא למשמע אזן דאבה נפשנו.





אשרי עין ראתה    קשט לשכת גזית כאגור

460               תוכה קציני חכמה יקרה מפז וסגור

              וכהן גדול באבנט בד יחגר





              הלא למשמע אזן דאבה נפשנו.





אשרי עין ראתה    גבירי משרה צנף

              יצנפו את צניף מלוכה ביפה נוף

              וכהן גדול במצנפת בד יצנף

465               הלא למשמע אזן דאבה נפשנו.





אשרי עין ראתה    יקר הוד בית יוסף הוד יועיל

              ובכור שורו עבר ולא יגעיל

              וכהן גדול לובש חשן ואפוד ומעיל

470               הלא למשמע אזן דאבה נפשנו.





אשרי עין ראתה    אולם והיכל־קדשו

              תוכו רביד רצוף באבני תרשישו

              וכהן גדול ציץ נזר אלהיו על ראשו

              הלא למשמע אזן דאבה נפשנו.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/46881