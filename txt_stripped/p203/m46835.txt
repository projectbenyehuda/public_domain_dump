


	
	פזמון לחן: יי מלך סימן: יצחק גיאת
	



כו


     מי ימלל גבורתו/ וישמיע כל תהלתו/           מכין תבל בחכמתו

     יוסד ארץ גבנונים ועמקים כפקעת               מי ימלל…

     התולם בפלגיו כחרדלה בטבעת                 וישמיע כל…

     בחכמה ובתבונה ובדעת.                      מכין תבל…





5    הצר מי ימים תוכה כמים בתוך קערה                 מי ימלל…

     השם אבן פנתה על אדני רוח סערה                 וישמיע כל…

     רוח חכמה ובינה, רוח עצה וגבורה.                 מכין תבל…





     החוצב מכון דירה על פני רביע כלה                 מי ימלל…

     השם חרס לעת ערב מתכסה בצלה                 וישמיע כל…

10    חכמה תקרא ותבונה תתן קולה.                 מכין תבל…





     הקובע תנודות מאין נוח                           מי ימלל…

     השם גלגל העליון מוליכם אחורנית שחח             וישמיע כל…

     חכם לבב ואמיץ כח.                                מכין תבל…





     הגולל חשך מפני אור וששה חתמו                      מי ימלל…

15    המתאר אפל ששה וכנגד סתמו                      וישמיע כל…

     אי זה הדרך ישכן אור וחשך אי זה מקומו            מכין תבל…





     היודע חקות מזלות הנחים והנעים,                           מי ימלל…

     השם משטרם בתבל ובעלות כוכב אחד מהם
לשבעים         וישמיע כל…

     מפלאות תמים דעים,                                     מכין תבל…





20    האומר לחרס להתעטף אפל לבנה כשלמה                 מי ימלל…

     החותם בעד סהר ומכסהו צללי אדמה                      וישמיע כל…

     מה רבו מעשיך יי כלם בחכמה          .                 מכין תבל…





     התקיף לאין אונים נותן כח ועצמה                 מי ימלל…

     החכם אשר מלפניו דעת ומזמה                 וישמיע כל…

25    מי שת בטחות חכמה.                           מכין תבל…













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/46835