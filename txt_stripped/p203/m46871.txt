


	
	רהיט: סימן: אלף־בית; יצחק בבית האחרון
	



נד






נפלאתי    אל ראשון נשמע ולא נחזה לכל יקום

         מתאר ורוקם כל מתאר ורקום

310       ואחרון על עפר יקום.

נפלאתי    בהתימך יחידים ביתה ללוות ולסכן

         טרם נמצאתי ואין לי מקום ומכון

         אני לצלע נכון.

נפלאתי    גזר לכל מלא גויות

315    להעמיד צלם וזרע להחיות

      כמער איש ולויות.

נפלאתי    דובר וצר חדר מבפנים ופרוזדור מבחוץ

         ונבנתה על גב שניהם עליה בצווי ולחוץ

         כי היה דבר המלך נחוץ.

320 נפלאתי    המושיב נקבה אבן תחתית וגבר הוקם על

            המקביע מקור מעין בלי גועל

            המים היורדים ממעל.

נפלאתי    ונשגבת גבר בהזריעו תחלה עת התעבר

         נקבה תסובב גבר. ואם מי מעיני האשה מתגבר









325       אמר הורה גבר.

נפלאתי    זרמת לבן ואדם בהתערבה באין חלאה

         וכהמיץ חלב בחמת מלאה

         כי מיץ חלב יוציא חמאה.

נפלאתי    חמאתם בעלותם תקפיא ותחד

330       ומשלשה ועד ארבעה נוסדו יחד

         ויכוננו ברחם אחד.

נפלאתי    טבע שפיר בהתחילך לתאר ולרקם

         בצבע רקמתים בפרצוף אחד להקם

          כשש משזר מעשה רוקם.

335       נפלאתי יוצר כרשון ושני חטמיו

         מקורבים כשני טפי זבוב נבזה

         ושני עיניו מקורבים במחזה

         ולא קרב זה אל זה.

נפלאתי    כחוט השערה מתוח בתוך פי מלוליו

340       וגויתו כעדשה מאין חתוך כנאסר בכבליו

         שתי כפות ידיו ורגליו.

נפלאתי    לחומו ואבריו בלי מפיק ומניע

         שחורים ואדומים מאדם אם תזריע

         אב לבנים יודיע.

345 נפלאתי    משל שבעה כוכבי לכת בו בשבעה חדשיו תשים

          וחוזרים מהם שנים חלילה להאדיר המעשים

         איש איש ממלאכתו אשר המה עושים.

נפלאתי    נתחיו בהדביקך מתחת גלדו תחלה

         ואחר נאחז בסבך עצמיו כהסתבך ענפי אלה

350       והנה עליהם גידים ובשר עלה.

נפלאתי    שם לשלשה חדשים אברים שלמים נקיים

         וברביעי נופח בו לתשלום ימים מנויים

         באפיו נשמת חיים.

נפלאתי    עודנו מקפל וקמוט כפנקס דמיתו

355    ידיו על צדעיו ואציליו על ארכובתו

      וראשו על ברכיו ועקביו על עגבותיו בתוך שליה שויתו

      כלבוש כסיתו

נפלאתי    פיו סתום בשומך עד מלאת ימי לדתו

         ושער טבורו פתוח וקשור בטבור אמו בישיבתו

360       ויצא וסגר את השער אחרי צאתו.

נפלאתי    צר אחורי זכר מלעומת הבטן ופניו ביתה חונים

         ופני נקבה כלפי בטן פונים

         כמים הפנים לפנים.

נפלאתי    קשר אגודתו בהתירך יתרי חבליה

365       במלאת ירחיו חש לפתח דלת אם לעבר במסלוליה

         ונהפכו צירים עליה.

נפלאתי    ראשו בהקדימך לאבריו ותוצא

         פני נקבה למעלה ופני זכר למטה ימצא

         בגיחו מרחם יצא.

370       נפלאתי שדי בצאתי לאור הענקתני חנך לענק

      נתתני בימי עדנה מפנק

         שדים כי אינק

נפלאתי    תמים מורה פתיים דרך שבילו

         ומצוים להסתופף ולדור באהלו

375       יוצרי מבטן לעבד לו.

נפלאתי    ישר צור חיי לכבודו נבראתי,

         קדוש לספר נוראותיו נקראתי

         אודך על כי נוראות נפלאתי.













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/46871