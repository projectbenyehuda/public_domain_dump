


	
	מיושב
	



סימן: יצחק

פח


      אל שעה ושית פדיום לעם נגדך שעה

      מיום ליום עד עשרים וארבעה.





      ימצאו חן הודות נשאתים במעמדות

      לך מנחה – וחידות קדם אביעה.





5     צועק לך ליליו חסדך הט אליו

      ובעין חן עליו מרום הופיעה.





      חשב ממעל ידע כי פעל

      מתודה אני על מה לא אדעה.





      קבל וממום שא פניו ואת משא

10     חטאים אשר עשה בים השקיעה.













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/47022