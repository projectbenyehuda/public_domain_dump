


	
	קטע מנאום (לכבוד מנחם אוסישקין לרגל בקורו בדיטרויט בשנת תרצ"א)
	



שמות גדולינו מעוררים בנו רגשות מרגשות שונים. שם ד"ר
הרצל מעורר רגשות גאון ותקיפות והדר מלכות. שם אחד־העם – רגשות של התעמקות
רצינית והתרכזות פנימית. שם נחום סוקולוב – חכמה ופקחות עברית, שלום
והארמוניה.

השם מנחם אוסישקין מעורר בנו רצון כביר, יכולת בלתי
מוגבלת, בטחון אדיר ואמונה נשגבה, כי סוף־סוף נתגבר על כל המכשולים
הפנימיים והחיצוניים ונזכה לראות את הגאולה והתחיה הלאומית הגדולה
והשלמה.
















את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/45615