


	
	[על־כס חצב בצור על־במות יער]
	







– – – –   – – – –   – – –




על־כס חצב בצור על־במות יער

לא תוך חומות קריה עצור בכלא

כל־מראה בלבבי תמהון יער

ובקרבי גם נפשי תשתומם תלא.





הרי אלפי נגדי משכן הסער

ירימו מצח חלמיש הוי פלא,

תחתני ככר רב וקריות שער

ופרזון ונהר פו: מי ברא אלה.





וסביבותי גבעות־עד תתנשאנה

עד־כוכבים, ובגיא רבה תכלינה

ושדמות וכרמים אל־ראשן כתר.





מי ברא אל, יד מי עיני תצפינה?

הבמישור מושבו, על הרי־בתר?

פתי לו השתוחח, הוא יושב סתר.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/42252