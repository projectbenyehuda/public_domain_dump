


	
	על המשוררים הבוערים
	



Sanson Coen Modon

[נולד במנטובה בשנת 1679 ומת שם בשנת 1727]






– – ͝ – – – ͝ – – – –



אל־הר זמירות לעלות יעפילו



היום חמורים נוֽשאי מרדעת



הקוף והינשוף ואיש מך דעת



כל־עלגי שפה ברן יצהילו.





מאז קציני־שיר גבול הגבילו



סביב להר לא יוכלו לגעת



אך פֽרצו גדר ברב מגרעת



גם יעלו עלה ולא הועילו.





הה כי מאור זמרה בצל הקדירו



שירות כסירות משחור הועמו



נעם מליצות־צוף במר המירו.





להם מקורות הזמיר נסתמו



לא ידעו דבר ושיר ישירו



לו יחרישו אֽמרה יחכמו.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/40775