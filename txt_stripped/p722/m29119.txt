


	
	אשיר לאלי כי לעשות לי הפליא
	



[חנוכה]


אשיר לאלי / כי לעשות לי הפליא:



בקהל אמונים / אגיד פלאים עשה

כי מלפנים / עינו עליהם חסה

וברית לבנים / זכר, וראשם נשא



ובעת באפלי / שבתי, יוי אור לי:





רמה ימיני / על צר להרע חשב

רגע, לעיני / נכלם, אלי ארצו שב

ישב לדיני / צורי, ושועי קשב

בכיי ואבלי / הפך אלי מחול לי:





המציא ברכה / האל בפך נמצאה

נר מערכה / שמח, והודו נראה

ולאום נסוכה / מראש, תשועה באה

וכאז באהלי / שכן והרים דגלי:





מלאו בנרות / פתחי שערים בעיר

להיות לדורות / זכרון פלאים מעיר

עד בוא בשורות / לקרוא לניני צעיר

יתר קהלי / שובו אלי היכלי:











את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/29119