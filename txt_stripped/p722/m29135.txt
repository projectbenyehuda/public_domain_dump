


	
	לקראת דוד אשר זרח
	



[שבח]






לקראת דוד אשר זרח / ובא מירושלים

צאינה כל בנות עדן / במחולות ומחנים:







אחר הליכיו רוצו / והסתופפו באברתו

ובמאור פניו עלצו / והאחזו בחברתו

כי פעליו כבר נרצו / ואל עליון סתרתו

ואורו עליו צלח / כי הוא נקי כפים

וטהר לב מראות רע / ולו חן בשפתותים:





בצעדו בתוך מצרים / תמהו עליו רואים

כי ראו עינים / מצדקותיו פלאים

ונוא הבקעה לשנים / והיו מנהו יראים

כי ראו אורו צח / מידו קרנים

וחזו הלבבות אשר / לא שמעו אזנים:





רבה תפארתך עוד / בלכתך למקדשי אל

מקום הנבואה וההוד / אשר היו לישראל



וקברות כל נביא ודוד / ונות ציון ו[ה]הראל



ומוסד מוסד נוכח / שער השמים

אשר בו נגלו אלהים / לכל זרע אפרים:





הרם שלמה ידך / וקום מלא רצונך

כי אל שומר צעדך / והוא תומך ימינך

ודע כי כל עם סודך / שמחים באור פניך

כי את כשושן פרח / בתוך גן רחב ידים

ובאורך שבו כל / מעונות כמו צהרים:





מה נעים יום שובך / כאשר מר יום רחקך

האל ירבה טובך / וימלא את חשקך

ויקרא לך מסביבך / שלום, ויצמח צדקך

וישיב דוד אשר ברח / אדום יפה עינים

ואז נעלה לחוג / בתוככי ירושלים:











את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/29135