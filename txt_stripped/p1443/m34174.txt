


	
	יתר שאת
	



מאורה. חתימת השם: שלמה






יתר שאת יתר עז והדר / דברת ברית בצר לא נעדר!





שתו משנאי עלי בשבי,

שתו בשמים פיהם ובי,

לעגו לתקותי שוב לצבי,

ואני – בכל זאת לא נאסף וסר / כחי, ואם אשכן זעף וסר:





לא מעדו רגלי, אם אחרו

עתות פדות, ומשנאי גברו,

אם ישבו צרים בי נדברו

לטמן לנפשי פח במאסר – / שם אל אמת אשים מחסה בצר!





מקול שאון עתים לא אחרד,

כי עוד באדירים שריד ירד,

יצמית ויסיר אביר, לא ביד,

אכן ברוח אל הוא נעזר, / בשמו לבד יבטח כי לא בזר.





הפלה אדני לי להיות לאות

לשאת חלי שביי מאין לאות,

כי עוד בטוב צפון אזכה ראות

ויכבדוני אז עם עז וצר / בהיות כבוד נאור לי אור בצר.













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/34174