


	
	הכלב
	








כלב נאמן רובץ סף אדונו

כל הלילה יגע מצאתהו תלאה.

לבל יחתור בית גנב חרץ לשונו.

האדון בעיניו שנה לא ראה.

ויהי בבוקר ויכה הנובח.

על כי בעליו משנה הפריע,

זכר זאת הכלב ויישן בוטח

בלילה השני, ראש לא הניע.

וכאשר בא השודד בטח על הבית

ויפנה וינצל כנוקף זית

שבו ויכו השומר הכה ופצוע

על אשר בלילה קולו לא השמיע.

















את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/38478