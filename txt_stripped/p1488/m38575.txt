


	
	[אריה פריץ]
	








אריה פריץ חיות שבר דלתות בית כלאו



אשר היה מקדם לעיר פלארענץ וינס ויצא החוצה,



וימס לבב כל האנשים העומדים שמה ויברחו בהחבא,



כי מי יעמוד בפני הארי? והנה אשה אחת אשר גם היא



נמלטה על נפשה ובנה על שכמה לא יכלה מלט משא



בחפזה לנוס וישמט ארצה וימהר האריה ויחטפהו



לטרפו במתלעותיו, ואך כפשע בינו ובין המות,



ותשב ותרץ האשה כי נכמרו נחומיה על נפש עולה



בן בטנה; ותתנפל לרגלי האריה ותבך



ותתחנן לו להשיב לה את הילד עולל טפוחה, ויבט



אותה האריה בעינים מזרי פחד רגעים אחדים, ואחר



הניח לארץ את הילד מבלתי עשות לו מאומה, ולא



הפיל משערות ראשו ארצה, וירא העם וירונו לגודל



הפלא כי הוציא ד' ילד רך וענוג מבין מתלעות לביא,



למען השיבו לאמו אשר לא שבה מפני ארי טורף טרף,



וחיתה נפשו בגללה!









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/38575