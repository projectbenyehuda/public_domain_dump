


	
	[שמח בחור בילדותך]
	







שמח בחור בילדותך, ויטיבך לבך בימי בחורותיך ודע כי

על כל אלה יביאך אלהים במשפט1. (קהלת יא ט)






מי ישביח מעוף הרגעים,

כברקים ירוצון לא יעמדו רגע,

עשה יעשו להם כנפים

כצפרים עפות,

רשפי עז המה,

התעיף עינך בם ואינם.





דודאי ריח ושדה תרומות

אף כרם חמר בקרן בן שמן

ותענוגות בני אדם למיניהן

לא ישימו קטרתם באפך

אם בין מתי עולם

חצבת לך קבר.





עוד לא עלה הכורת עליך

עוד לא עופף חרבו על פניך

הנך בחור כארזים

ארזי לבנון נטעו

אל נהרי נחלי שמן

בעדן גן אלהים.





ראה חיים עם התבל

נצבה כפורחת לימינך



ארה תנובות הוד2



יציצו על ראש גיא שמנים

טרם יפילם הסער

והיו למרמס תחת רגליך





שור שחקים ממעל

אף הכוכבים במסלותם

כנקודות כסף ינוצצון,

מריקים זהב ושמן

כחום צח עלי אור,

להשביע בדשן נפשך.





גם הארץ אשר אתה עליה

מלאה ברכת יי מקצה

קול ישורר בסבך

קול ישורר בעפאים

מבין דליות האלונים

זמרת יה ירועע!





הן כל אישי התולדה

מראש צמרת הארז

עד האזוב אשר בקיר

איש מקטרתו בידו

משבצות זהב ילבשו

לראות את פני האדון יי.





אשריך3 אדם המעלה



על ראש יצורים אראך!

ארזי לבנון הנשאים

אף הררי עד

לא יערכוך בגדלם

כליל יחלופו לפניך





בך חשק יי מכל היקום

על כן ממעל לכוכבי אל

הרים שמך וכבודך

בא עמך במסורת הברית

לבא בית הקודש פנימה

ולשאת משאת מאת פניו.





אשריך אדם המעלה

אם כיצורי הוד אלה

תעבוד את אלהיך ואביך

הן מפלשי עב לרחביהם

לא יכלכלו רב טוב

הצפון לך ולנשמתך





כל יצורי התבל

מבחר וטוב הבריאה

אפים לך משתחוים

כלם יתנו עדיהן

יצדיקו ויאמרו אמת,

כי מלך כל הארץ הוא האדם.





שתה מים מפלג אלהים4



ועל כל שעל תזכור את בוראך

הנה הוא עושה

ארבות בשמים

לציץ מחרכיו

על דרכך ומהלכך.













וכתב החכם הרמבמ“ן ז”ל בפירושו. דע שאין העצבון זרוע
הפנים עבודת אלהים כי אדרבה ממצות השם עלינו שנקבל הטובה ממנו בחדוה
ובלב טוב וכו'.  ↩



א“ל שמואל לרב יהודא שיננא חטוף אכול, חטוף ושתה
דעלמא דאזלינן מינה לבי הילולא דמיא, א”ל רב לרב המנונא בני אם יש לך
היטב לך, כי אין בשאול תענוג ואין למות התמהמה, בני אדם כעשבי השדה,
אלה נוצצים ואלה נובלים (עירובין דף נ"ג):  ↩



אשריך אדם המעלה וכו‘, כשם שהיוצר חפץ להיות האש
והרוח עולים למעלה והמים והארץ יורדים למטה והגלגל סובב בעיגול וכן שאר
בריות העולם להיות כמנהגן שחפץ בו, ככה חפץ להיות האדם בעל בחירה וכל
מעשיו מסורין לו וכו’ לפיכך דנין אותו לפי מעשיו, אם עשה טובה מטיבין
לו ואם עשה רעה מריעין לו.  ↩



מפלג אלהים, איין אללעגארישער אויסדרוק. אונד הייסט
זא פיל, אלם לעבע מיט דער נאטור, דיא גאנצע אונענדליכע שעפפונג איזט
איין אויספלוס פאן גאטט אדער וויא פיכטע זיך אויסדריקט, איינע
אייסערונג דעם העכסטען וועוענס.  ↩










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/38595