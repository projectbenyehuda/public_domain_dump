


	
	על מות שולמית
	






עלמה ענוגה! נפשי עליך לי ירעה

כי יפעתך חלל מות אכזרי

על זהר נעוריך עבר בחרי

כסער קטב גדול מארץ נוראה.





הוי מות חומס! איכה זאת רעה

גמלת לנפשי לקחת הדרי,

נחלה מכתי אנוש שברי

אתה הלא שמשי באה באה.–





אחות תמה! נפש זכה וישרה

זכרך כלבנון נותן ריח

יסופר לדור עד בלי ירח

יעמוד יצהיר כזר תפארה

הן זאת תנחומת אח משתטח

עטוף ביגונו וכצל בורח.–









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/38962