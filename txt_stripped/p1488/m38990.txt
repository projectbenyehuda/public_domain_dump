


	
	החידה הד'
	








ראש תוך וסוף המה יסד ביתי,

הרחוקים מרחק רב היו בי לאחדים

לזאת בעיני כל נפלאים נפלאתי,

אבל לא בעיני אל המאחד נפרדים.





לפנים בתבל הייתי משחקת

ושעשועי את בני אדם; רק בי בחרו,

ככלה בקשוריה על דודה מתרפקת

רציתי את ארצם בי התאמרו.

עתה כמעט אין איש מאספני,

וכגר נטה ללון על הארץ תעיתי.

געלתים גם אני ואמר העלני

אבי מכורותי! והנה עליתי!





ואם תרצו לדעת מי המדברת?

קראו בראש ספר תורת אלהים חיים.

לכם יראי השם אהיה מזהרת

משחרי ימצאונני אם יפקחו עינים.




פתרון החידה בפירש“י ז”ל (באיוב כ“ח פסוק כ”ז).










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/38990