


	
	חזות קשה
	








איש זקן אחד עמד באישון לילה בנפול



תרדמה על אנשים על חלון ביתו, וישקף בלב נשבר



וברוח סר וזעף מאד אל זוהר לבנת השמים הנמתחים



כאוהל על ראשו, ואל הארץ השאננה אשר בכל אפסיה



לא היה איש שבע רוגז וחסר טובה כמוהו. כי שנותיו



ברחו בתוהו, יומו רד מאוד ואך פשע בינו ובין



המות. פחד קראהו ורעדה בראותו כי מכל הימים



אשר חיה על הארץ הביא בידו אך שגיאות עוונות



וחליים. גו משחת נשמה שוממה ולב חלל. ימי שני



נעריו אשר בחברתם התהלך לפנים ובחיקם שכב



בגדו בו עתה ונהפכו לאימים מיראים, זרקו גחלים



על ראשו הרווהו לענה והביאוהו לעמת הבקר הנעים,



בקר לא עבות, בו העמידוהו אבותיו בראשונה על אם


דרך ויד1 ברא, אשר שם הדרכים
יפרדו והיו לשני ראשים, ראש האחד יעלה ליי


למקום קודש, כלו שלאנן ושלו, וראש האחד



יתמוך שאול, ירד למטה לארץ לא סדרים, למקום



חושך צר, משוש נחשים שרפים ואפלה מנדה. אהה



הנחשים השתרגו עלו על צוארו, דבקו בעורו



ובלחומו, עד אשר הודו נהפך עליו למשחית ונשמה



לא נשארה בו…. נדהם ושולל כל תבונה קרא אל



השמים בחיל, אבי אבי סתרי ומגיני מקדם! השיבה



לי נערי אשר נסו עם הצללים, נס נא אותי להעמידני



על אם הדרך כקדם למען אביא לבב חכמה…. צעק לבו



לאלהים עד אשר נחר גרונו בקראו ואין קול ואין קשב



, כי את אביו כבר לקח אלהים ואיננו, ושנות מספר



אשר חצצו לו לחרוץ ולהכין, חלפו עם אניות אבה,



דלו מאנוש נעו. בשעיפים בחזיונות לילה ראה



אורות מדוחים על אגמי מים ובצה ועמם כפשתה כהה



בחצר מות, ויאמר אלה הם ימי אשר שלחתי ריקם.



פנה למעלה וראה צבאות שמים חונים על דגליהם



ומתוכם השלך כוכב אחד ארצה, ובנפלו נמס ויהי



לאפע, ויאמר לזה נדמיתי אני! כמוהו ירדתי מגבהי



שמי משמי צדקה למאורה מוראה, מהררי קודש



לבארות יון. נורא עלילות! אם השמים יגלו עוני



והאדמה תחדש עדיה ליראני אנה אלך מרוחך ואנה



אסתר? עודנו מיבב בעד האשנב והנה אימה חשכה



וחרדה גדולה נפלה עליו, כי שעיפיו הנצרבים בלהט



אש הדמיון, הראוהו שעירים ואוחים מרקדים,



הרחיים הפילו טחוניהם לרטש, הארץ רעשה ממקומה



וכל מאורי אור עליו התקדרו… עתה לא קמה בו עוד



רוח, לאט פניו בבגדו ויגהר ארצה, נרדם ונבהל



מהמראה, עוד השמיע כאוב מארץ קולו. בואי ילדותי



שובי שובי השולמית…. והנה שבה – כי המראות



המציקות האלה ראה בחלום מבהיל, אשר נמס ויהי



לאפע מדי הקיצו, עוד היה עלם רענן רטפש בנוער, אך



העונות והחטאים אשר בעתוהו לא היו חלום,



בכפים נשואות הודה לכן לאלהים על החסד אשר עשה



אתו ושלח ידו מן השמים להוציאהו מאפלת הרשעה



בעודו נער, למען השיבהו אל הדרך הסלולה העולה



ליי!….



אתה העלם! אם נפלת משמי צדקתך ונדחת בידי



בנים שובבים תהי זאת לך למשל, ושובה ליי עד לא



יחשכו כוכבי נשפך, ויגיעו הימים אשר תאמר אין



לי בהם חפץ, שולל וחסר כח תשח מעפר אמרתך,



ותהגה נכאים. שובו עתים נעימים שובו שובו ולא ישובו לעולם2!……











איין פרייער ארט  ↩



אנמערקונג. דיזע פאעטישע שילדערונג, דעם געמיטהם
צושטאנדעם איינעם יונגען פֿעראיררטען, האבע איך דעם גראסען
הומאריסטען Jean Paul נאכֿגעבילדעט, מיך יעדאך
מעהר אן דעם געניוס דער העברעאישען שפראכֿע געהאלטען, וויא ווייט עס מיר
געלונגן מיך דעם אריגינאלע צו געהערן, ווירד דעם אורטהייל דער קעננער
איבערלאססען….  ↩










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/38948