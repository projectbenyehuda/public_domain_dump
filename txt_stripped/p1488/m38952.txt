


	
	משק גב דער וואססערפאלל [המפל]
	








הבט נא בני! וראה צור גבוה הזה אשר מתועפותיו נחל יזנק הוא אשר בשם אשד יקרא.



גלים ומשברים בשאון רב מכף לכף במורד נגרים לרגלי הצור שצף קצף על חומר מים רבים נשיאים ואדים ברוח. וכצאת השמש בגבורתו מראה הקשת בענן.



מה נחמד הקשת, ומה נפלא האשד הזה! בכל מקום אשר נדרוך נראה הדרת יקר הטבע.



איש בער אשר עיניו עור סכל יעבור על הצנור הזה מבלי פקוח עליו עין.



לא כאלה חלק איש משכיל, הוא בל יעצים עיניו מהבט בפועל ד' ובנפלאותיו אשר בראש כל חצות תרונה.



עמוד לכן בני והשתומם על חכמת תמים דעים. דע כי את כל אלה ידו עשתה, ויהיו כל אלה למען ספות עונג לבני אדם ולהשביע בצחצחות נפשם…









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/38952