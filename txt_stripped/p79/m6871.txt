


	
	בעודנו מדבקים
	



[בעודנו מדבקים] / ר' יצחק אבן-כלפון




         בעודנו מדבקים קשורים



         מחברים במו אחת חבורה,



         השאלתי בשמים ראש ומר או



         עצי בשם להריח קטורה?



5             למען כי דבר פיך באפי



         כמרקחה ממלחה טהורה,



         וריח אפך טוב משחלת



         ועץ רטב וכל- מיני תשורה –



         והיה די לנפשי זאת לעולם



10             בשורי את- דמותך ההדורה.



         אבל עת- בא ימי פרוד ורחוק,



         אשר טסו כמו רוח סערה,



         שאלתיך עצי בשם לשומם



         מקום נטפי שפתך הברורה.



15             ועת, אחי, הבינותה בבאי



         אשר אשאל לשלם הנדרה,



         אזי קמת והשכמת לך, לא



         להועילות ולא דרך סחורה.



         כתב, אח, זאת לזכרון לעולם



20             ושים אותה לפניך סדורה:



         עדי ישוב ישיבני אלהי



         ויראני תמונתך מהרה,



         חתר בקיר וצא וברח בריחת



         שתם- עין אלי ארץ פתורה.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/6871