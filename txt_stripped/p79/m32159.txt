


	
	נשיא עמי
	



כתובת בראש השיר: ויכתוב לשלמה בן דוד באנדלוס.


נשיא עמי, אהוב נפשו, רחומו,

רצוי א[חיו, יד]ידי רב שלמה,



נדיב הלב, יקר ר[ו]ח משב…



…עמו מ[צ]נפתו נעימו.



בראו אל תעלה לענייו,



ושם כפיו כמו גשמ[י] מרומו,



ומי לו יערך בקהל ישורון,

והוא אורו וגם שמש הדומו,

והוא נזרו, והוא כתרו וסתרו,

אשר שם טוב ולתהלה השימו.

ולא היה בעם האל כמותו

בכל-נשיא ומלך שקד[מו].



[ש]או, עמי, שאו משל, ואמרו:



שלמה מת והנה זה מקומו.

לכן אוסיף במהללו ואמר:

ישר דרך, ירא האל, תמימו.

ובראות תם לבבו אל, לגואל

לישראל בכל-צרה הקימו.

בשורו בן בליעל – דחפו,

ואם יראה לאיש חמס – הלמו.

חשבו צר בלבו חץ, ומרב

פחדיו יחזנו בחלומו.

יברך צור, אשר בחר בעבדו,

ועל כל-צר וכל-אויב הרימו.

יבלה אל שנותיו בנעימים,

וגם ירבה כחול ימים שלומו.











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/32159