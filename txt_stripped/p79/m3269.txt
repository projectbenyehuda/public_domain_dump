


	
	פרידתכם במר-נפש אבכה
	




פרידתכם במר-נפש אבכה,



ואקרע את סגור לבי כמדי.



ואתאבל כבת יענה, ומספד



כמו תנין אני אעש לבדי.



5    עדי אשוב ואראה את-תמונת



מהללי, אשר אשור לנגדי:



רבי ניסים ידידי ואדוני



אשר יחד בשרי לו וגלדי



וגם דמי וחלבי מחסדיו



10   וחיתי ונשמתי וחלדי.



והן אודה עלי נפשי בכל-זאת



להעיד על-אמונתי וחסדי.
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/3269