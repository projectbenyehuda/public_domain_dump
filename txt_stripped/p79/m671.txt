


	
	[אני מודה]
	



המשורר מבקש שיכבדוהו ביין


אני מודה, ידידי, בעוני / וחטא נפשי אשר אינה חכמה:

אשר קמה ברב פתיה והבלה / להתרפא בעשב האדמה –

והניחה נאם פיך אשר בו / רפואה המחיה כל נשמה!

ומה-יועיל רפואת הפגרים / אשר תהיה יחידתם הלומה?

ועליך לשמח ביום זה / יחידתי במו שמחה שלמה –

במשלחה משבחה נכוחה / מקימה, מרוממה, נעימה,

בראשיתה משמחת לבבות / מרקדת לכל-נפש עגומה,

מזקקה כמו כסף אדמה / כדם פרים, כהרי עד קדומה

ונושנת, בתולה לא ידעה / אנוש, מיום שחטוה חתומה.

ואז אשמח ואגיל עם חברי / בך, בן היראה התמימה.

תהי ברוך, תהי נטר, ויהיו / שנותיך ימי עיש וכימה!
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/671