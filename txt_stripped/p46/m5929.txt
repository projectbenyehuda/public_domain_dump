


	
	משלי יהודה: סוס ורכבו
	




על סוס שוטף מפיץ עברות אפים

רכב איש ויעבר ברחבות קרת.

וברעש וברגז וכרוח סערת

דהר הסוס; וכקצף על המים

נתך על רסנהו קצפו מפיהו;

רעמתו תקיף צוארו כצפת

ובצפרן שמיר יהלם המרצפת

ובני רשף ממנה עוף הגביהו.

ויעבר ברחוב בין העוברים נער

ויאמר על הסוס: מה-יפיו ומה-טובו

כי לא יהדך תחתיו כל באי שער.

האינך ראה, נער חסר דעת,

— ענהו הרכב מעל לרכובו —

המתג הזה חחים עם טבעת

בם איסירו, אטהו אל משמעת?

דע אפוא כי לולא הם אזי במעוף עין

עבר רמס ופרק ומציל אין.

כמה אנשים תמצאו בארץ

שבזרמת סוסים וברוח הוות במו

מלאו פני תבל שעררת ופרץ

לולא רסן הדת יעצר אותמו.
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/5929