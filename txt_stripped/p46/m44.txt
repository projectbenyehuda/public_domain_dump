


	
	עשת ברזל וחצצרה
	




מחמר אחד

הן קרצנו יחד

– את פי העשת החצצרה שאלה –

ומדוע כה את מני נבדלה?

אני כמעט רוח

צח בי יפוח

ובקול פחדים חיש הנני צוללה;

ואת לו במטה אותך יחבטו,

לו גם לפתותים את גוך יכתו,

לא תשמיעי קול אך תדמי סלה.

זה פשר הדבר לדעת תשאלי

– ענתה העשת

לא ידעה בשת –

יען כי רקה את לכן תצללי.
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/44