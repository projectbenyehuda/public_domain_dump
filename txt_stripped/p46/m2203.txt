


	
	חרפת אדם
	



1


אדם ילוד אשה קצר ימים ושבע רגז.

בבקר יציץ וחלף לערב ימולל ויבש.

חדלו לכם מן-האדם אשר נשמה באפו

כי במה נחשב הוא.

אדם אדמה הורתו, אביו הקבר,

בו משחתו אוכל אותו כדבר,

גם כל ימיו יקיפו איד ושבר

מצעדי גבר ואדם

אדם! דרך אחד לך לעש ולתולעת,

היום תחיה, מחר נפשך נסעת,

ומה-ימריצך אם גם תוסיף דעת­ –

כי רבה רעת האדם?

אדם זו דרכו כסל לו, תרמית עינים,

חפצו מרום מנו כמרום שמים,

טרח ומררים יסבו כמים

את דרך עץ החיים והאדם,

אדם ישר יצעק חמס ומי שומע?

כי ארץ נתנה בידי המבלע,

לשוא יאנק אמלל, יהים גוע –

אין יודע האדם!

אדם! מה-יתהלל גבור? יתהדר מלך!

נצחו לא נצח, שרביטו אך פלך,

ספון בית ארזיו אך סכת הלך –

כי הולך האדם!

אדם עצב נבזה אל כל צמים הוא אכל.

פתה! לתקוה תאמין ופיה נוכל:

צל נטוי ימיך וכאבקת רוכל

שכל אדם.

אדם קו תהו יטה על כל אפסי חלד,

רוח יהר רוח וריק יולד.

שב, הלא תבוש התהולל כילד!

לצרה יולד אדם!

אדם! תולד תחיה תמות כחסר לב!

לרבות יגיעת בשר לנפש לא טוב,

גם אסוף רב דעת אין נחת לגו!

אין טוב לאדם!








(שתי שלמוניות מיסדות על–פי א"ב ושם המחבר בסופן)  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/2203