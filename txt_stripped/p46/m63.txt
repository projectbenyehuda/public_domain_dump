


	
	לחברי בהיכל שירתנו ושכני בחצרות אלהינו הר“ר מנחם דאליצקי
	






למה תבכה, למה תיליל, נדד חלכה,



על עזבך ארץ הקיאתך מגוה?



הנה גם אנכי מארצי אלכה,



גם היא הקיאתני – ונפשי מה שלוה.


  


אימים החיים ונורא מותנו…!



אך אל נא שנינו מפניהם נחתה,



לא עצים יבשים אנכי ואתה,



ומגלם קהה לכחיד עצמנו.


  


אתה הלך לחיים – לך והלחם,



ואני על משכבי אשלים מלחמתי



וכמוני כמוך אל נא ננחם



על חלומות שתחלם ועל אשר חלמתי.


  


לא מקסם כזב ראיתי בחלומי



ותרמית עינים גם אתה לא תחז;



לכן אל תירא כמוני משחת,



הא לך עטי, עלה רש מקומי!


  

ספ"ב 14 יולי 1892.






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/63