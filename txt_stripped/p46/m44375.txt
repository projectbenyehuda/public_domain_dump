


	
	לבני דורי
	




רבות ראינו בדרות חלפו

על מחשבות לבם אנשים נרדפו

ענום ויסרום ולהרג הוציאו.

ובניהם אחריהם על עפר קמו

את הממתים לקדושיהם שמו

ושמם בקהל מושיעיהם הביאו.





מי יודע אם לא אחרי מותי

חבל זה בנעימים ישיג גם אותי

ובמאזני צדק בנינו ישקלוני,

ובסודם המשפט עלי יחרץ

למנותי לקדשים אשר בארץ

תחת אשר אתם עד בור תרדפוני.





הוי חבל בנעימים מר ממות,

מה יתן מה יוסיף לי גיא צלמות

עת זיו שדי ירעני……











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/44375