


	
	הגבעה הרה ללדת
	




גבעה רמה חרדה, ללדת הרתה –



ויהי כי נהפכו ציריה עליה,



ותחל למאד ותזעק בחבליה,



ותהם כל הארץ מקול שאגתה,



וירגזו הרים ויערים נחשפו,



ממלכות חרדו, עמים נאספו;



כי אל זעקותיה רבו



רבים בלבבם חשבו,



כי יוחל ארץ רחבת ידים



כגן אדני כארץ מצרים;



ויהי על האבנים



ותלד הגבעה הרמה –



עכבר שחציו אדמה.


  


כן ארחות המתהללים במתת שקר!



הרבה ירבו הרנם ושאונם,



ויפתונו בלשונם



כי יעשו גדולות עד אין חקר,



ובבאם עד משבר – הביטו,



אם לא רוח המליטו!
 







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/6679