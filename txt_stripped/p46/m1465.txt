


	
	על מות כרמיה
	




כרם יה נחרב, כל עברי דרך שסהו

ונטישותיו נטשו עד אפסי כל הארץ,

מיינו שתו וברגל זדון ירמסוהו

ומשכתו אין מקים, אין עומד בפרץ;

ותרב העזובה בין מטעי כרם יה

עד ככרוב הסוכך לו שקמת כרמיה.

יצרת חברת קדש ובראשה עמדת,

“כל ישראל חברים!” עליה הדגל,

ומסביב שומרים על הכרם הפקדת

ותשמר השארית לבלי תרמסנה רגל; –

ובהאספך עתה אל עמיך כרמיה

הה, החרב נחרב שנית עמך כרם יה!
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/1465