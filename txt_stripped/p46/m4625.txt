


	
	הה, כי נאסף איש החסד!
	



(חרות על קבר אבי חותנתי)

  


תנחום אין, מרי נפש קוננו!

נאסף איש חסדכם כל רעב משביע,

חולק עם עני, כל אמלל מושיע;

מי יושע עתה? על מי תשענו?

בגבורות בא – ולציון עיר קדשנו

נכסף עלות. “שם – אמר – ארגיע”.

מות קדמו; פה קבר לו הציע.

אויה, כן יכזבו כל חפצינו!

יום חדש טבת אל אחרי"ת הגיע,

רבו עזוביו הנחם מאנו

הי בניו ובנותיו מי זה יביע?!

כתרו-נא אבליו, רוחכם ירגיע!

הן מעשיו הטובים עליו יגנו

נכח שופט צדק במרום רקיע.
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/4625