


	
	שני הכלבים
	




בכפר אחד היו שני כלבים,



ויהיו כל היום נצים ורבים,



כי שנא איש אחיו שנאה נצחת.



ויהי האחד רבץ על יד גדר



המכלה, וירא פעם אחת



זאב ערב



יארב ארב



במקום נצב רעו לשמור העדר.



ותהי נפש הכלב שמחת,



כי אמר: עתה בא עליו הקרץ,



עתה יכחד שנאי מן הארץ!



אך שב ויתנחם על דבריו רגע



ויאמר: אם היום לא אעזרהו אני



אז צפון מחר גם לי זה הפגע,



כי יגבר עליו הזאב וימיתהו,



אחר יבא גם עלי והכחידני.



כה חשב וירץ אל עמיתהו



וישלם עמו; אז יחד חברו



ובמשנה כחם על הזאב גברו.
 







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/7853