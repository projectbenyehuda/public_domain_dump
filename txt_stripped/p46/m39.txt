


	
	החכם והמשגע
	




אחרי גבר חכם יודע



רדף ברחוב איש משתגע



ויעפר בעפר עליו ויקללהו.



ויפן החכם אחריו ויראהו



ויאמר לו: גש-אלי הנה,



מחצית השקל בעמלך אתנה,



כי שכר אל כל עבדה ויגיע;



אך יצר לי כי ידי לא תגיע



די שלם לך על כל עבדתך;



עשה זאת אפוא, הן שם לקראתנו



ילך איש עשיר מגדלי עירנו,



ירה בו אבן, שים עליו קללתך,



וישלם לך כאשר תשיג ידהו.



ויט חסר-הדעת



אזן שמעת,



וימהר באיש העשיר לפגע;



אף לא אחר זה שלם די פעלהו,



כי סריסיו הבהילו



את המשגע הפילו



ויכהו הכה ופצע.


 






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/39