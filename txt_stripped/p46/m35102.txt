


	
	לעול ימים
	




לעול ימים, נוחל כבוד חכמים,



איש כשרונות ואיש מידות,



מתהלך בתמו ואוהב עמו ברוח כביר ובנפש לפידות,



בלשן מהיר כבן יאיר וכדניאל איש חמדות,



עוסק בחכמה ובפרפראותיה – בקנין ופתחי נדות,



יודע בינה לעתות ישראל, ושפתיו מגידות



קורות הדורות מראש ומני קדם חידות,



ותנובות תבונת כפיו עומדות ועליו מעידות



כי יעלה למשכיל וחש לו עתידות



כבוד שמו1….. לו אחוא קידות,



ואלהים ינחילנו משמני הארץ עשר ידות



ותענגות בני האדם, שדה ושדות.


  






לא אזכור למי נכתבו השורות האלה.  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/35102