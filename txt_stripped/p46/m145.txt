


	
	קינה לתשעה באב
	




ציון, הרת כל יפי,



דמי ואל תקצפי,



כי יתנו בך דפי



האוכלים טובותיך


  


שב שאלי וילד,



איזה מקום יולד



בו כל יקר החלד,



אם לא בחיק חומותיך;


  


שקוץ פסילי דמן,



יראת אלהי אמן,



הזלת את כשמן



על הררי ארצותיך.


  


ושאון זמירות נעם,



כי מלאו טוב טעם,



המו כמו קול רעם



מערפלי חצרותיך.


  


זאת כל לאום ישכילו,



עדיך ביד יצילו,



אך את שמך יזילו,



ויחרפו עקבותיך.


  


לקחו רכוש הוניך,



טובך ועזבוניך,



מצו עסיס ייניך,



וינפצו אובותיך.


  


כל גוי לריק השתחו,



אליך לאל לקחו,



אותך אהה שכחו



וימלאו בוז פניך.


  


נפשם מאד יודעת,



כי את באר נובעת



תורת אמת ודעת



למחקקיהם אחריך.


  


שירות ירושלים,



עד אל קצות שמים,



ובשם “רפי ידים”



עוד יקראו את בניך.


  


כל עם לטוב לו יעש,



ילבש שני תולעת,



אך יעקב תולעת,



וכטיט למרמס גוליך.


  


לא ימצאו כל חבל



מתענגות תבל,



אם עומסים כל סבל



הם בד בבד עם מוניך.


  


חלקם כאב וקרץ,



עוד כל ימי הארץ,



אין יעמד בפרץ



עד כלתה עין קויך


  


ציון, בכי נא הרב,



כי נגעה החרב



עד לב עדי הקרב,



אף אכלה את בדיך.


  


כי שוטנים הצליחו



ובגאוה הפיחו,



ולבב מעט הדיחו



מיצאי ממעיך.


  


אלה קטני רוח



לבם אלי כל רוח



ינוד ולא ינוח,



יד נתנו אל צריך.


  


כי רק חדשות יאבו;



“הם – יאמרו – מה טבו”,



אף יפיך יעזבו,



אף יטשו יקרותיך.


  


כי אהבה להטת,



לא לך בלבם שלטת,



לא ישרטו שרטת



כיום עלי שממותיך.


  


"הן ארצכם נשמה,



עוד לא תשובון שמה.



ושפת יהודית למה?" –



כן יאמרו אל דרשיך.


  


כן הלבבות שונים



אלף ואלף מונים,



כון אל גאי יונים



בזים ליקהת פניך;


  


ציון, בכי נא עתה,



ירדת מטה מטה,



אף אפחדה אחתה



הה! אל עתידות ימיך.


  


פן יגברו מוניך



על מחנה בניך,



ובכל חמדותיך



תהיי שלל משניאיך.


  


רנה שאי לאלה



היושבי גבוה



כי יהפך בזרוע



לב כל לאום מסביביך.


  


יתן אלי עמים



רוח ולב תמים,



בל ישאפו צמים



עפר בראש אביוניך.


  


ותהי זכות כל גבר



אז גם לשבטי עבר,



וכאהבים בית חבר



אז ישכנו עם בוזיך.


  


חלק בממשלת



למו ישקלו בפלס;



אז שם יהודי לקלס



לא ישמעו עוד אזניך.

גם על בני אפרים



נשו ירושלים



לחש צקי כמים



מול יצרך ואלהיך.


  


להיות רצון צורמו



יחד לבבותימו



עם לבבות אחימו



לשוב בצל אברותיך.


  


לא עוד אזי כעבדים,



לא נדדים נפרדים,



כי חפשים נאחדים



עמך יהי ונדחיך.


  


או אז יבאך ישע,



ימח כענן פשע



וכעב מרי ורשע –



אז שבת אל קדמותיך.
 







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/145