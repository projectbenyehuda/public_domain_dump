


	
	משלי יהודה: אזני הארנבת
	




בעל קרנים חבל בארי בבלי דעת;



ויקצוף המלך ויכעס כעס



ויצו ויגרשו מארצו לנצח



כל עשתרות צאן קרנים!



בהמות שדי חיתו ביער



זכר ונקבה, שב ונער



אין נקי, כל יש לו קרן על מצח.



האכזר לא ידע ארך אפים!



אז קמו הנדדים וישאו רגל —



פרים ושורים, שה עתוד ועגל.



איל וצבי וראם ותאו וזמר,



כלם נטשו ארצם, בגלה הלכו,



למקום חררים ארץ לא נושבת. —



גלות החל הזה ראתה ארנבת



ותבט על צל אזניה ארכו,



ויבא מרך בלבבה ותאמר:



"עתה יקום שופט עריץ בארץ



ירא על רקותי את האזנים,



“קרן עור פניה — יקרא — לה קרנים!”



ומשפט מות אז עלי יחרץ.



"היה שלום, הצלצל! הנני נודדת!



היי שלום גם את, ארץ מולדת



קרנים לי, לא אוכל עוד פה שבת".



לא כי צחקת — פתח הצלצל פיהו —



כל גרי חלד ידעו אף יודיעו



כי אין קרנים לארנבת!



"אבל למשופטי תהיה רוח אחרת



— ענתה רכת-הלב — גם עין עורת,



הם אזני יסירו ויכחשו במו,



אף קרני הראם לי יעשו תחתמו,



ומלים לו כחול אכביר ובדעת



לא אמצא לי אזן שמעת".
 







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/6249