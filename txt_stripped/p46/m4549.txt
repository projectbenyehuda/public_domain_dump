


	
	המגפה נעצרה
	




הילילו, הרופאים, עזרה בקשו:

החלי־רע חלה נאסף אל עמיהו!

הרבו נא צרי, הצילו חייהו,

פן יחרב מעינכם, פן תורשו.

  

הס! החליפו תקוה, אל תואשו.

הן עוד חי המות עוד כל חילהו

עמו, הרופאים, לקציר תצאו

ובשדה הרפאים שבלים לקשו.

  

אך הה מה־תעשו אז – עת יום יגיע

ויבלע המות, ימות לנצח

וצבאיו עמו כל חלי כל רצח –

  

אן תקחו אז כסף נפשכם השביע?

אן סוס ורכב, אן לחם תמצאו?

הן מאין מות ברעב תגועו!







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/4549