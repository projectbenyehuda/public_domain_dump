


	
	המצנפת והעטרה
	




על יד כתר פז יקר ומאד נעלה



הניחה מצנפת משי



אשר יצנף המלך בלילה.



"קרבי אליך, מצנפת מוראה!



– עטרת גאות לשכנתה קראה –



אל תגשי בי! האם את ערכי תשי?



הן אני עטרת תפארת הנני,



לצבי עדיו המלך יענדני;



ואת מה?" – "אני – המצנפת ענתה –



"אני את רוח מלכנו אניח



ושאון לבו אשכיח



מעמל יומו שתעמס עליו אתה".
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/7720