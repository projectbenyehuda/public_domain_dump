


	
	משלי יהודה: הנחש והמזלג
	




בית חרש ברזל בחדר המפח



בא נחש רעב, וירא אל האבנים



מזלג ברזל חדש בעל שנים



וישלח בו שניו חיש בחמת רוח.


  


ויצחק המזלג על הנושכהו



ויאמר: הוי נחש ערם משכל,



לא עפר אני ואהי לך לאכל



וברזל לאכול שניך הן קהו.


  


יש גם אנשים כנחשים לרע



בחמת עכשוב על כל יתנפלו;



מאיש הרוח ופעלו חדלו



לא עפר הוא — פן שניכם ירע.


 






את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/1237