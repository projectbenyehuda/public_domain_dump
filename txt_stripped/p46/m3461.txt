


	
	לבעל ה"משביר"
	



(בספר זכרון לפניו)

  


איש סופר חכם-לב קרבנו חנה,



כל תולדות הארץ במספר מנה,



משביר דברי חכמה עורך ובנה



ובספרי חכמתו אל אחיו פנה,



ומהם אין קול אין קשב אין ענה,



כי נטמו כלם כאלפים וכצנה,



איש איש אחרי בצעו לבו רק זנה,



זה יכסף לכסף ושקליו מנה,



זה יאהב זהב, זה יעקב זה יונה,



תורה אין שוחר, אין קורא אין שונה,



בחכמים אין בוחר וספרים אין קנה.








את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/3461