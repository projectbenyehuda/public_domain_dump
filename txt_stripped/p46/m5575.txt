


	
	ליעקב רייפמאנן
	




למה תאמר, יעקב, “יהודה שכחך”



ואני בכל עז נפשי בך אדוקה,



כי באשר אפנה שם אראה רוחך,



חופש חדרי תורה באור האבוקה;



נעמה לי רנתך – קול יעקב קולך



מצליל זהב אופיר, מקול כסף מרקע,



אם ימים רבים לא כתבתי אליך –



קצר רוחי הוא, רב עמל ומצוקה;



גם דברי תורה אין לי לקדם פניך



ונפשי בחלה באגרת בוקה ומבוקה;



אך לא שכחתיך, אחי, ומי ישכחך?



כמה יעקב רייפמאנן אכא בשוקא?!








את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/5575