


	
	חמור מקנא
	




"מה-טוב ומה-נעים גורל הכלב

– התבונן החמור בלבבו ויאמר –

הן שמן חלקו מכל ילדי חמר

וכרשו מלא כל טוב כל חלב,

ולגו החמור הה רק מתג רק שבט,

מבקר לערב אכת אחבט.

ומה-יעש הוא לא אוכל עשהו?

כי יחניף בחלקות יתן ידים,

אף ישמע קול זמרה נחת אזנים –

ואני מה? הן גם לי לבב כמהו!"

עודנו דובר ומן הכרם

שב אדניו ביתה: ובשמחת נפש

רץ חמורנו לקראתו; וירם

פרסות רגליו המגאלות ברפש

ויחבק לו וישק השפתים.

ולמען תהיה המלאכה תמימה

נתן עליו בקולו קול כרה אזנים –

קול חמור נער, זמרה נעימה!

הו הו בן בוז ובליעל,

אי שוט אי מקל! – קרא הבעל.

הביאו המקל, החמור שנה קולהו,

אף לא יסף עוד לנשק פי קונהו.








את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/2391