


	
	חמור מקנא
	



חמור מקנא / יהודה ליב גורדון


"מה-טוב ומה-נעים גורל הכלב



– התבונן החמור בלבבו ויאמר –



הן שמן חלקו מכל ילדי חמר



וכרשו מלא כל טוב כל חלב,



ולגו החמור הה רק מתג רק שבט,



מבקר לערב אכת אחבט.



ומה-יעש הוא לא אוכל עשהו?



כי יחניף בחלקות יתן ידים,



אף ישמע קול זמרה נחת אזנים –



ואני מה? הן גם לי לבב כמהו!"



עודנו דובר ומן הכרם



שב אדניו ביתה: ובשמחת נפש



רץ חמורנו לקראתו; וירם



פרסות רגליו המגאלות ברפש



ויחבק לו וישק השפתים.



ולמען תהיה המלאכה תמימה



נתן עליו בקולו קול כרה אזנים –



קול חמור נער, זמרה נעימה!



הו הו בן בוז ובליעל,



אי שוט אי מקל! – קרא הבעל.



הביאו המקל, החמור שנה קולהו,



אף לא יסף עוד לנשק פי קונהו.

לדף הראשי של פרויקט בן-יהודה







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/2391