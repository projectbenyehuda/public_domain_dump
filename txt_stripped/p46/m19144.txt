


	
	[נדו למיללת על נהרות בבל]
	




נדו למיללת על נהרות בבל,

על שירה כי שבת מפי הנבל,

על ארצה כי על יד חרב הגירו,

על אל צורה באלהי זר המירו.

  

אן רגלך בצקה, גוי אבד, תנוח?

מתי על ציון יערה הרוח,

ומשירות היכל כי יתנו קולם

ישוב לב עמה ויחי כימי עולם?

  

מתי הה, גלה אל כל אפסי ארץ,

תמצא מנוח משד ומפרץ?

גם יונה מצאה קן, מעון כל גבר,

סלע השפן, ויהודה – רק קבר!!







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/19144