


	
	פרקים מקטעים
	



ממגלת אלכסנדר





א


א בעשרים וחמש שנה
לאלכסנדר מלך רוסיה הוא אלכסנדר בן
נקולי המלך מפרוסיה עד תגרמה ופרס
ומאוסטריה ורומיניה עד כתים ויפניה: ב
וירד מים השחור עד ים הלבן הוא ים הקרח
ומלשון ים בלטי על כתף אירפה עד הים
הקדמוני קדמת אזיה באכה אמריקה: ג כתשע
אלף רבוא אדם סרים למשמעתו ולשמונים משפחות
עמים יפרדו ללשנותם בגוייהם וכאלפים
ומאתים ועשרים ואחד רבוא פרסה ארץ ממשלת ידו
במדה לארכה ולרחבה בפרסה רחב: ד מן
המעלה השלשים ושמנה ועשרים חלקיה עד
שבעים ושמנה מעלות ועשרים וששה חלקי
המעלה רחב צפונה ומשלשים וחמש מעלות ועשרת
חלקי המעלה עד מאתים ושבע מעלות וחמשים
וחמשה חלקים לארך כדור הארץ: ה וכמה לא
היתה ממלכה רחבת ידים ורבתי עם למיום החלו
בני אדם לאסף גוים ולקבצה ממלכות על פני כל
הארץ: ו ובמלאת עשרים וחמש שנה לשבת המלך
אלכסנדר על כסא מלכותו אני פלמוני המחבר
נתתי את לבי לספר לדר את הגדלות והנצורות
אשר בעינינו ראינו נעשים בימיו בקרב ארצנו:
ז וכל מעשה תקפו וגבורתו במלחמתיו אשר
נלחם ויקר תפארת גדולתו בעיני המלכים
והעמים הקרובים והרחקים: ח ותחבלותיו ועמלו
בכשרון ודעת להשכיל ולהיטיב לכל העמים אשר
תחת כנפיו וכל החסדים והאמת אשר עשה לישראל
מכל המלכים אשר היו לפניו ולכתוב בספר: ט
למען דעת כל עם היהודים ודור אחרון על עפר יקום
כי הפלה אדני מלך חסיד להם להרימם מאשפות
ולהושיבם עם שאר עמיו לרצות את משבתיהם כל
ימי ההשמם אשר בגוים לא התחשבו: י כי יותר
שהיה אלכסנדר משל באדם צדיק ירא את אלהיו
מנעריו ועובדהו בכל לב עוד נשא פנים לכל
העמים ישבי בצלו ללכת איש בשם אלהיו אשר
הורום אבתם.


ב


א ויהי כשבת המלך אלכסנדר
על כסא מלכותו בשלשה עשר לחדש אדר בשנת
חמשת אלפים שש מאות וחמש עשרה שנה למספר
בני ישראל: ב וכל ממלכות אירפה וכל העמים
ממשלת ידם נלחמים ברוסיה וצרים על סבסתפל
העיר הבצורה על מבאות הים השחור: ג כי שנה
ותשעה חדשים עשו מלך צרפת ומלכת בריטניה
ומלך סרדיניה ושלטון תגרמה מלחמה בקרים
ויצרו על סבסתפל עד רדתה: ד ותהי ראשית
מלאכתו להשלים עם המלכים הנלחמים אתו
ולהרגיע לישבי הארץ: ה כי ידע כי לא בעזו
ישמח מלך חכם לא במלחמות תהו ובשפך דמים ירב
כבוד ביתו: ו כי המלך עז לעמו יתן המלך
המברך את עמו בשלום: ז וחרב כי תעבר בארץ
רוח אדני תניחנה ונר אלהים יכבה בה וימש
חשך לימים רבים ולעתים רחקות: ח ויהי כי הונח
לו מאויביו מסביב ויתן אלכסנדר את לבו
לחדש פני ארצו ולהרבות כבוד שמו בתקף כל
מלכותו מבית: ט. לתת לעמיו חקים טובים ומשפטים
צדיקים ויחיו בהם חיי אשר וכבוד חיי בשרים
וחיי רוח: י וישב עמו בנוה שלום ועשה חיל
בכל חכמת-דעת וטוב הארץ יאכל בשלוה ובמשמני
מדינה: יא ויקח משרי המלוכה אנשים חכמים
וידועים משכילים בכל חכמה ומביני מדע: יב
ויושיבם במושב זקנים להמתיק סוד יחדו איש
באשר האיר אלהים את רוחו: יג לאזן ולחקר את כל
הליכות הממלכה לתקן כל מעות להסיר כל מכשלה
ולחזק לכל אשר ימצאו שם בדק: יד ולחדש את
הבניה וקירתיה ממסד עד הטפחות: טו בשנת חמש
למלכו קרא דרור בארץ להאכרים עובדי האדמה
עבדי-עולם תחת יד האדירים אדני האדמה: טז
כאלפים רבוא נפש אדם איש וביתו גבר ונחלת
שדהו יצאו מתחת יד קוניהם ויהיו לבני-חורים עד
היום הזה: יז ויהי הדבר לנס עמים כי לא נעשה
כן בכל גוי ובכל ממלכה: יח לשלח אילי הארץ איש
את עבדו ואיש את שפחתו מקנת כספו חפשים
בנדבה ובישרת לבב עמם: יט ואצילי בני רוסיה
עשו זאת כאיש אחד חברים אין נרגן באהבתם את
מלכם ואדניהם ובתתם כבוד לדבר פיו:


מכאן ואילך הפרקים והפסוקים בלתי מסודרים עדיין; ורשום
בספק תוכן הפרקים העתידים לבוא בזה: ג) בתי המשפט, ד) בתי הספר, ה) בקורת
הספרים ועניני הדפוס, ו) חלוצי הצבא, ז) פרנסת הקהלות בערים ובכפרים, ח)
מסלות הברזל והטיליגרפים, ט) האחז היהודים בערי קרב הממלכה, י) הסגר בתי
הספר לרבנים, יא) עדת ישראל בעיר המלוכה, בית הכנסת הראשון שמה, יב) קשר
בני פולין, יג) המלחמה בתוגרמה. ועוד רשימות רבות שונות בין הפרקים, ואח"כ
אבוא לתקופת ימי הקיסר האחרונים לאמר:


א ובעוד אלכסנדר מפתח ומשדד
אדמתו וזורע בה זרע השלום: ב וכבר הנצנים
נראו בארץ מבשרי פרי צדקה לגאון ולתפארת
וגשם נדבות יניף אלהים להשקות ערגות מטעיו: ג
יצאו אנשים בני-בליעל להרגיזו להפריעו
ממעשה הצדקה שלום ולהפך פרי צדקה ללענה: ד
המה האנשים אשר תורת עועים הטתום בשקר
נסכה ותתעם בתהו ילל ישימון: ה אבדה האמונה
ונכרתה מלבם וצדקה לארץ הניחו ביד: ו
ויאמרו לאל איננו ויפרעו חקיו ותרותיו וכל
מוסרות המוסר נתקו: ז ויאמרו להפך סדרי
בראשית ולהשבית חקות שמים וארץ: ח לחלל כל
קדש ולערץ כל נערץ ולרמוס ברגל זדון כל פנת
יקרת בני האדם: ט למגר כסא ממלכות לנאר ברית
משפחות להפר האחוה בין אחים ולהשיב לב בנים
מאבותיהם: י להרבות עשק ומרוצה לגזול יגיע
כפים מידי העמל בכשרון ודעת: יא ויאמרו שוא
עבוד אלהים ובן יכבד אב ועבד אדניו חסר-לב אמרו
לו: יב כי יקח איש הון זר אין רע ואשה כי תבגד
באישה אין רע כיס אחד לכל ומטה אחת לכל חלק
כחלק יחלקו: יג משפחה ובית חבר גזלת הרבים
היא וכל אשר לו קנין גנוב הוא אתו: יד ולא יהיו
עוד בני האדם משפחות משפחות לבד כי אם בעדרים
ובחשיפים כבהמת הארץ: טו סוסה לסוס ואתון
לחמור ואשה לכל בני האדם: טז ישלחו כצאן
עויליהם ירבו בבר ולא ידעו את אבותיהם המולידים
אותם: יז זאת תורת הצרעת בארצות אירפה פרחה
ותדבק בדלת העם ובבני הנעורים הנעורים
והרקים: יח ומשם פשתה הצרעת ותפרץ גם
בארצנו ותגזר על ימין ועל שמאל: יט ותדבק
בערים רבות ויושביהן ותמלא הארץ מטה ותרב
בהמון בתי אבות תאניה ואניה: כ כי בני
פריצי העם ינשאו להעמיד חזון לבם ביד רמה
ונכשלו: כא ויקשרו קשר והות בגדים איתן על
אדני ועל המלך משיחו: כב וישלחו בעולתה
ידיהם וירבו חטאים גדולים ויעשו כל תועבה:
כג אין נבלה אשר שגבה מהם לעלות דרך בה
בפרצות להגיע למחוז חפצם:
……………………..









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/44377