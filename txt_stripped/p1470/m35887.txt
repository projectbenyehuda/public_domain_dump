


	
	אוני פטרי
	



מא / שמות יב כט – ויהי בחצי הלילה









א


אוני פטרי רחמתים / בתקת במשולי חמורותים

גדלך פסע בינתים / דבר להמשיל בינותים.





הן רגע ימותו דברת / וגאונם בדבר הדברת

זרוע צר בבכוריו שברת / חצות לילה שם עברת.





טמאים זה בזה נצית / ידידים זה לזה רצית

כל בכור שהוא ככליון מצית / לילה כחוט השערה בעת חצית.





ביד ובימין תסמכנו / ומנגף תחסכנו / ובצל מגנך תגונננו.




ב


מתים בכל בית בנוף כנחנקנו / נאקות חללים נאקו

סכרו ולבותם נמקו / עלפו ורוחותם נבקו.





פגרים מתים למו עשית / צורת כל בכור גם במעיהם לא חסת

קומי לך לבכורך שחת / רפוא ונגוף שמה שמת.





שואה ומשואה ובהלה / שמות ושאון וחלחלה

תקפה בהם היללה / תמהון קמו ויצאו בלילה.





שואה ומשואה / תפיל צר לשוחה / ונחיה בגשם ישועה.




ג


ישמע לאדום כשמע מצרים / משא דומה כמשא מצרים

נפרעת מפתרוס בתכלית מכת עשירית / ומאדום תפרע בתכלית קרן עשירית.





ירדו ראמים עמם / בכורי מלכות עמם / מזר תערימם / באף תחרימם



ישע שמור / הוא ליל שמור / אמר שומר אתא קץ אשמור.




ד


לישע עמך בחצי ליל יצאת / ובעצם היום אותם הוצאת

הדן עמו ביום ועמים בלילה / כי לך יום אף לך לילה

לילה אשר בו נפדו ראשונים / שמורים נמת יהי לאחרונים

ומה שהיה בראשונה הוא שיהיה באחרונה / כשמע מצרים תשמיע לצורים



תצמח ותצנח / תצלח ותרכב / תתקע ותתקף / תצרח ותצוח



על עם נורא מרום וקדוש.




ה


אז תשע מכות היו אדונים קשה / אשר בם סכרת גוי לבו מקשה

בעזות מלך עז היתה מכת עשירית / אשר המשלת בנוגשי בני נסה עשירית

גדיעת בכורות היתה תכליתם / אשר שתה אפך על תבליתם

דנת לפניהם את אלהיהם / וגם צורתם הפלת באהליהם

הכית כל בכור וכל ראש משפחה / כל בכור לאיש וכל בכור לאשה

ובכור לכל בהמה ובכור לכל דבר / בבית ובחוץ דבר שתה לכל דבר

זעף ונחת נגלית נגוף ורפוא / לבכורי צר נגוף ולבנך בכורך רפוא

חצות לילה בכן יודוך מודיך / על משפטי צדקיך ועל צדק אוהביך

טכס אצבעך עשתה תשע מכות / ידך עשתה מכת בכורות

ימין עזך טבעה צר וירוממוך הכל / וזרוע קדשך תפדנו ותרום על כל.




ז


אז רוב נסים הפלאת           בלילה

בכל אשמורות זה           הלילה

גר צדק נצחת כנחלק לו           לילה

דנת מלך גרר בחלום           הלילה

הפחדת ארמי באמש           לילה

וישראל סר אל מלאך ויכל לו           בלילה

זרע בכורי פתרוס מחצת בחצי           לילה

חלחלת מדין וחבריו בצליל לחם בחלום           לילה

טיסת נגיד חרשת סלית בכוכבי           לילה

יעץ מחרף לנופף יד לאווי והובשת פגריו           בלילה

כרע בל ומציבו באישון           לילה

לאיש חמודות נגלה רז חזות           לילה

משתכר בכלי קדש נהרג בו           בלילה

נושע מבור אריות פותר חלומות           לילה

שנאה נטר אגני וכתב ספרים           בלילה

עוררת נצחך עליו בנדר שנת מלך           בלילה

פורה תדרך כשומר מה           מלילה

צרח כשומר ונם אתא בקר וגם           לילה

קרב יום אשר הוא לא יום ולא           לילה

רם הודיע כי לך יום וגם לך           לילה

שומרים הפקד לעירך כל היום וכל           הלילה

תאיר כאור יום חשכת           לילה.




ח


כי אין לפניך לילה / והכל לפניך יום /
ויום ליום אמר יביע / ולילה ללילה דעת יודיע /
וחשך לא יחשיך ממך / ונהורה שרי עמך / בקרים
יגידו חסדך / ולילות ישננו אמונתך / ושחר
ונגה ובקר ויום וצהרים וערבית וערב ונשף
ולילה וכל עת ועדן וזמן ורגע יזכירו נסי
פלאיך / ואותות מופתי נפלאותיך / המחדש ישועות
ופועל נוראות / הסופר ימים ומונה עתים / ויומך אלף
שנים / ושנותיך לא יתמו / כי הכל בלה ואתה לא
בלה / וכאשר אתה הם משרתיך / אתה חי והם חיים /
טהור והם טהורים / קדוש והם קדושים / וקדשה
לקדוש מקדישים ומשלשים ככ וקרא.




ט


….ן לילות בעתותיהם ובזמניהם ל………..



קדוש קדוש קדוש / יי צבאות מלא כל הארץ כבודו.



קדוש מאשמרת בקר / קדוש ממחצית הלילה / קדוש מעלית שחר

קדוש … כברק באשמרת בקר

קדוש טבח כל בכור צר רגע….. [לילה]

[קדוש]….. לבנך בכורך בעלית שחר.





ממקומו הטהור……

ממקומו הקדוש ירד למעננו במקום……

ממקומו……………..















את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/35887