


	
	איש אשר מכר
	



כג – בראשית לח א – ויהי בעת ההיא וירד יהודה









ו


איש אשר מכר פורת למידינים / ונתן ביד אחים מדנים

בגד יהודה בכנענים / ורד ונתחתן לכנענים.





גביר בראותו מה הקרה / ונסתרה דרכי אב קרא

דאג ומנחלתו ירא / ויט וישט עד חירה.





האריה רגליו אז נשא / ואשת חיל שם נשא

ואב בית דין שם נעשה / ובדין שם הוא נתנשא.





זמורתו נתנה שלושה סריגים / שנים מהם נעשו סיגים

חטאים ואחור נסוגים / פרוצים בכל אשר נסוגים.





טען לער בכורו…. לה / שמה תמר באחותי כלה



יה שר רעתו מכלה / וברעה עש בו כלה.





כתר לאונן עבור ליבמה / ונאנס לבוא וליכמה

לא אבה לזרעה ולרחמה / והשחית זרעו מלרחמה.





ממרום השקיף אל ברשעתו / וכמחויים היתה השחיתו



נודעה כ[י ר]בה רעתו / וכמיתת אח המית גם אותו.





סח יהודה איש אמונות / לכלתו במ……… אמנות



עוז עש לאבד שתי מנות / שובי ושבי באלמנות.





פתר לביא……… מן הוא / וחס על שלישי כי פליט הוא



צוי עד יגדל כי נער הוא / כי אמר פן ימות גם הוא.





קדשה שם תמר הקדושה / אשר כמהא לזרע קדשה

רמת ועשתה קדשה / והצליח דרכה קדושה.





שמרה אלמנותה פני יי / …… לא השיבה יי

תאוה להגזיע בעם יי / כי הם זרע ברך יי.




ז


אחיו נקראו יהודים לשם יהודה / בכן באחיו גבר יהודה

גדל שמו נודע ביהודה / דברתה מחוקקי יהודה

היתה לקדשך יהודה / וריגמתך שרי יהודה

זבדתה מלוכה ליהודה / חלוש וקטל צרי יהודה

טמון ומחא חטאת יהודה / יבורכו הכל ביהודה

כמוילדה תמר ליהודה / לעולם תשב יהודה

מוצאי ממתי יהודה / נא ימלאו ערי יהודה

סוב תסוב מלוכה ליהודה / עבור כי כאריה נמשל יהודה



פקוד וישמחו בך בני יהודה / [צ……….. יהודה]



ק…………… יהודה / רמוז ויעל בתחלה יהודה.















את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/35043