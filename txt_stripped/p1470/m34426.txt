


	
	ארץ אשר נאנשה
	



קרובה לספר בראשית





א


ארץ אשר נאנשה / בשני מבולים נענשה

גם עד לא נחבשה / דריה בקשו בושה.





הוללות רע שפתימו בטו / וכאויל שפתים הלביטו

זוללים אשר במכתש נחבטו / חסרי לב כי לא לפנים בטו.





טעות לבם נחספה / יוקש אשר נפשם נכספה

כנת גבהם נסחפה / לעת כי הגביהו פתחי שפה.





שבר מנו תחבש / וכתר מנו תלבש

נשאינו כבראש / ולמגנינו תדרש.




ב


מקדמונים לא למדו / נעוים אשר לרעה עמדו

שיחותם עת נאחדו / עתק ענו ולא נפחדו.





פלגתם השויתם / צממתם משובתם

קלעתם ישיבתם / רדפתם שלותם.





שימע סרה הישיחו / שנונם ממך הסיעו

תקף גאה וגאון נשאו / תועים כי מקדם נסעו.





עלילות תקנתה / לכל אשר התקנתה

חיינו נקראתה / להחיינו בטל הקראתה.




ג


ישבתה בסתר שוחק על כל גלוי / כי כל שחוק סתר לפניך גלוי



נתוש נא מאדמה / מלכות דומה / ותפיל אימה / על כל אמה.





יקראו בשמך / כל לא קראו בשמך / יקרא שמך / על קוראי שמך



יה כמו בעמך הוא ייחודך / הפוך על כל עמים שפה ברורה ליחדך.




ד


מי שם לאדם פה ושפה / הלוא אתה בורא פתח פה וניב שפה

ואיך עם חדי פה ולעוגי שפה / פתחו פה והפטירו שפה

גבוהה גבוהה על כי ענו / מגבוה הגבוה נענו

לבנים לאבנים לבנו / ולא ידעו ולא הבינו



כי מגדל הגבוה אשר בנו / שלישו נשקע / ושלישו נבקע / ושלישו קים



כי דבר חי וקים / לעולם יתקים / ועל כל מקים דברך [קדו]ש.




ה


אז ל[עמקי] שפה לא היה בם בינה / כי אמת נלעג לשון אין בינה



בלשון אשר נברא בו עולם / היה שיחם ונבלוהו ומהם נעלם

גרו פן יציפם שטף מבול / לחשבון שנים אשר בא בירח בול

דור אשר לא למדו מדור מבול / אשר הוקמו גם הם לנבול

הן משפטיך לא כאדם / ועיניך פקוחות על כל בני אדם

ובלשון אשר ענו / בו נענו / נמו הבה נעלה ונמתה הבה נרדה



זממו לבנות עיר / ונדו מדור בכל עיר / עצו להקים למו שם / ומהם לא הוקם שם.



חשו מקדם להיות כלם בצד אחד / ורוח הקדים הפיצם ולא באחד.

טירת שמים לך חסנתה / ודירת ארץ לבני אדם יסדתה

יזמו תת רשותם בשמים ובארץ / ולא נעו לשמים ולא שכנו בארץ.













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/34426