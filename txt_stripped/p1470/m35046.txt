


	
	יזמתה מיתה
	



לא / בראשית מח א – ויאמר ליוסף הנה אביך חלה





ג


יזמתה מיתה לכל / ויפה בעתו עשיתה כל / כוס מסוך לכל / והכל כאשר לכל



נעצבים בחולי……. תה / בעבור כי על חייהם יכפר יום מיתה



יד שלטון אין ביום המות / ומי לא יראה מות / עד יבלע מות

יקוש חולי ראשון וחולי שני החליתה / לנביאי צדק ומהם החלותה.




ד


ימי תמימים אתה יודע / ויום מיתה להם לא מודיע

למען אם יחלו ואם יזקינו / מלאכתם יתקינו / ויורשמו יתקינו

כאב ויחידו אשר בטו / כי לימות זקנה נטו

דאגו פן יום מיתה יהיה / וצוו על בתיהם מה יהיה

ותם בעת חלה / קרא לבנו ליוסף / עד לא יאסף

עליו להוסיף / תוספת ברכות

אפרים כראובן מנשה כשמעון / ואז הסכמתה קדוש.




ה


אז בזקנה התחיל אב בא בימים / להודיע כי זקנה הוא סוף ימים

בן אדם בהגיעו לזקנת ימותיו / יפחד תמיד מפני יום מותיו

גם יחידו החל ביסורים / כי הם לאדם למיתה מוסרים

דאוג עבור ידאג כל איש אם יוסר / פן תקצר נפשו ולמותה ימסר

הן מאיש תם החולי התחיל / כי אם יחלה אדם ייחת ויחיל

וישוב בחליו כי יירא ממות / כי החולי קורא למות

זעק תם לנחסך מלטמא ירך / השבעה לי בחותם ירך

חלילה לך מלקבר שה בצד חמורים / כי אם באשר קנינו מאמורים

טפוחיו הגיש לו אברך / ויברכם ויאמר בך יברך

ירביב אפרים / ויאליף מנשה / לעולם לי אפרים ולעד לי מנשה.




ו


אב אשר נפשו לך אהבה / חלה וג………….



בעבור אהבתך אשר כלהבה / נמשך בעבותות אהבה.





גווע ונטה למיתה / מהלך ונם הפעם אמותה

דיין המותיר בני תמותה / יקר בעיניו לחסידיו המותה.





הורך הן נאסף אל עמו / וטוב ברכה נאספת עמו

וקח את שני בניו עמו / כי יברכם בנאמו ונעמו.





זעם חולי על אב חזק / וריפיון ידים חזק

חוללו בשמעו הנו נתחזק / בברכותיו אותו לחזק.





טוענך ונושאך על ברכיו / טען חולי וכרע על ברכיו

יוסף בקשבו אמץ ברכיו / להטעין ברכה לנולדו על ברכיו.





כמה מחוללך לך לחלות / נפשו בהתעטף ובהחלות

לכן לא נתמהמה לעלות / ואת בניו עמו להעלות.





מאהיבך בין הבנים / חלה ולך קרא מכל בנים

נחל בניו ברכה כגדולי בנים / כי בני בנים כבנים.





סמך הורך לסוף ימותיו / ונטה ללון עם אבותיו

עלה הוא ויוצאי ירכותיו / לכונן עליהם כלל ברכותיו.





פקד האל פוקד כל / לאביך פקדת כל

צור הכל / כל כאשר לכל / יפה בעתו עשה כל.





קוראך קרא מקראו למות / ומי גבר יחיה ולא ימות

רץ לחלותו בסבר דמות / כמחלה זה שכינת דמות.





שומר מצוה שכרה חיי נפש / לכבוד אב אהבך אהבת נפש

תכף לקבל מנו נפש / ולתת תהלה לאדון כל נפש.




ז


אמת אמרתה למנשה במעוז ראש נכתר אפרים

גדול בכור היה מנשה דברתה בכורי הוא אפרים

הכל מברכים במנשה ומתברכים בשם אפרים

זמן כשמעון מנשה חשק כראובן אפרים

טרם נולד מנשה ידעה תולדות אפרים

כבוד מילה עלה למנשה ליווי שבת נחל אפרים

מקום מילה בגבול מנשה נתן כן בהר אפרים

שכלה יד על ראש מנשה עטרה ימין בראש אפרים

פלאים הפלאת לבני מנשה צדק הצמחת למטה אפרים



















את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/35046