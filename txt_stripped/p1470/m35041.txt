


	
	משור פר
	



כד – בראשית לט א – ויוסף הורד מצרימה









א


א………. משור פר / בחן וחסד משפר



גזרתך אל בל תופר / ד……ל……..פר.





הבעבותות נמשך לגיא נכר / ולעבדים לעבד הוא נמכר



זך אשר במעלליו נכר / ח…….. נזכר / וברואיו נכר.





טהר לב אשר גם במורד / ייחר יצרו ובך לא מרד

כמו כן משלו הפרד / לארץ לא לו הורד.





אשמע שמע טוב / כי יי דבר טוב / למגן בני קח רך וטוב.




ב


משוך בחבלי אדם / נהגתה כצאן אדם

שונאיו פן תרום ידם / עבור כי מכרו ידידם.





פעל ידיו בכל הצליח / צבי צדקו שם הצמיח

קרבת אלהים הצניע / רדות בארצם עד הצניח.





שדי קנאתו קנאתה / שלטון קוניו אותו הקניתה

תמותת נפשו חייתה / תמיד בכל צר אתו היית.





הופיעה ממרומים / מלא רחמים / מטליל להחיות רדומים.




ג


יה זכור חשוקים / אשר באפס עשוקים / מבקשיך בשוקים / ואתה בשחקים



נדודים אסף / וצ[רו]ת הסף / ולחון הוסף / על שארית יוסף



יד ומשעינה תהיה כיוסף חנם / כי כעבדים לך עינם



(י…………) להגאל חנם / כמו נמכרו חנם.















את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/35041