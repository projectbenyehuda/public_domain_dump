


	
	ואנכר עליה ראס אלמתיבה̇̇ אלמד̇כור חלאים באלף וברואים במעני נזורים פאנ̇אכה עלי ד̇לך וקאל:
	



1

ה.

∪ - - - / ∪ - - - / ∪ - - // ∪ - - - / ∪ - - - / ∪ - -





תשואות חן לך מפליא פלאים גאון בית יעקב ונשיא נשיאים

אשר בו מצאו עמים ארוכה ומנע מיליד יעקב חלאים

הפוך ידך באחד אויבך כהתהפך ממותי תחלאים2

לך אמר בנו צדיק3 בשירו והתנבא ואינו בנביאים

התשאיל מחלת עינך נפשות ולא תשאיל צרי פיך חלאים

דעה כי לא שמחות בגבעות רדפוך וקלו מצבאים4

וברא אל בריאה על משנאך כמו גזר גזרה על רפאים5

שמח כי לך לבד תאות מלוכה למען עֽדותיך6 פלאים

וחיית ככל חפץ לבבך בעוד יונה תצפצף על עפאים:










והשיג עליו ראש הישיבה הנזכר שיהיה חלאים באל"ף
וברואים במובן ‏ גזורים, והשיב על זה ואמר (ראה בשיר שלפני זה חרוז 6
וחרוז 14, כי על שניהם השיג ראש הישיבה). – נדפס אצל פ. ע' 62.  ↩



ירמי‘ ט"ז ד’.  ↩



מה שהביא המשורר בזה בשם [ר. יוסף] בן צדיק נמסר
לנו בשמו של רי“ה; ראה דיואן רי”ה ח"א צד 65 (סי' מ"ט שורה
3–4) והערתי שם.  ↩



השמחות והששונים לא ירדפוך כרודף בהרים ובגבעות
(אשר לא יוכל הרץ לרוץ שם ארח במהרה), אבל הם קלים מצבאים ועל נקלה
ישיגוך. אגב הוא מביא ראיה כי גם במקרא יש שהיו“ד מתחלפת באל”ף כמו השם
צבי, שרבויו צבאים, כי על כן הוא יכול לומר גם מחלי – חלאים.  ↩



מביא ראיה על ברא שענינו גזר, כי גם אם בריאה יברא
(במדבר ט"ז ל') ‏ ענינו כמו יגזור האמור אצל רפאים, ר“ל אצל מתים,
וכונתו לתהלים פ”ח ו': במתים… והמה מידך נגזרו.  ↩



כמו בתהלים קי“ט י”ד ועוד.  ↩










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/42271