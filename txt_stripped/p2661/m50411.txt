


	
	שלמה כהן
	



מחלת הקדחת היתה מעין דבר “מחויב המציאות” – מנהגו של עולם
בכך. ואולם עד מהרה פשטו בקרבנו מחלות חדשות, “שלא מן המנין”. מי הבאר
הרעים הביאו עלינו טיפוס ודיזנטריה; ביחוד רבו בתוכנו מקרי הטיפוס. מחלה
ארורה זאת הפילה למשכב את הצעירים שבתוכנו, ביניהם את שלמה כהן, עלם בן 17
שנה, בעל עיני תכלת ופנים אצילים. הוא בא אלינו מסטניסלב. אביו זקנו – ראש
העיר סטניסלב – ליווה את נכדו הצעיר ארצה ושלח את ברכתו לארץ הקודש. בשקט
ובצנעה היה שלמה עושה כל עבודה קשה ולא היה דבר כבד ממנו. שתקן היה ומסור
למקום ללא גבול. מתחילה אמרנו אך קדחת היא. עשו לו זריקות, ואולם החום לא
ירד והוא הועבר לחיפה. פניו ביקשו רחמים בהפרדו מחבריו ומן הכפר אשר בו
נקשרה נפשו. ואולם את כפרו לא שב לראות עוד.










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/50411