


	
	[בחי עולם בהבל]
	




בחי עולם בהבל יהלוך איש

עלי ארץ ולא יבין הבלים

כאלו הכסילות סגרה על

לבבנו – ואיננו כסילים –

והחיים והמות, ואין בם

פליליה, לכל נפש פלילים

ובינם נמצאה איבה כאיבת

שתי צרות ויש להם בעלים,

יחבל זה אשר יעש חברו

כעולים ואינמו עוילים

וילד איש וילד יום וילדי

בני אדם לילדי יום אכולים

ואם לא יחזה הבן במות אב

בני האב בחיי אב שכולים

ורע מזה ומזה כי פעליו

אשר הקדים במאזנים שקולים.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/28555