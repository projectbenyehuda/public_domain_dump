


	
	אבא חסן
	



ולה אלי צדיק

ולו לידיד


אבא חסן, תרומית נדיבים / ובן ראשים ואנשי שם וטובים,



והערב, אשר חקי אהביו  /  בדם לבי ונפשי נערבים!



יסיתך כל אשר יאמר לך כי / שכחתיך, ויפיח כזבים.



ידידי, אם אהי נושה ידידים - /   אהי נושה עשרה הכתובים,



ואם אלמד עשה עוון לחבר - / עוונות ילמדון עלי כרובים!    5



הלא אזכר אהבים הקדומים / לכמוך אשר יזכר אהבים!



ומימי שחרות דודי דבקים / בדודיך, כמו דבק רגבים,



ובדיו החלבים נכתבו על  / קרבי מן ימי ינק חלבים,



ולא יוכל זמן למחות כתיבת / דיו חלב עלי לוח קרבים!
 







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/2104