


	
	יהוסף, כל
	



יהוסף, כל / שמואל הנגיד

ופי ציפה שנת תת"ב נזל בן עמאר ומג ͘ אהד ואג ͘ נאד אלתג ͘ ור ואלשרק ואלאפרנג ͘ עלי מדינה לורקה ונפד ͘ אלפצול לקתאלהם חתי נזלת אלעסאכר בקריה באלס ובאתו פיה ליל[תה]ם עלי ניה אלנהוץ ͘ פי צבאחתהא אלי לורקה ומק[את]לתהם דונהא פכתב אלי מן אלמחלה בקריה בלס [פי תלך] אל[לי]לה יצף צורה אלחאל ויוציני בקולה וה[ו עלי] לגה אלתלמוד אלמוגוד מתלהא פי אלמקרא

ובקיץ שנת תת"ב (1042) יצאו למלחמה בן עמאר ומגאהד וצבאות הארצות השכנות וארצות המזרח והזרים על העיר לורקה ויצאו הגבורים (של הנגיד) להלחם בהם וחנו הצבאות בקרית באלס ולנו בה בלילה בכונה להשכים בבקר (ללכת) אל לורקה ולהלחם בהם מחוצה לה. וכתב אלי בלילה ההוא מן המחנה בקרית באלס, מתאר את המצב ומצוני בשירו, והוא בלשון התלמוד שכמוהו נמצא במקרא

מוסר

  
È  — — —  È  — — — È  — —    /          È  — — — È  — — —  È  — —


יהוסף, כל אשר אשא ואסבל  / וכל אבוא בצרה — בעבורך!



ולולי את — כבר שטתי בתבל / וחייתי כמו רבים בדורך.



כתבי זה — כתב ישר אמריו,  / ומי יורה לך ישר כהורך?



כתבתיהו — והמות מצחק  / לנגדנו בפה רחב וארך,



5  ולא אדע, בקום הצר למחר,  /  הלנו, אם לצרינו יערך.



ואם נגזר, בני, כי לא לעולם /  תשורני, ולא לעד אשורך —



תנה לבך, בשבתך, אל כתבי, /  וקימתך, ואם תישן — יעירך,



ויום לא ידרשו רבים ומורים  / להועילך — יהי רבך ומורך!



בכל נפשך וכל הונך ועל כל  /  דרכיך ירא יוצרך וצורך,



10  קנה בינה ושכל, כי תבונה —  / תהלתך, והשכל — הדרך.



ירא אמך, ודבר טוב לדודך  /  ולשארך, וכבד את חברך,



והתאהב לכל נברא, וטרם  /  קנותך הון — קנה שם טוב בעירך.



יהוסף, תן לכל שואל כלבו,  / ואם אין — ענהו מענה רך,



ותן חלק לכל חסר בהונך,   / ועת מתן — זכר את מחסורך!



15  עשה חיל, ואל תבטח עלי מה /  עשיתיו, כי עשה חיל — יקרך,



והתגדל ורומה על גדלת  /   אבותיך, ואל תבזה צעירך.



ולמוסר טעמים לא זכרתים,  / דרש אותם ודבר בם — תברך,



ואם ישוב ישיבני אלהים —  / אני אורך, ואל מרע יסירך!


 






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/6542