


	
	אשכים ולבי
	



אשכים ולבי / ר' שמואל הנגיד

וצדר אעזה אללה מן תלך אלגזאה טאפרא באלבגיה חאצלא עלי כל וטר ומארבה פאבתלאה אללה ענד וצולה אלי אלחצרה בעלל שתי צעבה קצי כל מן לה נטר פי אלאמראץ באן כל ואחדה מנהא עליה קאציה תם עאפאה אללה מנהא בעד אליאס ואתי בעד תלך אלשדאיד באלפרג וראחה אלנפס פקאל

וחזר, יוקירהו האל, מאותה מלחמה כמנצח שהשיג את משאלתו ומשאת נפשו, ויסרהו האל בעת הגיעו אל הבירה במחלות שונות וקשות, וגזר אמר כל מבין במחלות כי כל אחת מהן עלולה להמיתו. אחר רפאהו האל מהן לאחר היאוש ובאו אחרי אותם האסונות ישועה ומנוחת הנפש. ואמר


אשכים ולבי שש, ותלין בלי תוגה / נפשי, אשר נעה בערשה ונמוגה.



פקד עוונו אל וצפר כשלג בר / שחר בשהזיד, מתלע במה שגה,



זב מעלי עצמו בשרו וחטאתו / יחד כזב לח ומלח בסיר דוגה,



נדף כמו עלה ונבל כגן צמא, / דמם בפיו שיח כעלג ונלעגה,



אכן לשניו קול כנהמת לביא יום / קמה וגוריה רעבים ושאגה,



ישב בגוף יחיל וירעד, ואם נסמך / ככלי אשר הובא בשרד ובמחוגה,



ישכב כעל קוצים ויקום עלי רגל / חגרה בלי מסגר וסוגר וחרגה,



צף תוך מקור שוחה עמקה, והיתה מן / ששת עבריה בחבלי שאול סוגה.



הנה אני שלם וגופי כחוט, מרב / צרה אחזתהו, ובו נעמו הוגה.



יחריש והוא מהגה לרואים אשר מצא: / באו חזו גוף, מבלי פה וקול הגה:



אם דל אני היום בעקבי חלי – מחר / אצעד עלי חומה ושור, ואדלגה.



אם גואלי הפך חבלי, והפך אש, / עשתה כאש נדב בגופי, והשליגה –



כן יהפך האל מבוסות, כמו הפך / חמר ביד יוצר ובצק ביד עגה.



אגיל, וכל אחי בגילה וברעדה / ששים, וכל צרי בבושה ובדאגה,



נשאו כלמתם וחפו בבוז ראשם, / כים יכס את חול, במימיו, ואת דגה



אל תתמהו מאל אשר החיה נפש, / מחלה רדפתה במות והשיגה,



כי הוא הביאה בי תמול ואני עפר / גם הוא מחיה בה טבוחה ונהרגה,



מחלה אשר חמדה יצורי ושלחה בם / מות ומשבריו, כציץ על יאור שגה,



קדמה עלי לבי וגופי בחילתה, / פשתה ופשטה בעצמי, ושרגה,



לקחה גדולי תחלואים ועמדה על / גופי ונשמתי להכעיס, והשיגה,



מרבה להרע לי, ותוסיף, באמרי לה: / הרפי מעט מני שאונך ואבליגה!



לולי, אשר חסדו בארץ ושמים, / כי חס, ולא הציץ לזדון ולמשוגה –



אז שלחו גופי ידידי בחגוי בור / שחת לתפארת, ונסתר במדרגה.



לכן יזמר לו כבודי בלי דומם, / זמרת נשוא עוון ומצל, ולא פוגה.



אחביר דברים על יריעה ויאמרו כל: / איך נסכה כזאת בספר וארגה?



יקלו חזיזיה במטר וטל נוזל, / יבזו חרזיה לגנה ולערוגה.



תדם, ביום שמעה נעימות אמריה, / איל אשר צמאה למים וערגה,



ותהי כמו קרית שמע על לשון עדה / שלש מסובבת דביר אל וחוגגה.








את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/4871