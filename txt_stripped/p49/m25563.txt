


	
	זמן רע
	






זמן רע יציקך בפחזו וחפזוניו / ושמך למטרה לחציו וכידוניו,

ושת את לבבך בית יגוניו, וגופתך / נגועה ונגפת בצומיו וצמאוניו,

ופצע ונשך את בשרך, כאלו אל / נתנך במתנה לצפעו וצפעוניו,

ואם יחריש רגע כמשלים – אזי יגאה / כלוחם, ויתן קול כפעמון ברמוניו.

ומה טוב לך בזמן – ושבעו ברעבוניו / וטובו ברעתו, ועשרו בחסרוניו.

ישלח לך היום ברקיו – ויום מחר / יגורר בשרך על אטדיו וברקוניו,

וילבין פני נער ובחור בשחרותו, / וישחיר פני ישיש וזקן בלבוניו,

ויסב, ובי ישוב, ויתן סביבותי / פקדות להשיב מתנותיו ופקדוניו.

זמן לי ביום אחד ועלי ביום שני, / וחבר לבן אדם – וחבר למו שוניו.

ביום זה ימלא פי בטוביו – ויום אחר / ימרר בפי את טוב מגדיו ומגדניו.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/25563