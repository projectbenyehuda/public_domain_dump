


	
	[הבשכל ימלא]
	




הבשכל ימלא איש ימינו

וסכלות תחסיר מאיש המונו

והנה יש חסר-לחם חכם-לב

ופתי ישבעו רבוא בהונו

ראה שמש ראה חיה ראה את

דגת הים ועוף כנף למינו

התחבולות לבן-עיט אשר בם

יהי מוצא בקנו את מזונו

ומועצה לדג גדול למלא

בדג קטן חברו את-גרונו

ואם ימות בחרף בין פראים

ואת-טרפו בקיצו לא הכינו.
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/5488