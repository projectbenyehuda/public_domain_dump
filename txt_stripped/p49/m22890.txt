


	
	[ריב אני]
	




— ∪ — — ∪ — ∪ — — ∪ — — //
— ∪ — — ∪ — ∪ — — ∪ — —



ריב — אני אין לך בחכי מריבה, // וחרף —
אין בפי לעפר תשובה1,



כי תשובת צבי — לחטאת מכת־ //
בת2, וריבו — כמו צדקה
חשובה3.



יעזב חץ בפי ארי מת בריבו, // אך מריבת
צבי — מריבה עזובה4.









גם אם תריב עמי, אהובי, ותחרפני אשמע חרפתי ולא
אשיב.  ↩



לחטאת מכתבת – על פי ירמיה יז א: חטאת יהודה
כתובה.  ↩



כי אם אשיב לאהובי תחשב לי תשובתי לחטא, אבל ריב
אהובי בי לצדקה תחשב לו. כמו צדקה חשובה – על פי בראשית טו ו:
ויחשבה לו צדקה.  ↩



מוטב לי לכלות את חמתי בארי, להמיתו ולעזב בפיו את
החץ שהכנתי, ואל אריב עם אהובי.  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/22890