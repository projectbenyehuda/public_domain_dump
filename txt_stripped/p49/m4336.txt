


	
	ושאל מי אשר שמחה
	




ושאל מי אשר שמחה במותו



עניתיו איש אשר אין בו תעלה



ומה-מסיר הדר פנים ומביא



ליד בשת עניתיו השאלה



ומה-מביש פני עצל מצפה



ליד עמל עניתיו הנמלה



ומה-יוציא לחפשי מעבודת



אחי חסד השיבותיו גמולה



ומה-הון בא מהרה שב מהרה



עניתיו הון אשר בא מגזלה



ומה-יפריד ולא יצמיד וירע



ולא יועיל עניתיו הנבלה.








את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/4336