


	
	[שמעתי רעם בגלגל]
	








שמעתי רעם בגלגל / נבלי עבים בו נבקעו

בא פתאם עם אש ברק ו/ירא כל-העם וינועו

וימותו בשאון קולו / צאן ובהמה באשר רעו

איש נפל נשים נפלו / גבות זעו לבות נעו

ויצאו ממנו להבות-/אש בתהום רבה שקעו

אחר שרפו עיר ומלואה / כל-חי בה לשאול פסעו

מגערתם לא צעק איש / גבור וגמולים לא נעו

אמיץ לבו עף, נפשות ג/בורים מקצה נקרעו

עבר בים צרה ממ/נה קולות ים לא נשמעו

הקיא דג את בלעו ובני / לויתן בסוף נבלעו

אחר רוח מנהו האל – / כל-טוב ורע כף תקעו

על-נומתם מירוא עושה / זאת, כי גאו ויפשעו

מאימו שמים וא/רץ גם שומריהם יזועו

אומר לעם נשאו חטאם / על עצמותם ויסעו:

לפועל כזאת בארץ / משמים אל תרעו

פן יעש ככה פתע ב/כם חתו אחי ורעו

פן תספו אם ימנע מ/כם חקו גורו ושועו

אל מכין לעורב צידו / כי בניו אל-אל שועו

צדקת אם תמנע מהם / לחם חקם כי רשעו

אם תלך בנתיבה פלא / בה-רגליך לא יגעו

בים דרכך ושבילך / עקבותיך לא נודעו.













את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/39035