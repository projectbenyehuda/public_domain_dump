


	
	היה קל
	




היה קל ראש בשבת בין חברים

וכבד ראש בשבת בשערים

וקל-עין בחק ובדין וכבד

בעין להלוך אחר נעורים

וקל-אזן לשמע דת וכבד

באזנים לפי זרות וזרים

וקל-האף עלי-חטאת רשעים

וכבד-אף עלי-כעס נברים

וכבד פה ושפה במריבות

וקל-שפה בהעצר גברים

וכבד יד להרים יד ברעה

וקל-היד למלא יד חסרים

וכבד לב לכבד הנבלים

וקל-הלב לכבד היקרים

וכבד בפעמים על נתיב-רע

וקל-פעם אלי דרך-ישרים.
 







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/7928