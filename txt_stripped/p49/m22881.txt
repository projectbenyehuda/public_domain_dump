


	
	[תטה כמו]
	




— — ∪— — —∪ — — —∪ — // — — ∪— — —∪ — — —∪ —



תטה כמו תמר בסנסניו1, ותת־ נשא כמו ארז, ותסב
כצבי2,



לשבות, בהתנופף והתרומם, לבב שרים,
ולא נסו3 הליכה
בשבי4.



אמר: ‘חבי רגע’5 לנפשך, בעבור תחיי —ולא תשמע ולא תבין חבי6



אם שלחוך לרבב7 לבבנו בעת תתנפלי — לבי בראש כלם רבי8!











כמו תמר בסנסניו – על פי שיר השירים ז ח־ט: זאת
קומתך דמתה לתמר…אעלה בתמר אחזה בסנסניו.  ↩



ותסב כצבי – על פי שיר השירים ב יז: סב דמה לך
דודי לצבי. פעם תטה העלמה כמו תמר בענפיו ופעם תתנשא
כמו ארז ופעם תברח כצבי.  ↩



ולא נסו – על פי שמואל א יז לט: כי לא
נסה.  ↩



לצודד בהתנופפותה ובהתנשאותה לב שרים אשר לא נסו
ללכת בשבי.  ↩



חבי רגע – על פי ישעיה כו כ: חבי כמעט
רגע.  ↩



אמר לנפשך: התחבאי לרגע עד יעבר זעם, למען תשארי
בחיים, אולם אין נפשך שומעת ולא תבין להתחבא.  ↩



לרבב – לירות חצים, לפלח.  ↩



רבי – ירי.  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/22881