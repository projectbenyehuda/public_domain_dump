


	
	הלינותי גדוד
	








הלינותי גדוד כבד בבירה / הרסוה, ימי קדם, קצינים,

וישנו עלי גבה וצדה, / ותחתינו בעליה ישנים.

ודברתי ללבי: ״אי קהלים / ועמים, שכנו בזאת לפנים?

ואי בונים ומחריבים, ושרים / ודלים, ועבדים ואדונים,

ומולידים ושכולים, ואבות / ובנים, ואבלים וחתנים,

ועם רב נולדו אחר אחרים / בימים אחרי ימים ושנים,

והיו על פני ארץ שכנים – / והם היום בלב ארץ שכונים!

וקבר חלפו מארמנותם / ועפר מחצרים נעמנים,

ואלו העלו ראשם ויצאו – / שללונו נפשים ועדנים.

אמת, נפשי, אמת, כהם למחר / אהי אני ואלה ההמונים״.











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/25596