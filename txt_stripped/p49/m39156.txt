


	
	בהשגיחך פני
	




בהשגיחך פני דבר ותחקור

אשר יש-בו הרוג את תאותך

[ואם] שכלך יהי מעם לבבך

אזי תשכיל ותמעט מעותך

ותצלח בעבודת המלכים

בלבשך שכלך כלבוש כסותך

ואל תדאג בעת לא יתנו לך

פרי רב על-דברך ועשותך

ואם שכלך יהי לא מלבבך

תהי כושל לעולם בחטאתך

[ות]חמוד יועצי מלכך למען

תהי תחת מקומם מעלתך

ותזעף ותעצב בנשאו

אשר לא יעשו עול כמותך

ואם על-זאת תקלל מלכך אז

יהי כועס ותתבשר במותך.











את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/39156