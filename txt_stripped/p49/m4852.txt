


	
	האחרי חדש
	



האחרי חדש / ר' שמואל הנגיד

וקאל ענד מא תם לפאתה שרה ואחד

ואמר כאשר נשלם חדש אחד למותו

  


האחרי חדש למות אחי                  ארחץ ואתענג ואתרפק?



אין בי אמונה אם אהי עושה                זאת, ואני בוגד בלא ספק!



אתמך באבלי עוד ואשתומם                ימים, וכף אל כף אהי סופק,



לא אעשה שפם ולא אעש                   משתה, כמתנחם ומתאפק,



כי קול נהי אצלי וקול אחי                 נכרת ולא נשמע ולא דופק!







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/4852