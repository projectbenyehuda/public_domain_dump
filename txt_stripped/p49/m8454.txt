


	
	אהוב נפשי ומאויי
	



אהוב נפשי ומאויי / ר' שמואל הנגיד



וקאל פי רגועה אלי מוצע כדמתה ותשייע אלנאס לה

ואמר בענין שובו למקום שרותו והצטרפות האנשים אליו




אהוב נפשי ומאויי וחפצי,              שלומים לך, אני הולך לארצי.



אני הולך – ולבי מחציתו               כאש יבער, ואת רשום בחצי,



בזה אביט תמונתך בכל עת,              וזה יקד עלי שברי ופרצי.



ואמרתי לעם יצא להלוות              נגוע לב ומתמוגג כמו צי:



היצאת  להלוני, בלכתי                חפוי ראש, אל מקום שכני ורבצי –



ולא יצא לפניך גדולך ,                אשר היה לך מביא ומוציא!







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/8454