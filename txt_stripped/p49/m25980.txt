


	
	עליכם לפועלכם
	








עליכם לפועלכם לישר פעליכם / ולכם יהי עליו לשלם גמוליכם

ואל בעבודתו תבלו ימותיכם – / אבל עת עשו לאל ועתים עשו לכם!

תנו לו חצי היום – וחציו למעשיכם, / ואל תתנו פוגת ליין בליליכם.

וכבו מאור הנר – ואורו בכוסיכם, / וקוצו בקול שרים – ושירו בנבליכם.

ואם אין בקבר שיר וחמר וחבר – הוי, / פתאים, יהי זה חלקכם מעמליכם!







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/25980