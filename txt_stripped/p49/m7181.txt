


	
	אשר ידאג
	



אשר ידאג / ר' שמואל הנגיד


אשר ידאג בעת יראה פגרים



עלי חוצות, כבר עשה נבלה



הידע כי ביום מחר יהי הוא



כמותם על-פני ארץ נבלה.

אשר הולכים ולא שבים שלשה:



צפון-קבר ויום אתמול והצל



והפסחים כמו תמו שלשה:



נכה-רגל ורודף ריק ועצל.

אבוי לך לבך פריץ ופיך



תמים שיח ואין זה חק מתי-תם



וצום תצום ביום עשור, ותברה



בלחם גר ואלמנה ויתום.
 







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/7181