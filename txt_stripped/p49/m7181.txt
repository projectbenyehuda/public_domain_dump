


	
	אשר ידאג
	




אשר ידאג בעת יראה פגרים



עלי חוצות, כבר עשה נבלה



הידע כי ביום מחר יהי הוא



כמותם על-פני ארץ נבלה.


  


אשר הולכים ולא שבים שלשה:



צפון-קבר ויום אתמול והצל



והפסחים כמו תמו שלשה:



נכה-רגל ורודף ריק ועצל.


  


אבוי לך לבך פריץ ופיך



תמים שיח ואין זה חק מתי-תם



וצום תצום ביום עשור, ותברה



בלחם גר ואלמנה ויתום.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/7181