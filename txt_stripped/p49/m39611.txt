


	
	יהי כל־איש
	




יהי כל־איש בעין לבך מכבד

ואל תבזה בלי מבחן באישים

הלא שרת אחי עשר קצר לב

קצר דעת וגבהו כברושים

מעט תמצא מאסף הון וחכמה

והרבה נמצאה חכמה ברשים

וכמה תחזה מכה אלהים

קצר קומה ולבב לו כלישים

וכמה מאריכים פה בביתם

ויאלמו בהקבץ אנשים

ולכן לבך מלא באימה

בעת תראה חכמים מחרישים

ואל תבט אלי־מראה ומלבוש

והבט אל־אשר תחת לבושים

ונסה הגברים וחדל מן

כסילי לב ודבקה בקדושים.











את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/39611