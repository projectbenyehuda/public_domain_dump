


	
	[סב דמה]
	




— ∪ — — ∪ — ∪ — — ∪ — — //
— ∪ — — ∪ — ∪ — — ∪ — —



סב דמה לצבי1 והרחק לך, פן // אחמד יפיך2 ותלקה בעיני3.



אשנאה נודך4 ואחוס5 בעת תק־ רב. //
היקרה לאיש אשר יקרני6?



עין ימיני, הבעבורך יאנה // רע7
אלי אוהבי, והוא עין ימיני8!









סב דמה לצבי – ברח דודי כצבי. על פי שיר השירים
ב יז: סב דמה לך דודי לצבי.  ↩



אחמד יפיך – אקנא ביפיך.  ↩



ותלקה בעיני – ותירה בחצי עיני.  ↩



נודך – את התרחקך מעלי.  ↩



ואחוס – ואצטער, אתיסר ביסורי אהבה, כלומר: אוי
לי אם תרחק אוי לי אם תקרב. אשנאה נודך ואחוס בעת תקרב – השוה לעיל
נג 4: אחוס בנוד דודי ואוכיחו בשובו.  ↩



אשר יקרני – כמקרה הרע שקרה לי. היקרה לאיש
אשר יקרני – על פי קהלת ב טו: כמקרה הכסיל גם אני יקרני.  ↩



יאנה רע – כל פי תהלים צא י: לא תאנה אליך
רעה.  ↩



והוא עין ימיני – והרי אוהבי חשוב עלי כעין
ימיני. השוה להלן רטז 5: לבן פורת יהוסף עין ימינו.  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/22880