


	
	יהוסף קח
	




יהוסף, קח לך ספר, בחרתיו



לך מטוב לשון קדר ועיפה!



כתבתיו – וחנית-הרג מלטש



בידינו, והחרב שלופה,



והמות יצו צבא להחליף



בצבא, את צבאים, וחליפה.



ולא אחדל להשכילך, ואם על



סביבי פערה פיה אסיפה,



למען מצאך חכמה – מיפה



לנפשי ממצא צרי נגיפה.



קחה אותו ושיח בו וצא מן



קהלת לעגי לשון ושפה,



ודע כי כל נבון דבר – כמו עץ-



פרי מתוק, ועלהו תרופה,



והפתי כעץ-יער, אשר סוף



נצריו וענפיו אל שרפה.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/9546