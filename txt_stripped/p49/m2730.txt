


	
	לכל זמן
	



לכל זמן / ר' שמואל הנגיד

ולה גואב אלי בעץ אצחאבה מן אלדיאנין

ולו תשובה אל אחד מחבריו מן הדינים


לכל זמן, ולכל נדד קצה ושפה,            אך אין לנודי קץ וקצה עד אסיפה,



ולתחלואים יש תרופה, אך לחליי           מהזמן המר והרע אין תרופה!



שלחה פרידה אש ברוחי, לא בגופי,          אחי, כיום נדב בכו את השרפה!



אחוס, בנד, דודי ואוכיחו בשובו            אהבה מסתרת ותוכחת חשופה.



אמר לפי: הנח לזותך, כי מכתב            מהיר יכתב את לזות לשון ושפה.              5



למד לשונך את דבר צדק, כאחי            יצחק, אשר שיחו ואמרתו צרופה.



שוה בתלמודו מלמדה, ואין הין            והין בתורתו ולא איפה ואיפה.



אלו ימי מקדש יהי משיג – הבינם           חדוש לבנה מספירת התקופה.



יציל אשר שטף בשבלת חמסים,            ודל אשר הנח ושבלתו שדופה.



חזתה עדת עול שפטיך וכי לא תועיל, בשפטך, לנפתלים סליפה –                 10



שבה ורדפה לחנן דלים בהונה,             אחר אשר היתה בהון דלים רדופה.



אגרתך באה, והיתה לי כמים קרים ביום שרב עלי נפש עיפה,



יקרה בעיני, כאשר יקר לנפשי             חק מעשר ראשון, ולכהן תנופה,



מכתב יהודה והגות עבר וחכמת            יון ועל משקל בני עפר ועיפה.



קבל תהלתי מקום שירך, ואם לא           תתן שחרחרת מקום ברה ויפה.     15



זה שיר וזה שיר אך לחם צח לא אדמה            חרף, ובת מלך – אלי שפחה חרופה!
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/2730