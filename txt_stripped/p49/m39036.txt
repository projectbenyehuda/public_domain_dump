


	
	[שמעתי קול שטף]
	








שמעתי קול שטף בא א/חר עב כיאור כן שפכה

וישא עיר מימי עד על / מתכנתה שבת ארכה

ואראה כל-יושבי בה הל/כו באשר באו או בחשכה

ובתם כל-תם ורע וכסיל / וחכם דבר בה – שככה

ואשיב זאת אל מחשבתי / ואמר אל לבי: איכה

אבד תם עם רע וכסיל עם / חכם יחד במהפכה

לולי כי יש לך אל טובה / שצפנת ליריאיכה

אם תרע לתם בזה תר/בה לו ממנה טוביכה

אם בכיתו בזה ישחק / בבא יותר ממה בכה

כי נעלית עלינו על / כן תעש בנו חפצכה

אתה בשמים ואנח/נו על הארץ, על ככה –

אודה אותך גם אגביר את / שמך כי אראה שמיכה

אמר: מה רבו מעשיך / מלאה ארץ קניניכה

אתה האל עושה פלא / הודעת עמים עזכה.













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/39036