


	
	[אור היקר עטה נגידי כמעיל] (שיר לכבוד הנגיד רבי דוד נכד הרמב"ם)
	



[כנראה נולד ברומא במחצית השנית של המאה הי"ג,
וחי איזה זמן בעיר נגרופונטי. בשנת 1352 נסע לספרד]





– – ͝ – – – ͝ – – – ͝ – / – – ͝ – – – ͝ – – – –


אור הֽיקר עטה נגידי כמעיל / מאור מעילו נבראו
שמים

לבשו עדנים כל־נפשים שוררו / אך טוב לישראל כסות עינים

החפיר קהל צען וחשך משחור / תאר בני חנס ועיר מצרים

נדף פרי מזרע יאור על־פי יאור / שברי פלגיו נשתו ממים

גאה וגאון ירשה ארץ צבי / ממערב לה נגהו קרנים

יחת מאור מזרח לעז אור מערב / רצי ברקיו יעדפו כפלים

דגלי חילי כל־המוני יעקב / ילכו לאורו ימחאו כפים

נגף וצור מכשול ירומון מלבב / העם אשר לו פתחו אזנים

כבדי לבב שימו יקר טוב נאמו / בנאות דבירכם חל וחומותים

דרשו אמריו גם דרכיו וֽחיו / נירו דבריו ניר בסרעפים

המה מקור חיים לכל־נפש ובם / היא תעלה רמות כבכנפים

גזרת פנינים כֽלתה נפשי לך / נצר קדושים וֽנשוא אפים

אמר לבבי לי לכה אליו ושב / דם מימין יוצרך עדי עדים

וישקפו עיני בעד אשנב פל־ / יאות משקלי שכלו במאזנים

נדבה בתם רוחי אשריו לאשור / בהיות לאות על־יד ובין עינים.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/41703