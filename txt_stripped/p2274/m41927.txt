


	
	על עלמות
	



סימן: עבדאללה כצ׳יר ח׳זק






על עלמות שיר תני

ולא נסתר מעיני

תעז, תרום ימיני

והושעתי לצאני.





בנפשי תרהיבני

כימי קדם תנני

כחי וראשית אוני

ארח מישור תנחני.





דלת ראשך ארגמן

ניב שירך מצוף טעמן

בא העת, קרב הזמן

להושיע עם עני.





אל רב כח במרץ

ונשא בשמי ערץ

אחר כבוד לארץ

הנגב נתנני.





לעת האכל גשי

אל תיראי, אל תבושי

טרם תקראי, אישי,

אשמע, אמר הנני.





לימין אביון מה נורא

מצרתי אם אקרא

אתה סתר לי, עזרה

ומצר תצרני.





הנה מקול מצהלות

אימה כנדגלות

נוטפות מר ואהלות

שפתותיך חוט שני.





כי תבנה מגדל, משגב,

צדיק ירוץ ונשגב

יהלל פי בעוגב

רוממות אל בגרוני.





חזקת לב, התבשרי

מעפר התנערי

הרבי שיר וזמרי

את קולך השמיעיני.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/41927