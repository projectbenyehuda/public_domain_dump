


	
	עץ רענן
	



סימן: עבאללה ח׳זק






עץ רענן איש אדוני / בנוה שאנן.

אלי מלונו מלונו / תן ומלכים ירד

שמחה במעונו במעונו / וחפים וארד.





בצל שדי יסתירני / אשכן ואתלונן

אלי מלונו





דובר שלום ידינני / רוחי מי יתבונן

אלי מלונו





אל אלה דלפה עיני / כליותי אשתונן

אלי מלונו





לבוש שנים צח לשוני / ובמו פי אתחנן

אלי מלונו





לעזרתי יזבלני / אישי אולי יחנן

אלי מלונו





הוד והדר נא הראני / בא בעב הענן

אלי מלונו





בנאות דשא ירביצני / כזית רענן

אלי מלונו





חזק יסד בית מעוני / בתבונה יתכונן

אלי מלונו









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/41921