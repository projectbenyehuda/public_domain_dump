


	
	זה הכביש
	






זה הכביש, ביביו הללו



מדי יום ידי סללו –



המסלול הסבירי!



מי בבא יך קצב־קבע



על גשריו בין גיא וגבע?



מי יגיד לי זה ברי?



המגפי פסטון כבד־צעד?



הטלפי סוס קרב קל־שעט?



המקלו של הלך סתם?



כי חמה תשכים לארח



אן צלם יפול בארך –



לאחורם או מול לכתם?



היקדמום כפרים בנשם



בסתני־אחר־הגשם



או בעב עשן שרפות?



כי נחשל יצנח לנוח



היסידו לבלוב תפוח



או שיבת שלגי סופות?



אין מגיד ואין מודיע



מי מאן ולאן יגיע



במסלול הסבירי.



רק לא לי, לא לי לפסע



אל ארצי רות הזהר.



זה ברי, ברי, ברי!


סיביר 30.8.1935






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20562