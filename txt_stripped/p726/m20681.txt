


	
	אל שיא שטוף שחר
	






אל שיא שטוף שחר יום ינון.



קלי עקב עלות העפילו.



הגזר גורל או חסר און?



עבדה: חזרו, ירדו, השפילו.



כה חיש, כה חיש, לשוב ריקם



לבאר ידי זרים חצבו,



שלשום תוכה פלטו רקם,



היום מימיה דלוחים ישאבו.



אך לא לזה, אך לא לזה,



ידי רפות־אצבע תצנחנה.



נורא עלי המעשה –



עודם קוראים: “עולים אנחנו!”







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20681