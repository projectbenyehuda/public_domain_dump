


	
	היה היה
	








מכל אותם בכורי התולדה,



גבם כגב אריה דבי אירן,



לטען שמש ולתלתל הדר,



מי חי שרד כיום? הגד, אילן!



הנה על ניניהם הננסים



טרפי שלכתך מרשרשים –



על ראש צמרות עצים רמים ממך



נשר צמרם של ראשוני היקום.



זקוף אז לא הגיע אמירך



לקומתם. עתה בטיט החום



עמקו משרשיך גרמיהם,



עד בלי ירח אין תקומה להם.



כזה סופה של כל ההויה –



היה היה…







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20667