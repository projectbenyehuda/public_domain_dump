


	
	על הארץ המחדשת
	



ליעקב פיכמן




על הארץ המחדשת



כרוב מכרוב נוטל דלי טל;



זה שופכהו על הדשא,



זה יצו לצמח: גדל!



והגמא, זה הגמא



הגוחן אל יאורי –



קומתו פחות מגמד,



שור! וכבר למד “עברי”.



זה עגור למדו בלי אמר,



לא מספר לא מקלף –



אות חתמה רגלו בחמר,



אות אחת מכל הכתב.



מי נפשו ללמוד חושקת



יט ליאור ויאזין.



עמקה גרסת השקט



של הגמא – פתח שין.


כ“ו־כ”ח בניסן תרצ"ז






את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/20638