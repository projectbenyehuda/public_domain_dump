


	
	איזו זגות
	






איזו זגות! זיו רך, זיו רוחני כזה!



ממש לא יאמן כי יספר.



רק נשם קל אחד מעמק החזה



ואין קיום בן־רגע למחבר.



הכל נתלש ועף… אין פלא כי עלה…



העץ! העץ כלו יגביה עוף.



לא נס ולא נסתר. הכל נגלה, נגלה –



העץ, העץ כלו יגביה עוף.



תרימה קול – אין הד; תרכינה ראש – אין צל.



קלות מקורי שלהי־אלול.



מנטל משקלו החמר מתנצל



כמן כתובו של דף רשרוש עלעול.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20617