


	
	כוך דומם
	






כוך דומם נטול כל הגה,



זה הכלא המיחד.



די טילת, שב לרגע,



די ישבת, שוב צעד.



צעד, צעד, צעד, צעד…



הד עונה כפלוט חבית;



צעד, צעד, צעד, צעד…



כן היום וכן תמיד –



מזוית ועד זוית,



שש פסיעות וחצי.



אין תנומה לי גם בלילה,



לא אטיח ראש בקיר.



אין מרחב, הבה אטילה,



מלך במלכות השיר.



צעד, צעד, צעד, צעד…



עטרתי כוכב זניט;



צעד, צעד, צעד, צעד…



קרן סהר לי שרביט.



צעד, צעד, צעד, צעד…



מלכותי אין לה שנית,



גבול אין לה וקצה.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/20677