


	
	נטלטל גוש ענן
	






נטלטל גוש ענן מן הנגב



אל חופי ים הקרח ויתע.



הינו־הך להיכן לזרוק נטף…



מה לו חוצה, מה לו ביתה?



אין מלון ומולדת איננה.



מה לו אח שמא יש שמא אין?



הוא בודד, מנדה מעננת,



בן חורג לשמים.



דוחפתו צפון: פנה והסוגה



אלי ים קיטוריו היניקוך!



יפן – רוח דרום תדחהו: סבה



אל קרחים צננוך!



כן יתעה דחוף צפון ותלוש נגב



לא בדוהו בלהות חלום בהו.



אללי! על ראשי הרעיף נטף.



כבר הייתי כמוהו.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/20580