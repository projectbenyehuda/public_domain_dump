


	
	כלום שבט רבי
	






כלום שבט רבי או סבכים חובטים?



אני רץ ועובר למדינת “שופטים”.



במער החרש על קוץ וקמשון



מזהיבים גזוזים תלתלי שמשון.



השמש באפק תבלול חור…



אים פורץ נהם הענק העור.



כרכב על שכב גוש עב על גוש עב…



שבוי הדני, לא ישבור נחשתיו.



אך עוד לילה, עוד יום ושמשון הטוחן



ילבין את ארצנו בקמח צונן.


סיביר 1936






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20619