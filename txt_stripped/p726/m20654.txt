


	
	שבלים, שבלי
	






שבלים, שבלי המסבלות פז בר,



לאן גחון וקום, גחון וקום?



לאן יומם וליל, יומם וליל?



מגל פלד עליכן, שבלי –



הוא יקצור ימין ושמאל, ימין ושמאל…



מקל דיש עליכם, בנות קצירי,



יתנופף הונף ודוש, הונף ודוש…



אש ומים עליכם, שעורי,



טחון כבד על גרעינכם, על הקלוי,



למען שיתיז מיצכן מכוס,



למען שתרן דיצה בלב,



למען שבצאת איש מן המסבה



ילך גחון וקום, גחון וקום.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20654