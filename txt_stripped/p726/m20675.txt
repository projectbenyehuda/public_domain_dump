


	
	באחרון טרמי חצות
	






באחרון טרמי חצות



אשב בדד. בברק מחרזת



שפופרות ניאון טסים חוצות



והקונדוקטורית מכרזת:



“גשרו של שמידט הליטננט.”



הנה הניבה. על גדות השחם



ספינכס מול ספינכס בולט איתן:



מעיל עד כף, תלתל עד שכם.



לו על גבם לקפוץ לי פרא! –



כדבר אחת סונטותי.



ובשעט קל, ביעף, ספינכסי,



למקום ישוב או המדברה;



למקום אין עוף פורח שם.



צפונה, נגבה – הינו הך!



רק חיש, רק חיש, מזה הכרך.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20675