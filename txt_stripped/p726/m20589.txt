


	
	לילות לילך
	






לילות לילך, לילות לילך!



ריחם זלף – לא לי, לא לך.



ריחם זלף, קסמם חלף.



לחשתי לך: ההן, אם לאו?



הרכנת ראשך: הן – לאו, לאו – הן



חיכה לחיך, גמת־החן.



שאלתי פי הכוכבים:



מה טיב חיוך דו־פרצופים?



הערומים! רמזו: מיד!



רמוז, דעוך אחד אחד.



חלף הליל כיציר־חלום –



נעלמת ובלי ברכת־שלום…



ועלי ציץ כל עוף הגן:



מקשן טפש! טפש מקשן!


תר"ץ






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20589