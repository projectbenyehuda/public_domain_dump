


	
	מעל אושת שפון
	








מעל אושת שפון שעיר־שבלת,



מעל יריד כלבי החצרות



לוקט השחר מדבלל־כרבלת



את זרעוני המזרות.



אחד־אחד לוקטם השכוי־שחר,



יבלע גרעין, יגמע משביל־החלב.



הנה הורקו כליל אוצרות השחק,



הבקר הצעיר שולף חלף.



השחר, מחויר דמו עדין,



זולף ביאור, מבליח במעין.



יורדות לשאוב ריבות ורדות שוקים



מימי הארגמן מלא דלין.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20653