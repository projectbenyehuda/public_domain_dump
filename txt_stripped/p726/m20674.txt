


	
	רגב אחרון
	






רגב אחרון של קרח לדוגה1,



קרח גליד גרוף גל נהר ניבה –



כלום לא צר לך על הון קלטת



תוך מלכות החרף הרחבה?



קר טרי, קרישות צלולה מבדלח גם,



כל ישך הולך נמס עד תם.



שואפו מלמעלה דק התכול החם,



מוצצו מלמטה פי התהום.



לו גם לי כמוך, קרח לדוגה!



אך אליך איך ישוה חם־לב?



קר בחיק יסוד טהור נולדת,



קר בחיק הטהר תאסף.







לדוגה – אגם הנשפך לניבה  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20674