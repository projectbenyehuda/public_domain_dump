


	
	הלך וטפף
	






הלך וטפף בא ערבי הצונן,



צירו של עולם שעליו השלום.



גם חסיל בצנינים, צאן בדיר, דרור בקן.



נומה, נשם חזי, חסל יום!



שש אמר “חסל יום” ואיני חס על יום.



חדר בי חמו עד קרב, עד לב.



ברכני־נא, בכור כוכבים, בחיר עליון,



כוכב ערב, באורך השלו!



שלב מקרניך סלם יעקב,



ירד בשלביו מזהירים מלאכי.



בכנפו ינער מעיני חול הרחוב,



אז אכיר בכל חי את אחי.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/20582