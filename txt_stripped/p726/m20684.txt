


	
	למען יבריק בעלות השחר
	






למען יבריק בעלות השחר



על קדקדך פליז דד שרברוב,



גבי מול ברק פגיון השחו



לביב מבקר עד ערוב.



למען יניד פונטן1 צלול גזע



לולב מימיו בגן כל עיר,



מרקותי נטף היזע



ועל ראשי הרעיף סגריר.



למען תדע, בן דור ברוך־שמש,



ראש מי רצץ אל סף הפדות –



על דור־שעבוד זחל כרמש



שיר זה רשמתי לעדות.







פונטן – מזרקה.  ↩










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/20684