


	
	על קרון גבוה
	






על קרון גבוה



בין שדמה וחרש



עם קצירי אנוע



עד לידי סחרחרת.



פעם אט ימינה,



פעם אט שמאלה,



ראש לכל ארכינה



והלב טס מעלה.



אין בפה די אמר



להשביע אזן;



ירשרש העמר



את בשורת האסם.



לי ריבה לועגת,



זלדקן כי אני.



עבדגן הלקט



אלהים חנני.



צפרי רקיע,



חיש אלי הגרנה!



תור ששון הגיע,



גרעינים אגרנה.



גרעינים אגרנה!



בלענה בר די שבע!



ובשובכן אמורנה



גם לתור בשבך.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/20655