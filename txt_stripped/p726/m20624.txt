


	
	כמה זך, כמה זהר
	






כמה זך, כמה זהר זרוע!



הוי, נימן, לחלון! ראה כמה!



קום, נצא נשאף טהר ורוח



אלבא ריקנא!



משלגה גזוזטרתנו עד טפח,



משלבים לא נכר אף סימן.



טול מרדה, אני את, או – להפך,



נקה שם, אני – כאן.



את השלג נזרה התחוח,



יתמר אבקו המנצנץ,



רענן מלבלוב תפוח



וגבה מעץ.



ותגמול באמירו הזורח



החמה כרמון בראשית –



חציה לי, חציה לך. הבה, רע,



נפרסנה לפת שחרית!


סיביר, 1936






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20624