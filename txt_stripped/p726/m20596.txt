


	
	ושוב בי נעור
	






ושוב בי נעור הטרוף העתיק



והממני.



בגן שוב ארוץ ללא שיח ושיג



– מי אני?



שדרות, משעולים… אני רץ, נכשל, קם…



– כלום זו את היא?



עמדי, עמדי, זה אני, בבשר ובדם.



עוד לא מתי.



האח! אחזתיך, שרוולך כה לבן –



חבצלת!



אוי ואח! בידי נוף אילן, נוף אילן



מכסה אבק שלג.



ומבעד לסבך למולי שן יחשוף



ראש קרח.



זה שוחק למשבתי הרמאי הצהב,



הירח.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20596