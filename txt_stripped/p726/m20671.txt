


	
	שנים, שנותי
	






שנים, שנותי, שנותי העליזות,



ימים ריחניים כאד גן־בסר!



אומרים: עוד יש טובה… לא זאת! לא זאת!



איך, רעננות של טרם־בקר?



עד לפריצות מבהיק לבלוב ערם.



אי־אז כאן ציץ חלם בפטור צנוע.



חצי צלי שרפו חרבוני יום,



השאר כאוד שחור מוטל, זנוח.



אך עוד בזנב אודי די ניצוצות



ובמרתפי תבל צבור די ברד –



וחי הנפץ! בנגה אש המרד



שוב אראכן, שנותי העליזות!







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20671