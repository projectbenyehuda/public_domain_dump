


	
	משל כז: עץ שתול וקנים
	




קשה כארז חסרון הגאוה / ורך כקנה מעלת הענוה



עץ שתול על פלגי מים / ורוח סערה
נשבה בו פעמים / ויסע שרשיו והפכו / ועל פני
הנהר השליכו / ויהי נע ונד אנה ואנה / כאשר
ינוד הקנה / ומשברים וגלים עליו עברו / וקנה
וסוף אשר שם אליו יתנכרו / ויאמר להם: איך
נפלתי ואתם תעמדו / והרוח אשר הפילני אם
ידעתם הגידו / ויענו לו: אם נכנעת לפניו
כמונו ונכפפת / לא ממקום מצבך נהדפת / כי
לא הפיל הרוח קנה בכל ההמון / באשר מצאם כפופי
ראש כאגמון.

והמשל בגאים נטויי גרון / לחלקם
משנה שברון / עת יעמדו רגלי בני ענוה / יהיו
לדאבה בני גאוה / על כן במקום שאין איש להיות
איש השתדל / השפל מבלי התנבל והתפאר מבלי
התגדל.



ואשא משלי ואמר:



נאם גאה ערך אין לו / ומי יעמד בגורלו

וערכו לו אבק רגלו / ולמה יעבד צלו.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/38088