


	
	משל לה: עכבר וחור
	




אשר על הון זרים שלט / כבולעו כך פלט



עכבר דל בשר ושחור / בא בגרן בעד
החור / ובתבואות שלח שן / ואכל ושבע ודשן / שם
כסה בחלבו פניו / וקטנו עבה ממתניו / אשר הביא
שם בתחלה / ברצותו לשוב במסלה / ולא יכל
לצאת בשובו / דרך החור אשר בא בו / ותבט אליו
החלדה / ותאמר: החור לא לך במדה / עכבר מה זאת
עשית / שמנת עבית כשית / בטרם תשוב בדרך
הזה / משמן בשרך ירזה / לא תראה עוד אבותיך
אשר ידעת / אם לא תקיא אשר בלעת / ושמרי
הגרן שמעוהו / רדפוהו הכוהו פצעוהו.

והמשל באיש אשר על הון זרים לבו
השליטו / כבולעו כך פולטו / חיל בלע ויקיאנו /
בחצי ימיו יעזבנו.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/38096