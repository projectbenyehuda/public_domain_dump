


	
	משל עו: שמש וירח
	




הכבד בכבוד ומקנה / לא יתרצה בכהנה וכהנה



השמש אשר ביום לממשלת / פני כל
היקום מחלה ושאלת / לתת לה הלבנה לחבורה /
ויענו לו: ידך למאד עצמה וגברה / לא נעשה לך
עזר כנגדך / הנה בהיותך לבדך / אל השלג
עשית חמס / וחם השמש ונמס / ובצאתך בגבורתך
תבהיל המלך וחילו / אם זרחה השמש עליו דמים לו
/ ותצא מחפתך כחתן / הן הובשת נהרות איתן /
ואיך נצמיד אליך הלבנה / לא תלך אתך אנה
ואנה.



והמשל באיש אשר לו עשר והון וכבוד
ומקנה / וחפץ להוסיף כהנה וכהנה / להעדיף על
תכונתו להגביר / באשר לא מצאה ידו כביר / לא
תאבה ולא תשמע בקולו / להוסיף חיל על חילו /
ושלמה החכם יסרנו יסור / נתן לעשיר אך
למחסור.











את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/38325