


	
	משל יג: ערב ושעל
	




גדול כח הגאוה / עד כי תדחה מדת התאוה



ערב עלה על התאנה / ובפיהו נשא גבינה
/ ושעל עמד תחת העץ / חשב בתחבולותיו ויועץ /
בגבינה אשר רצה / ואיך יורידנה ארצה / ויקרא
אל הערב / ההדור היפה והערב / הטוב והנעים
והנחמד / אשרי כל אליך נצמד / אך אם היו כל
יפים אצלך / לא דמו ביפים אליך / ואם נסית שירים
לשורר / על כל העופות תשתרר / תהיה כליל ביפי
/ כי לא נמצא בך כל דפי / ראה אם קול לך לפי יפי
קומה ופאר נוצה / לא נמצא בך כל שמצה / ויאמר
הערב בלבו: אשמיע לו קולי / ויוסיף מהלל על
מהללי / ויפתח פיו וירם קולו / והגבינה חיש
נפלה לרגלו / ותפל אצל ראש השעל / ויאמר:
ממגד שמים מעל / בא לי זה מן קול מרים / לא אשמע
עוד בקול שרים / וילך לו אל ארצו / כאשר מצא מן
הערב חפצו.



ואשא משלי ואמר:



פתיתני דוד ואפת / היות פתי כי כן תוכל,

אבל גדול מהסכלים / העושה את עצמו סכל.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/38074