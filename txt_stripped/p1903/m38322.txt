


	
	משל עג: פרעש וגמל
	






שנאה לדל כתובה / העשיר ישורנו בעין איבה



פרעש על הגמל עלה / והגמל הלך
במסלה / ללכת על ארץ רבה / והפרעש בצמר
צוארו נחבא / והגמל נשאו על שכמו / ולא ידע
בשכבו ובקומו / ובבאו עד קץ גבולו / פרעש נפל
לפני רגלו / ויבך ויתחנן לו / פן יחרה בו על
עמלו / כי הגביר לו טובו וחסדו / ובכל מקום יהיה
עבדו / גמל ענה: איך לך הטיבותי / ואפוא אותך
ראיתי / אמר לו: על שכמך נשאתני / ואל מחוז חפצי
הגעתני / חן חן לך כי לשאת אתי תרץ / לא נסתה כף
רגלי הצג על הארץ / ולבעבור כי הביאתני עד הלום /
עליך החיים והשלום / והגמל אמר: אללי / כי
העמסת את עלך עלי / נבזה ונמאס הנך / כי
תגביה כנשר קנך / איך לא יראת עלי לשכן /
לברח את פעמיך הכן / היאות לי לקרב כצלמך
ובדמות / ביום ראותך עוד פני תמות / הה ליום אשר
הייתי מאד עמוס ומסבל / ממשאך את גבי חבל /
ויפטר פרעש מן הגמל / אשר לשאת אתו לא
עמל.



והמשל בדל אשר שלום העשיר וכבודו
יענה / בדבר אשר העשיר לא חסר והדל נהנה / וחן
חן לו ירבה במאמר / בלב העשיר יצוק דבר מר /
ותחת אהבתו ישטמנו / ובמסתר פנים ממנו /
ישורנו בעין איבה / כי שנאה לדל בלב עשיר
כתובה.











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/38322