


	
	משל צח: ערב ונבלה
	




השתיקה לבעל דעת / תוספת ולא מגרעת

ערב על נהר לא ידעו עיט / ובל תלך בו
אני שיט / ויעף אנה ואנה וירעב הערב / וילאה
למצא צידו עד הערב / ויפגע במקום וימצא שם
נבלה / וישמח עליה שמחה גדולה / ומרב שמחתו
אותה יצף / נדד כנף ופצה פה ומצפצף / ויפער פיו
לבלי חק / והקול נשמע עד למרחק / ואזני הנשר
תצלינה ויאמר: לראות אחישה / אם הקול ענות
מלחמה או קול ענות חלושה / ויבא עד הערב
וימצאהו על הנבלה ינתר / ובשר מן העצמות יפרק
ויבתר / ויתמרמר אליו בחמת רוחו ויכהו / שם
שם לו חק ומשפט ושם נסהו / ומן היום ההוא
והלאה לא גבה קולו / להשמיע בחוץ אל העופות
שללו.

והמשל כי הרבה נלכדו ונוקשו / אם
הקרה להם הזמן קצירם לא החרישו / וכאשר לא
שמרו פתחי פיהם / וישמע אל המושלים עליהם / אז
כל אחד כארי נהם / כקוץ מנד כלהם / לארב כארי
במסתרים / וישימו עליהם עלילות דברים / עד לא
ישאירו עוללות / והמה בקשו מוקשים במהתלות /
ולמצא שבר ושד / אפס המץ כלה שד / במאמר פה
ובחסר שתיקה / רוח אנשים נבקה / ואמר לאשר לא
אמרת שפתיו שמורה וערוכה / הנו כעגה בלי הפוכה
/ ואמר קהלת אשר התבונות זרע / בפשע שפתים
מוקש רע / והישמעאלי אמר במוסרו לבנו בכורו /
סודך אסירך, ואם תגלהו תהיה אסירו.

ואשא משלי ואמר:

מוקש־רגל קטן מוקשו / אך מוקש־פה יסיר ראשו
דע כי שמר פיו ולשונו / שמר מצרה את נפשו.











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/38394