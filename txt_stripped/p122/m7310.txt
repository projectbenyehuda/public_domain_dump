


	
	ביום חתונה (אם האדון)
	




אם האדון1 צהב מוביל הזהר



יחון את שירתי במעט טוב טעם,



הא בברורה שפה ובאמרי טהר,



תפארת הידידים אשיר הפעם.


  


אמר, כי מעינם כבעד הצהר



החשק יתראה בגבורות רעם;



אמר, כי בפניהם הדר ותאר,



ויזרו שפתותם ממתקי טעם;


 


אמר – מה לא אמר? אמר, כי המה



גם טבו, גם יפו, מחן, משכל,



זה בדרכיו נאוה, אף זה נעמה.


  


אך בראותי כי מה צפיתי הבל,



אכיר כי לא אוכל, אודה הסכל,



לכן אל ההיכל אתלה הנבל.







אפולו הוא אליל המשוררים.  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/7310