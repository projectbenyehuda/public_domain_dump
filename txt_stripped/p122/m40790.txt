


	
	[החשק השליט בלבב כל־נער]
	




Efraim Luzzatto


[נולד בסן דניאלי בפלך פֿריולי בשנת 1727, חי
בלונדון ומת בלוזנה (שויצריה) בשנת 1792]






החשק השליט בלבב כל־נער

זמם אף־השתרר על־איש טוב טעם

ויעט כשלמה קנאה וזעם

עלֽ־שוב חרבו ריקם אל־תוך התער.





פתאם עוד התאזר מתוך הסער

ויט ידו שנית בגבורות רעם

חציו ירה מעין שרה הפעם

וכרגע זיקותיו הקיץ ויער.





הה ברעדה וגיל לקראת העצב

כרעו על־ברכיהם כל־אנשי שחץ

ושאו עזו על־כל־מדה וקצב.





כי אם את־לב יוסף שסע ויחץ

רופא לשבורי לב ומחבש עצב

מי זה בכם יציל נפשו ממחץ.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/40790