


	
	[הרופאים כלמו רעים וחטאים בני עולתה]
	




– – ͝ – – – –



– – ͝ – – – ͝ – – – –



הרופאים כלמו

רעים וחטאים בני עולתה

לא דת ירשה למו

לא אל עליהם מלך

אך אחרי בצעם לבבם ילך

ויעשו להם אלהי כסף.

דרכם הכי נשחתה

כי נערה בפקד אשר נעמה

מבלעדי נגעם היש קדחת

יד ישלחו מתחת

וימששו כל־עבר

אולי מעי בטנה סתומים המה.

אלה בדברי־שקר

ינֽשאו עד לחבש כל־שבר

אך אוֽרבים אל־דם כאנשי רשע

וימהרו לשפך עדי אין חקר.

איך יחזו איפא באור הישע

אם מעלם שלשו

כי רֽצחו זנו וגם כחשו.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/42204