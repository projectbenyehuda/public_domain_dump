


	
	קול חתן
	



קול חתן / אפרים משה לוצאטו




חנה אילת חן, את כי תתמוכי



כבוד על הבנות בצבי מראיך;



את כי מיין הטוב טבו דודיך



ולהתענג בהם כל-לב תמשוכי;


  


את קשת יפעתך אל נא תדרוכי,



אל ימחצוני נא חצי עיניך,



הביאי הצעיף כסי פניך,



מן האדם הזה עיף אנכי.


  


ההוד, עם ההדר, החן, ויופי,



כי לבחירי חמדה עדנה תהיינה,



בהנה את את לבתי תגפי;


  


מחלקת צוארך זיקות תצאנה,



וצלם הנאוה זכה מדפי,



נגה אש להבה תוקד ממנה.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/6458