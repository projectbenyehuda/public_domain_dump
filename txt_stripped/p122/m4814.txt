


	
	אשא על שפתי שמות שנים עשר נשיאים בבני גוריציאה, הנועדים על י"י לשמוע בלמודים דבר יום ביומו
	




פה בדביר הזה אני אשכנה,



פה רוזנים באים וכל-הערב;



פה יעלוז יואל, ופה תרנה



חכמות שמואל חי לעת הערב;

פה קננה תורה, ופה נכונה,



פה נטעה את אהלה ותרב;



בה יחזיק יצחק ומאיר יונה,



אברם ואלעזר אחוזי חרב;

פה אחזה משה, מנשה חפץ,



פה אחזה אשר, אשר מנגד



ישב למו יוסף ויוסף לקח.

אלה שנים עשר נשיאי חפץ,



גם זה לעמת זה יזרו מגד,



אף יערב שיחם כיין הרקח.
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/4814