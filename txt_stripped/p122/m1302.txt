


	
	לאט לי לנער לאחי ליצחק לנהלו בדרך חכמה
	



לאט לי לנער לאחי ליצחק לנהלו בדרך חכמה / אפרים לוצטו

  


יצחק אחי יקיר, יען וביען



כי מבבת עיני אהב אותכה,



ואחקר בלבבך וארא ככה,



כי ללבבי שעה תמיד ויען;


  


אחפץ, אוצר חכמה תשקד ככנען,



קנה, מכר, וכבר תדע איככה;



שלהבת שחרותך הנה שככה,



לכן כסלי אשימה בך, ולמען


 


כבוד ועוז תנחל, גם תוסף חיל,



זאת התורה, כי בחוצות נשמה,



מפיך לא תמוש יומם וליל.


  


קוה אל אל וירוממך לשחק,



וגמול על העמל חכה משמה,



וארץ ומלאה שיתה כשחק.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/1302