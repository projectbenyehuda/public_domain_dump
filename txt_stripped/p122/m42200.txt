


	
	[חנה אילת חן את כי תתמכי]
	




חנה אילת חן את כי תתמכי

כבוד על־הבנות בצבי מראיך

את כי מיין הטוב טובו דדיך

ולהתענג בהם כל־לב תמשכי.





את־קשת יפעתך אל־נא תדרכי

אל־ימחצוני נא חצי עיניך

הביאי הצעיף כסי פניך

מן־האדם הזה עיף אנכי.





ההוד עם־ההדר החן ויפי

כי לבחירי חמדה עדנה תהיינה

בהנה את את־לבתי תגפי.





מחלקת צוארך זיקות תצאנה

וצלם הנאוה זכה מדפי

נגה אש להבה תוקד ממנה.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/42200