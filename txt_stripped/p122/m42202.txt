


	
	[ילדה יפה אחת ומאד אוהבת]
	




ילדה יפה אחת ומאד אוהבת

באה ביתה רופא מזור לקחת

לאמר כי זה ימים נפשה כואבת

אף־בלילות רחק ממנה נחת.





עוד השגל הזאת אצלו נצבת

שלח ידו לחקר אם יש קדחת

ותצת בלבבו פתאם שלהבת

אהב נלכד גם־הוא אל־תוך הפחת.





נדהם אף־משתאה היה הגבר

עד החולה שנית הטיבה טעם

“בי האדון האין מרפה לשבר.”





אז הוא "הה רעיתי אל־נא תחשכי

חבשי את את־פצעי אמנם הפעם

לא הרופא אך החולה אנכי."









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/42202