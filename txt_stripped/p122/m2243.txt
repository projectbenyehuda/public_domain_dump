


	
	גמול ישלם הלך לאיש העשיר, על חסדו אשר הפליא לו כי חלה בתוך ביתו ויחזק
	




מקץ שלשת יום אשר ישבתי

טוב לב ומתענג בזאת הבית,

בגלל כאב ממאיר כקוץ ושית,

דוה עלי ערשי אני שכבתי;

אל מעלות כחי מהרה שבתי,

אף רענן הודי כהוד הזית;

מחוץ ידבר פי ולב מבית,

כי מצאה נפשי אשר תאבתי.

אמנע תשואות חן, ולא אניע

שפה להודות לך באמרי שפר,

כי לא ישלם חוב בפה מביע.

אמנם, שלמה דוד, עלי הספר,

זאת חסדך רבה אני אציע,

ותהי לזכרון עדי האפר.








את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/2243