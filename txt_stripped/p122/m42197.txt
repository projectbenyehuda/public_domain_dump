


	
	[אמנם דודי נעים מאז עד־הנה]
	




אמנם דודי נעים מאז עד־הנה

הואלת ותסבל כל־ציר כל־חבל

היית כמענה כלוא בכבל

ותתע בשעפים הנה והנה.





לך־נא אל העלמה ושאל ממנה

אשכר העצבון ופרי הסבל

בוא תחת חלונה הכה הנבל

כי מיתרים ההם זקים תהיינה.





אולי תשיב אלי "שאפתי נחת

טוב לי לשבר עלי לצאת מכלא

מה־זה הבל איגע למות לשחת."





אכן אנשי זמרה ברור הגידו

כי אם אוהב תמים יאמר כאלה

את־משכרתו אבד מעם קופידו.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/42197