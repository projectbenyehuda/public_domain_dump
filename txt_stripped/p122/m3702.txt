


	
	ביום כלולות
	



ביום כלולות / אפרים לוצאטו




הפורטים זמרה לפי הנבל,



שרים מכבדים נבוני לחש,



לקראת ידידי חן הדורי יחש



שתו בדברי שיר מלא הנבל.


  


אך שוררים ישנם בתוך החבל,



כי לא עלי נקל לשונם תחש,



באים בקול תודה מלאה כחש,



ויסובבו חפה בדברי הבל.


  


מה אעשה אפוא אני העלם,



כי רב יקר דודי, ובא בי מרך



משוא לעמתם תהלות עוני?


  


אדום ואם אקוץ בשבת אלם,



שלוה ממשכה וחיי ארך



נחש ינחש איש אשר כמוני.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/3702