


	
	[הוי עיפה נפשי מאד ותלה]
	




– – ͝ – – – ͝ – – – –



הוי עיפה נפשי מאד ותלה

ובסערת לבב אני אתפש

עד־בא חליפתי אמרר סלה

ושאול אני אשאל אשר אנפש.





הוי הכאב גדל כאש אוכלה

נעצר בעצמותי ובא עד־נפש

רחל אהובתי תמול החלה

היום בפתע גֽועה ואפס.





רעי מידעי אהה חנוני

השלך נבלתי בגיא צלמות

כי נֽפלו עלי מהומות מות.





או אל־שמי מרום עלות הורוני

כי שם אילותי אהה אראנה,

לו החזקתי בה ולא ארפנה.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/42205