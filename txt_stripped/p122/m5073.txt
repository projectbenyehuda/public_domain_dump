


	
	השיר הזה לשונו חרב חדה, ורופאים משחק לו
	




רופא, ימין ידיו צרי כותבת,



ושמאל מלא כפה כבר הציעה;



יבטח ארוכתו לכל-עצבת,



נחפז יקבל פז, ובל הגיעה.


  


אם נערה תתחל, יאחר שבת



על ירכתי ערשה עדי הרגיעה;



אך אם זקנה היא אשר כואבת,



ישלים פקודתו בעד ארגיעה.


  


עת אחזה ידו, אשר הפילה



יום יום, לפי נוצה, חללים אלף,



בינו ובין שטר מעט אבדילה


  


רק מה? הלא ערכם רחקה, עקב



כי הוא ימותת רק ענושי סלף,



זה יהרג נקי ונשא עקב.


  







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/5073