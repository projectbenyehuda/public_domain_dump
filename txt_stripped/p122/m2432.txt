


	
	ביום חתונה (ימים רבים)
	




ימים רבים דרך קשתו החשק,



לירות אל אלחנן, אמנם להבל;



מתי, אמר, אשית רגלו בכבל?



העם אתי אין די ערמה או עשק?


  


אלי כי באלים קניתי משק,



בן אדם יוכל תת משחת ותבל?



אז התעבר, ומלא בושה ואבל,



השליך את אשפתו, נפץ הנשק.


  


אכן כעת ראה בבנות החלד



מלכה נאוה הזאת וכלילת צבי,



עז התאזר, כי בה בטח הילד.


  


שת העלמה אפוא לקראת העלם;



הנה, כי בגללה הובא בשבי,



אף התמכר פתאום אל הוד הצלם.


 






את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/2432