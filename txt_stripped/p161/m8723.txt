


	
	[יונת רחוקים נגני היטיבי]
	




יונת רחוקים נגני היטיבי



ולקראך טוב טעמך השיבי

הנה אלהיך קראך מהרי



השתחוי ארץ ושי הקריבי

ופני אלי קנך לדרך אהלך



ציון וציון בעדך הציבי

דודך אשר הגלך לרע פעלך



הוא גאלך היום ומה תריבי

התיצבי לשוב לארץ הצבי



ושדה אדום ושדה ערב הכאיבי

בית מחריביך באף החריבי



ולאהבך בית אהבה הרחיבי.








את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/8723