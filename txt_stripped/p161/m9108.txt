


	
	[יורד עלי הרים ולא יכילו]
	




יורד עלי הרים ולא יכילו.



כי מפני גאותך יחילו –



היך יעמד לבי לפניך ביום



תגער בכוכבים ולא יאהילו



ובני אלהים על שמך יתיצבו



ובני אנשים חסדך יוחילו?



דת אש אשר מפי כבודך קבלו



זכרו וישימו וגם ישכילו.



הואל רצות שירת קרוביך, וגיל



בעם אשר בכבוד שמך יגילו!








את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/9108