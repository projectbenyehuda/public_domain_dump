


	
	[צרי טבח הכינו ויאמרו זאת קיוינו]
	




צרי טבח הכינו ויאמרו זאת קוינו



לולי צור בו חסינו אשר בחסדיו נפלינו



כמעט כסדם היינו לעמרה דמינו

יום צמח סלון ממאיר צמח כנגדו בן יאיר



היתה סיבה לי להשאיר פליטה ואפלה להאיר



ולכן שמך בשיר נפאיר ולך אלהים הודינו

דרך כוכב איש ימיני בו אמצת יד ימיני



הוסר סרפד מהמוני ועלתה הדסה תוך שרוני



המים אז לשבר גאוני לשמעתי האמינו

לי הדרש צור בצעקי ואזור שמחה שים שקי



והעלה להראות אור צדקי את כוכבי נשף חשקי



יום ימלא בך שפקי אז ימלא שחוק פינו







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/9090