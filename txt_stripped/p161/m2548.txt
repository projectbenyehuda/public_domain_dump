


	
	משירת ערב (תרגומים)
	



משירת ערב (תרגומים) / יהודה הלוי

  

אשישות מבלי יין

  


אשישות מבלי יין כבדות



והם חרש ככל‑חרשי אדמה



ואולם מלאו יין – וקלו



כמו תקל גויה בנשמה.


 

יום שעשעתיהו עלי ברכי

  


יום שעשעתיהו עלי ברכי



וירא תמונתו באישוני,



נשק שתי עיני מתעתע –



את‑ תארו נשק ולא עיני!


  

נקלותי ודלותי לפרוד

 


נקלותי ודלותי לפרוד



צבי ויהיו כצל יצורי,



עדי שבתי ולא מרב שנותי



(והן עדי – שני חיי מגורי!)



אבל שבתי בבגדו בי, ואלו



ישיבני – ישובון לי נעורי.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/2548