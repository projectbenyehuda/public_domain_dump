


	
	[יחידה, שחרי האל וסיפיו]
	




יחידה, שחרי האל וספיו



וכקטרת תני שירך באפיו



הלוא אם תרדפי הבלי זמנך



ותאמרי כי אמת הם כל כשפיו



ותזלי אחריו לילך ויומך.



ותערב לך תנומה מנשפיו



דעי כי אין בידיך מאומה



אבל עץ יבשו מחר ענפיו



היי לפני אלהיך ומלכך



אשר באת לחסות תחת כנפיו



שמו יגדל ויתקדש בפי כל



אשר נשמת אלוה חי באפיו.








את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/8977