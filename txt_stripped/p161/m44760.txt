


	
	יז [לך חן חן נגיד כל הנגידים]
	




לך חן חן נגיד כל הנגידים

רצוי אחיו וגדול ליהודים

לך יאתו גדלה וענוה

ולך נאוו בני משרה עבדים

מתי מוסר הליכיך למדים

ולזכור אל דבריך חרדים

ושרים עצרו נגדך במלים

מחכים מפרי ידך חסדים

בצוארך חלי תורה רבידים

ועל ידך עדי יראה צמידים

והכבוד וההדר וההוד

בך נלוו והיו לאחדים.1









לשמואל הנגיד  ↩










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/44760