


	
	צבי שני אורים שלש ובעד דמותו משאלי (לרבי יצחק אבן קרשפין)
	



צבי שני אורים שלש ובעד דמותו משאלי (לרבי יצחק אבן קרשפין) / ר' יהודה הלוי


צבי שני אורים שלש ובעד דמותו משאלי



איך אש ושלג ישליו על לחיו האכזרי

אשפך בעיני דם פניו אך דם כבדי הוא שפך



על גן לחיו בת עיניו משמר כחרב תתהפך



ושפם שפתיו על שניו אדם ודר תחת נפך

ואין לצפעוניו לחש נשכו ידידיו בשלי



לו ישכום גם הם חיו ובחנו את מדברי

רוצה וחיים ברצונו זעף ורגע באפו



חכה נעימות מימינו אכן ירא אבני קצפו



דין העפרים שים דינו יגבר ולא מרב תקפו

אבל בעיניו הלחש נלאה ביפיו מהללי



כאשר חלליו ירביו ילאה ברבם מספרי

אל תתמהו לי כי אדל באהבה מכל חשק



חשק לבבי בו יגדל חן תארו על כל עשק



קומת ברוש צואר מגדל ערוך בכל שלטי נשק

וראש פתניו לי כדבש אל תשאלו עוד בגללי



כי לי אהביו לא היו עול רק ענק על צוארי

בי הצבי דודי יצחק ויפה לחי מעשה רקם



אם את עלי בכיי תצחק או את בדמי מתנקם



הורה בחץ פרוד ורחק לבי למטרה אקם

אהי כעבד לא חפש לא אשאלה עוד יובלי



עד מה יריבו תבעיו מאס לבבי מוסרי

מיעלת חן תפדה בת ספרה אדותיה



בעלות כרובה וידא לא נעצרו דמעותיה



צעקה בקול מר ותודה חשקה למול רעיותיה

גריד בשאי ירמנאלש כם כנתניר אמומאלי


שן אלחביב נן בבראי אדב לארי דמנדארי.

לדף הראשי של
פרויקט בן-יהודה






את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/1726