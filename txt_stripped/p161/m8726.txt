


	
	[עמי בקרבתם עדי בשובה]
	




עמי בקרבתם עדי בשובה



ארפא משובתם אהבם נדבה

יום יום במכאבי אהמה בגלות



מנהמת לבי יגון ודלות



צורי שמך רכבי כי לך אילות

דלים בגלותם שכנו ערבה

הקיץ כמו גבור עליון והעיר



נחומך לדבור לבכור וצעיר



חיש ואסף על בור פרא ושעיר

רמסו בגאותם קדש וצבא

ותמור נות ציון קדר ומשך



שכנו בבור ציון צפעון ונשך



ובית מאור עליון היה לחשך

גם נר מנורתם עמם וכבה

דברי יגוניכם באו באזני



הנני להושיעכם אחיש במעני



עתה אקבצכם ואני אדני

תהיו כמו חותם על לב שאהבה

המו מאד מעי על נד ילדי



כמעט ואזרועי ארים וידי



אקרא לשעשועי זרע ידידי

רנו ילידי תם כי הנני בא.

לשבת חנכה







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/8726