


	
	[יענה פי מהללך צור בלי דמיון וערך]
	




יענה פי מהללך צור בלי דמיון וערך



בקהל נגד דבירך יאחזם רעד ומרך



החרדים אל נאותך יכרעו קומה וברך



ובהודעם בפשעם ספקו על כף וירך



והליכות בית נותך אחזים נתיב ודרך



שאלים ממך להעביד מעבדמו בפרך



דלתך דפקים להפק את מזוניהם וצרך



מחסרם ולהקריב קץ מאד נמשך וארך



העלי עבדך זרועך קצרה משל ודדך



במתי הים אשר לו נשמת כל חי תברך.








את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/8972