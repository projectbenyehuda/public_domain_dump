


	
	ראשי עם עת התאסף ומלכים בסודם (לרבי יוסף)
	



לרבי יוסף


ראשי עם עת התאסף ומלכים בסודם



כלהם הודו ליוסף כי הוא עין כבודם



למשל ביד אלוה כסף וכן משל באדם


  


חמדת איש אשר כל יגיד אחת היא וברה



משרה מוכנה לנגיד היא לצבי עטרה


  


כל חמדת אנוש אם יקרה תבל עם מלואה



אמרתי הכי היא אמרה ענינה נשיאה



יוסף צור לשבתו יצרה לא תהו בראה


  


בו נקל עבטיט מכביד כי גבר ושרה



ובמגדל העז העמיד עם נוסו עשרה


  


בן פרת באיתן קשתך מעשיך בכשרון



טוב ימים הלא מאתך ולך חדשו רן



את שמש ומטר נתך אך מהם ביתרון


  


זרחו בך מאורי תמיד ותופע נהרה



על ארץ וגם היא תעיד כי בך נעזרה

מה זה שם המון עם נקלה על הזמן חמסיו



עד הוסר סלון עולה נשרף באש המסיו



לפני בוא יקר אל מלא עמד בין הדסיו


  


כי שאגו שרים החריד וקלע בשערה



שמהו אלהיו יחיד מבצר עז בצרה


  


שטפו נחלי השמן נחל האבנים



בבשרות גביר האמן עם אל בעדנים



יחי השר אמרו אמן וישאו רננים


  

רש כנד מוסדילה בניד תן בונה אלבשארה

כם דאיה דשול אשיד אן ואד אלחגארה.

  

משערים שגם שיר זה נשלח לר' יוסף הלוי בן מיגש






את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/6443