


	
	[איך מעינות חכמה לך נמסרו]
	



לרבי חננאל בן ישועה




איך מעינות חכמה לך נמסרו



כי נחלי בין ממך נגרו



נוסף עליהם עוד רצון שכני סנה



כי תם וכל ישר בך חברו



קומה חננאל בן ישועה שררה



חסדי אלה רחמיו גברו



יום בו הקימך אל בתוך עמו הלא



כל כוכבי שחק בזאת בשרו



בעת אשר רצה אלהיך בך



אז מלאכי מרום לך עזרו



מה לפתאים הן בך יתגוררו



הרם עליהם יד והם יחסרו



הנה אשר טחו לתפל נהיה



הקיר אשר בנו אבניו סרו



שלם ישלם אל גמול להם כחק



… אשר שלם בעם נגזרו



הפך לדגון בו פלשתים גברו



נפלו כמו נפל וגם נעדרו



כל זאת בעת ראו משנאיך הלא



נפלו בתוך שיחה אשר לך כרו



מרב חננאל בן ישועה ידרך



כוכב וקם שבט ולי יקרו



אלה חסדיך ועוד שנותרו



אלפי רבבות מאשר עברו.








את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/8391