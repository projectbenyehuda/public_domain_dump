


	
	יג [סוד אהבים]
	




סוד אהבים איכה אכיל

לב ודמע הולך רכיל





לב בעד משאליו עצר

צור ומנהו חשקו נבצר

מחפציו ידו תקצר





אם להשיג כימה יעפיל

את גאונו השח השפיל





דוד כעפר ולבב נמר

אם להרג אתה אומר

הן בידך לבי חמר





אל נדודים עליו תקהיל

כי בקרבו שמך יאהיל





דוד כחוט שני שפתותיו

בוערות אש כי מחתותיו

הם ובם מעשה אותותיו





יחיה בם כי בם יחיל

לב ארוכה מהם יוחיל





איך זמני הקשה רוחו

עוד ופרוד הבאיש ריחו

עם ידידים ידעו שיחו





אם נדוד בינינו הבדיל

לעשות האהבה הגדיל





על צבי אשימה עיני

לעזוב תוך גן עדני

אם מריבי עמד לשטני





אי בוידק שרט אלתחיל

לו תנחאן עקד אלפיל.1









ליצחק בן אברהם  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/44757