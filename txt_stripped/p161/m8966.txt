


	
	[ידועת אמונות דחי השקרים]
	




ידועת אמונות דחי השקרים



ושכני בתבל כשכני קברים



הדרך והודך עבד אל בעודך



ולעזב הדר הזמן לאחרים



וטוב כי תעירין שחרים לעבדו



ואל תישני עד יעירוך שחרים



דעי מחרתך ביומך ואל תפ-



חדי מעזב האדמה לזרים



הלא טוב היותך משרת פני אל



מאד מהיותך משרת פגרים



פני אל אשר כל נשמה תהלל



לזכרו ולשמו בשמחה ושירים.








את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/8966