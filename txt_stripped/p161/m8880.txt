


	
	[שאלו מעופרי שלומי יענה מה בצע בדמי]
	




שאלו מעפרי שלומי יענה מה בצע בדמי

דברו נא אליו חלקות



ימאסה בצע מעשקות



לו לעיני הנעתקות

לו להשיב קט מנומי יחזהו אולי חלומי

הצבי אפדהו בנפשי



מות בני איש עלי ישיא



הוא פקיד גן עדני ואשי

מלחייו עדן בשמי כאשר מעיניו סמי

הן בחצי עיניו יונה



לב עמיתו יכה וישנה



השמחים לאיד אענה

אם ידידי נהפך לקמי על אהביו משרה לשכמי

בחמדות עולם אפדה



ליל אשר עשיתי דדי



בו צבי החן וארדה

משפתיו צוף יין כרמי ואנשק לחי אדומי

מבדלח פיו השקני



דם ענבים בשפת שני



עד אשר קץ ויענני.








את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/8880