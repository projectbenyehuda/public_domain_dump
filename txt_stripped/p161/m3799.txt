


	
	[אשמחה באלי כי שמחני בפעלו]
	



ה


אשמחה באלי כי שמחני בפעלו



בחר בקרבתי ויתנני הבלו



יצרי מבטן לעבד לו


  


גנוזה מיקומים להורישני אצר



דגלי להוציא מזרעו נצר



את האדם אשר יצר


  


הארץ לא לריק טפחה יצרה



ואולם לחסידיו צפן יקרה



לא תהו בראה לשבת יצרה.


  

                                 *



יצרה תמים פעל מעשיו לא יחסרו



האל אשר משפטיו לאמונה גברו



וישא דכי הנהרות וגלי ים סערו



ויבשת ידיו יצרו.


  

              *



זה ידעתי כי נוצרתי אך בדברו



חמר ביד היוצר וכי לא יצרו



היאמר חמר ליצרו


  


טפחות ימי כל ומלאכי מות קצרים



יאסף אדם כעמיר ופתאם נשברים



כשבר נבל יוצרים


  


כל הבאיש ואבד כל נשאל ושאל



להודיע כי בכל אלהים אין כאל



ולפניו לא נוצר אל.


  

                                        *



לפניו אתנפל ואחריו לבבי ימשך



לאשר יאיר ברצונו ובחרונו יחשך



יוצר אור ובורא חשך.


 






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/3799