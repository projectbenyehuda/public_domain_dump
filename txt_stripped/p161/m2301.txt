


	
	[זאת אל נחמן השר כתבו]
	




זאת אל נחמן השר כתבו



על כל ספר הזכרונות



ובמגדל עץ חסד פעל



לראות דרות האחרנות



עמד תחת הוריו לאיר



שמש צדק הטה לפנות



ובעת נמסר התם חנם



ידו הוסיף ידו לקנות



העיר האל רוחו לקים



חרבות ביתו על קו לבנות



הנה זכרו על מגדל זה



נצב לעד כדרבנות



ובחומתיו לו יד ושם



טוב מבנים גם מבנות.

בחזקו בדקי בית-הכנסת.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/2301