


	
	[יום ליבשה נהפכו מצולים]
	




יום ליבשה נהפכו מצולים



שירה חדשה שבחו גאולים

יום בצר נכבדת ואלי נחמדת



ולך עז יסדת מפי עוללים

הטבעת בתרמית רגלי בת ענמית



ופעמי שולמית יפו בנעלים

וכל ראי ישירון בעת הודי ישורון



אין כאל ישרון ואיבינו פלילים

דגלי כן תרים על הנשארים



ותלקט פזורים כמלקט שבלים

הבאים עמך בברית חתמך



ומבטן לשמך הם נמלים

הראו אתתם לכל ראה אותם



ועל כנפי כסותם יעשו גדלים

למי זאת נרשמת הכר נא דבר אמת



למי החתמת והפתילים

ושוב שנית לקדשה ואל תוסף לגרשה



והעלה אור שמשה ונסו הצללים

ידידים רוממוך בשירה קדמוך



מי כמכה אדני באלים.








את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/8728