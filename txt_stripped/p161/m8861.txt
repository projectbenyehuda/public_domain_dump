


	
	[ארוממך אלוהי המלך ואברכה שמך]
	




ארוממך אלוהי המלך ואברכה שמך

אלהי אתה  נורא אתה על כל סביבך



ומה יקר חסדך וטובך



אשמחה ואעלצה בך אזמרה שמך

אלהי אתה  ימותי נגד אלהים אזמרך



אף רוחי בקרבי אשחרך



בכל יום אברכך ואהללה שמך

אלהי אתה  יאבתי להסתופף בצלך



ובאמת לפניך אתה לך



בנדבה אזבחה לך אודה שמך

אלהי אתה  הלא ממך חסדי וטובי



וביום צרתי אמצאך סביבי



אודך אדני אלהי בכל לבבי ואכבדה שמך

אלהי אתה  ומאד נעלית ועל כל משלך



ויודו פלאך צבאות זבלך



ישתחוו לך ויזמרו לך יזמרו שמך

אלהי אתה  דגול איך נוכל בה גיוננו



לספר עזך וקצרה לשוננו



גדלת מאד אדננו מה אדיר שמך

אלהי אתה  הכל תחת כבודך שתה



וכל יצור לך ערף תתה



אדני גדול אתה וגדול שמך

אלהי אתה  רצה להצילנו והדרש לשאל



להביא לציון גואל



יגל יעקב ישמח ישראל ויאמן ויגדל שמך.








את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/8861