


	
	יונת אלם צקי לחשך
	



ד


יונת אלם צקי לחשך



הלומה בתוך משכני משך



ושאי לאלוה נפשך



דגלך רכבך ופרשך



המזריח אור שמשך



יוצר אור ובורא חשך.


  


לכל קרא במאמרו



ועמד רגע לפי דברו



להראות לכל עז יקרו



בעולם לא תהו יצרו



עת ממזרח לאורו



קרא וימש חשך


  


וצבא שחקיו שמעו



אמר יהי אור ונודעו



כי יש צור בו נבקעו



שחקים ופנות הטבעו



והודו ליצרם וידעו



יתרון אור מן החשך


  


יאיר כן עוד אפלתי



ויסמך לקומם נפילתי



ויזריח אור קהלתי



ותתהלל עוד סגלתי



הנה אור צור תהלתי



לי כי אשב בחשך.
 







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/3464