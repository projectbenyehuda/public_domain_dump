


	
	[אדוני מלכנו הוא יושיענו]
	




אדני מלכנו הוא יושיענו

אדיר השכן מרומים



מלכותך מלכות כל עלמים



ומנהיג עולמו במדת רחמים



אלהים בשמך הושיענו

נפלאים עד מאד מעשיו



ועצומים לאין חקר נסיו



יהללוהו זרע עמסיו



ישלח משמים ויושיענו

ימינו טפחה עליה



בתבונה יסד ממדי נשיה



גדל העצה ורב העליליה



נוראות בצדק תעננו

יערב היום שיח אמוניך



בבואם להודות את שמך



חרדים מפחדך וזעמך



וסלחת לעוננו

ותיק ענה עתרות



ונמצא מאד עזרה בצרות



דלה אימה מבור ומסגרות



הושיענו אלהי ישענו

דמעתנו שימה בנאדך



זכר רחמיך וחסדיך



והקשב נאקת עבדיך



יהי חסדך אדני עלינו

חלץ אימה משחת



וטהר משבה נצח ת



ושובנו בשובה ונחת



לבית קדשנו ותפארתנו

זה כמה בעלונו אדנים



ואתנו בכל יום מענים



כי שטפונו המים הזידונים



למה לנצח תשכחנו

קראיך היום תרחם



ואל נא באפך תיסרם ותוכיחם



ובעצתך תנחם



חננו אדני חננו.
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/8863