


	
	[ראה שרביט קצר קומה ונקלה]
	




ראה שרביט קצר קומה ונקלה



והוא בסגור וספיר לא יסלה



ירקרק מבלי נגע כאדם



במדוה אהבה גופו מחלה



פני חשק ולב אמיץ כעשק



וגוף חשק אכלו עד לכלה



נבוב הגוף חגור ירך וחמש



מתים יחלש וגבורים יסלה



לבור ירוץ כמו סבא אלי כוס



וכשאב אלי מעין למלא



בפיו שני כפיר אם חשכו רק



מלאכתו כחפציו לא ימלא



חמשה יועצים ומשרתים לו



באהבתם ימי חייו יבלה



עבדת שיר ותפארת לעשה



פני מלך ושרים בו יחלה



עבדתו למלחמה ושלום



מחיה עת ואחרת מכלה.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/3888