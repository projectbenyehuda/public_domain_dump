


	
	[אערוך שבחי ימי בעולמך ושני]
	




אערך שבחי ימי בעולמך ושני



וכן נשמת כל חי תברך את שמך אדני

יקרו וגדלו נפלאותיך



מלספר ונעלו נוראתיך



נעלמת ונגלו מפעלותיך



צור מנתחי וגדל תעצמך לעיני

הן בהיותי אדבר נכבדות



בך אילותי בעוד יהו נצמדות



בגויתי ארבע יסודות



ואנעים שיחי וארוממך במעני

ולך אקוה כל ימי חיי



מעוז ומקוה וצור מאויי



ואתה תצוה לצרכי דיי



בך מבטחי צור ומעמך ששוני

דרשתי לחנות ביתך אולי



אותי לענות בעד מקהלי



לא אשתה לענות עוד ומפעלי



שעה כניחוחי ופקד בשלומך אמוני

הקשב בן אמתך בעמדו נגדך



ובעד נחלתך צוה חסדך



ועורר חמלתך ולו אני עבדך



וכיום לחי אספרה שמך במחני.

לשמחת תורה







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/9139