


	
	[יפה וטוב לאחוז בביתך מחנה]
	




יפה וטוב לאחז בביתך מחנה



לעם אשר שמך בקרבם יחנה



השם אשר שכנו ברום עולם והוא



נמצא בלב דכא ועם איש נענה



ושמי מרמים לא יכילוהו ואם



ירד עלי סיני ושכן בסנה



דרכו מאד קרבה ולמאד רחקה



כי כל אשר פעל ליש ולמענה



הן על לבבי מאלהי מחשב



גם על לשוני מאדני מענה.








את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/8994