


	
	[אשרי עין ראתה כהן בהוד ועטרת]
	




אשרי עין ראתה כהן בהוד ועטרת



מלא מאור נצץ והוד עטה כאדרת



עלה לבית מקדשו לעמד על משמרת



לבוש שמנה בגדים לכבוד ולתפארת

אשרי עין ראתה יפיו בפנים קלקל



מלא מאור נצץ וארח לפניו מסקל



עלה לבית מקדשו בעם נכבד לא נקל



לבוש חשן לכפר על כל משפט מעקל

אשרי עין ראתה הדר באו לכפרה



מלא מאור נצץ כצאת השמש בגבורה



עלה לבית מקדשו לצפירת תפארה



לבוש אפוד לכפר על עבדה זרה

אשרי עין ראתה והוא בסוד המון רבה



מלא מאור נצץ כלפיד או כמו לבה



עלה לבית מקדשו באם נקיות מרבה



לבוש כתנת לכפר לדם אשר שפך בה

אשרי עין ראתה דגול בסוד הרוח



מלא מאור נצץ כאור שמש זרוח



עלה לבית מקדשו ועליו הוד סרוח



לבוש מצנפת לכפר על גסות הרוח

אשרי עין ראתה הדר אבנט בחגרו



מלא מאור נצץ ופרש כשחר אורו



עלה לבית מקדשו לכפר על עון יצרו



ועל העריות לכפר מכנסי בד על בשרו

אשרי עין ראתה סביב מעילו פעמנים



מלא מאור נצץ משיב אמרים נכנים



עלה לבית מקדשו בציץ ומעיל באמונים



מעיל על לשון רמיה וציץ על עזי פנים.
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/9129