


	
	[לנחלי דתך חוקים ישרים]
	




לנחלי דתך חקים ישרים



זכר נא בריתך וחסד נעורים



בשקדם דלתך במינים יקרים



פרי עץ הדר כפת תמרים



ידעי תרועה כחקה ומצוה



ומצות סכה מקימים בחדוה



קומה וגאלם להשלים תאוה



לתת לכם אחרית ותקוה

המונכם אשובב לציון ברנה



לחדש כקדם נעורים ועדנה



ולחג בביתי כחקה נכונה



בחג האסף בצאת השנה

ורעיה דחופה פדות מיחלת



במצות סכה מתהללת



למענה תקים מלאת משאלת



את סכת דויד הנופלת

דברכם אקשיב ואחשב לכם



סדרי חגיגה ביום הזכרכם



כעלתיכם ומנחתיכם



ביום שמחתכם ובמועדיכם

הוחילי בת ואשיב שבותך



ואל תקצי לארך שביתך



והחזיקי יד בחקך ודתך



כי יש שכר לפעלתך.








את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/9119