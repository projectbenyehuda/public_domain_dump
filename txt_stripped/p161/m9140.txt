


	
	[יקרו ניסיך לאום בך נושעת]
	




יקרו נסיך לאם בך נושעת



נפלאים מעשיך ונפשי ידעת

האנוש ישכילך והוא בחכמה בער



או יחו מהללך ופיו לנגדך יפער



במהללי שבילך מזקן ונער



נפלא כי נבער אדם מדעת

ומי יספר תחלה וסוף לך צור או מי



יערך לך תהלה צור ראה גלמי



במרומי מעלה אף כי בהדמי



נדמו עמי מבלי הדעת

דמיון ותמונה אין לך צור נעלה



את מקור האמונה לך נאוה תהלה



ודעת ותבונה עמך וגדלה



צור ואתה המלמד אדם דעת

הן לחליי ארכה שלח צור לי רפאות



וחמה נתכה על-צר במרירות



להוציא אם נמוכה מעבדת לחרות



זמרו כי גאות עשה מודעת.








את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/9140