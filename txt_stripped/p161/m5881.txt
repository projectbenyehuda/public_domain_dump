


	
	[הוד והדר שים חבלו]
	




הוד והדר שים חבלו וישמע בכל אשר יצא



ברך אדני חילו ופעל ידיו תרצה

לילות וימים יעביד



ועלו על זמן יכביד



ומשרה על גרונו כרביד



וריש מפני הון יאביד

ולתכונה אין קצה ופעל ידיו תרצה

ויתענג כל ימי עילום



ברעיה כגזרת יהלום



וכל צר ידד כחלום



והוא על מקומו יבא בשלום

וכל העם מקצה ופעל ידיו תרצה

ילעג על כל מקנא



כי כל רעה אליו לא תאנה



וזמן חרפו לא ישנה



וכעבד עולם אותו יענה

מע מ ך לא אצא ופעל ידיו תרצה

חברים זאת המנוחה



זה היום נגילה ונשמחה



קרבו ימי השמחה



ותנו ציץ לאנחה

כי נצא תצא ופעל ידיו תרצה.
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/5881