


	
	איך אחריך אמצאה מרגוע
	



[איך אחריך אמצאה מרגוע] / ר' יהודה הלוי




איך אחריך אמצאה מרגוע?



תנע והלב עמך ינוע.



לולי לבבות יחלו יום שובך,



אז יום פרידה תמנו לגוע.



הן הררי בתר יעידון, כי מטר



שחק מאד כילי ודמעי – שוע.



נר מערבי! שוב למערבך, היה



חותם עלי כל‑לב וכל‑אזרוע,



שפה ברורה, מה לך אל עלגים



או מה לטל חרמון אלי גלבוע?







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/6331