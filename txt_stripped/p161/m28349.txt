


	
	לרבי אהרן בן בטיחה
	



א


עפר אשר נקרא שמו אהרן

שושן עמקים והדס שרון

אם אהרן חבש פאר כבוד

הנה חבושך עוד ויש יתרון

כי שם צניפך אל צניף יפי

וצניף פתילים שם צניף אהרן

אם משבצות זהב עלי לבו

הן משבצות הודך לדור אחרון

על לב בני ימים ובך פיהם

מלא שחק ובגיל לשונם רן

צביי חמל וקרא בחן לאסיר

תקותך שובה לבצרון

טורי אהבי יהיו נצח

על לבך תמיד לזכרון

יהיו מצפים מפנים וחוץ

דודי בהוד ותם כמו ארון.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/28349