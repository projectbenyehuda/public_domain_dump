


	
	[יעירוני בני ימים]
	




יעידוני בני ימים חלומות



ונחמות סתמות וחתמות



ולי לא נאחז ממועדם רק



חלי לבב ורקב בעצמות

ואראה שבלים טובות מלאות



ואמצא שבלי דקות צנמות



ונשארתי לבדי מקרובי



אחי תוגות ורע המהומות

ותנחומי ונטעי שעשועי



ראותי אגרות אח הנעימות



ודודי יהפכוני ממרמות



ודודיו ימשכוני מתהמות

יעדני ובשש מועדו לי



ובשש מקרא עלי שלמות



שלומיך ולא כסף וזהב



ומכתבך ולא גביש וראמות

אני מה אדרשה עוד מזמני



הידרש לחיות איש אחרי מות



ורב אתי ורב אם אשמעה כי



בידך עז ובימינך נעימות.
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/7186