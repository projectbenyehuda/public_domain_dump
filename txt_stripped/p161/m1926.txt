


	
	[יוצאת חופשית עולך נשבר]
	




יצאת חפשית עלך נשבר



יצא שם לך על כל מעבר



בעבר ירדן בעדך ידבר



מי זאת עלה מן המדבר

הלכה על פי אדני וחנה



שכנה תחת ענני שכינה



תימרות בשמה עלות מעונה



מקטרת מר ולבונה

והנה רכב מלכה וגאלה



יורד לסיני מרום זבלה



וחיל מלאכים חפפים לחילה



ששים גבורים סביב לה

דגלה נשא וידה רמה



כתבנית משכן יום הוקמה



וכהני אדני נצבו כחומה



אחזי חרב מלמדי מלחמה

התנהלי אט דגולה בשמו



עד תגיעי אל אולמו



אל אפריון מקדש הדומו



עשה לו המלך שלמה.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/1926