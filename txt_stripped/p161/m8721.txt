


	
	[יונתי לילה רחובות סבבה]
	




יונתי לילה רחבות סבבה



הלכת לבקש את שאהבה

הרפה לה תתן בבכי קולה



כי מחלה עצם כעצם מעלה



ספרה לה אלף ולא סר עלה

רבתי עם כשכולה ישבה



מהפכת קץ אחרי קץ חשבה

דמיתי לקאת מדבר נודד



הייתי צפור על גג בודד



בכיתי כי בבכי אתנודד

דמעתי מלחיי לא חרבה



נשפכת על עירך כי חרבה

התנחם לבב דאגות שברו



עת יחם בזכר זמנים עברו



מי ילחם עם משפטי אל גברו

תקותי מאתך לא נכזבה



נמשכת ובריתך לא כזבה.








את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/8721