


	
	[נפשי פדות רע אשר אמצא בפיו]
	




נפשי פדות רע אשר אמצא בפיו



כל משאלות לב כי בזאת פדני



יסב לבבו על דבר סודי וכן



כל מחשבותיו אדעה גם אני



חלק בנפשי לו ולי חלק במו



נפשו ונסיתיו והוא נסני



כל מעשי חפצו וחפצי מעשיו



כי האמנתי פיו ולא המרני



שמתיו בתוך נפש ולב נכבד מאד



מני עלי נפשי וכן שמני



לו כל קרבי אתנה בו לזמן



צלחה סחרתי ולא רמני
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/3770