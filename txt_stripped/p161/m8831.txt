


	
	[את עפרה צבית ארמון]
	




את עפרה צבית ארמון



ושכרה ביין הרמון



תמורה ותנע כאגמון

אמרי נא המרך חמשך יקרך או שכרת מתירושך

בסעיף שני רמונים



פן תעיף בם עין שונים



בעד צעיף דמות צפעונים

נחש בלחי ימשך שערך מרחוק לבבות נשך

צפעוני אבל השלם לך



בת עיני חמודה כלך



כרצוני לאט תתהלך

ריח קנמון מלבושך אברך יקרא אל פני פרשך

בואי נא לארמון וערש



בת לבנה אבל בת חרש



באמונה אותך אארש

כי אצמא לטל מלקושך יערך המזוג בנחלי דבשך

יפת מראה וקולך ערב



בך אראה יפי מתערב



מוצאי בקר וערב

על-לחיך ושער ראשך אברך יוצר אור ובורא חשך

יגיע זמן בת ציון



להרגיע בתוך אפריון



ויריע עליהם עליון

קומי לך שכונת משך אורך הנה בא וזרח שמשך.








את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/8831