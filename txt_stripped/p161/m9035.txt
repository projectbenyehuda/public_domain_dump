


	
	[עזוב לראות אשר יהיה והיה]
	




עזוב לראות אשר יהיה והיה



וקח לך מאשר תראה ראיה



צבי יצוד בעיניו האריות



תצודנו בעיניה צביה



בעין אם תמיתנו וימות



ושפה אם תחיהו וחיה



שני אבני יקר המה והאל



אספם להיות אבן שתיה



מאורי אור בארץ מאפליה



ונהרי נחלי עדן בציה



יקר נתלה בכבוד מין במינו



כהתלות כהנה בלויה.








את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/9035