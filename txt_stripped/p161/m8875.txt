


	
	[עצי עדן נתנו לפני תפוחם]
	




עצי עדן נתנו לפני תפוחם



ומסכו לי יינם ורקחו לי רקחם



שני התפוחים אשר גלגל נחם



ושמש הולידם וסהר הצמיחם



כמו שדה צלמם וברקת זרחם



ונפת צוף טעמם ואבקת מר ריחם



וברוך מבנים נזירם ומשיחם



קטפם ממגדי לבנון ושלחם



ואצל מרוחו והעיר את רוחם



ונתן מהודו עליהם והריחם



ועמד בם טעמם ולא נמר ריחם



ולא כהתה עינם וגם לא נס לחם








את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/8875