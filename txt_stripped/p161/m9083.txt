


	
	[רחמי עבים יהמיו לערוגת גן ירק]
	




רחמי עבים יהמיו לערוגת גן ירק



וכדמעת חשק טלם בלחי שושן נזרק



השב הצל בגביע חמר יקד כיקוד



כי שמש ברקיע לנשיא מערב תקד



ובכל יום לא תרגיע עד כי ארצו תפקד

שרי קדש שם היו אור שמש בם חשק



לכן כל יום בגללם את יד מערב תשק

יום הורישו המשרה לשכם נטע נעמן



יום לבעליה תקרא יענה השר נחמן



נמצא בצרות עזרה ויהי רעה נאמן

כמעט לנפל נטיו עמודי בית ישחק



אך הוא שם ראש מגדלם אחז בצבא שחק

מי מנה חסדי השר ועפר ארץ מי כל



נהר מלא בל יחסר מימיו מאין מיכל



גבר על כל וישר אל מלאך ויכל

לו לרבבות יאתיו עם עמם יאבק



הדריך סוסיו על חילם ויכם שחק אבק

אי זה דרך אור ישכן דרך ים או מזרח



שחר מוצאו נכון הן ממערב זרח



נדד וימצא מכון תוך כל לב יום ארח

שמעו זכרו וחיו כי מחיים ימתק



מה ללבבי בין כלם ממורשיו יעתק

נפש אחריו נמשכת תוכה יבער כידוד



שיר בתלונות ערכת כצבית חן על דוד



היה נחפז ללכת ויחרידה בנדד


  


יארב כם בבראיו כן אשת אלכלאק



ואמו קבל אן יסלאם יר…באלפראק.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/9083