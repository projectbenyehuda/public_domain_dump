


	
	[יורדי תהומים מנשוא אמיך]
	




יורדי תהמים מנשוא אמיך



הלעולמים יסבלו זעמך



שור ממרומים נאצות שמך



ופנה ברחמים ממעון שמיך



איה קנאתך וגדל רחמיך



גאלנו מעולם שמך

הראה גבורה תהי לעד ולאות



והחיש ישועה לסבלי תלאות



ושא נס לכנס נפצים בפאות



וכימי מצרים הראם נפלאות



ונצח למשאות הרם פעמיך

וגהה מזור לב נחלי חק ובין



וחטאיהם כשלג הלבין



וגוי בך לא יאמין ופלאך לא יבין



עשה להם כמדין כסיסרא כיבין



וברב גאונך תהרס קמיך

דרור ישע קרא לאסיר כלא



וטבועי ים מצוקות מתהמים העלה



וצדק נוראות לעיניהם תגלה



כיום נגד אבותם עשית פלא



מנף נחית כצאן עמך.








את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/8733