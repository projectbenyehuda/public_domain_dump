


	
	[הלנופלים תקומה מבור עוני הוטבעו]
	




הלנפלים תקומה מבור עני הטבעו



בו ואם יש תרומה לירדי בור ודומה

יום חרב דבירי אל תבוא בו רננה



כי נהפך הדרי קלון ושירי לקינה



ויחשך מאורי ותשכן עליו עננה

גם סהר וחמה בקצה זבול נשקעו



וכוכבי עש וכימה ירדו לתחתית אדמה

היש אחרית ותכלה לשוב שבות גלותי



ואם תהיה תעלה לי מכאב מחלתי



בני סבא וחוילה ירשו גבול נחלתי

ומנחת ותימא תוך אהלי ירגעו



ואהי לשמה בידי נביות ושמה

ועד אנה אלהים לי תחרש ותחשה



ובניך תמהים נפלו כצפור במוקשי



צר תהים ורהים בידי אדנים קשה

קום ועשה נקמה בהם והם יכנעו



ולמגדל וחומה תהיה ללא רחמה

דלה מבור יגונם עם קצפך נשאו



כי לבם ועינם מול כסאך נשאו



והוצא את המונם מבית כלא החבאו

כמאז וביד רמה אל ביתך יסעו



מתימן וקדמה מבין חדד ותימא

הוסף יד ידועה לקנות שארית יוסף



וצולעה ותועה לצבי ארצות תאסף



וכל נפש בדעה לעבדך תכסף

ובפחד ואימה יום יום לך יכרעו



כל ברך וקומה ותהלל כל נשמה.

לשבת חזון







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/2871