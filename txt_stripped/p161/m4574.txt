


	
	[אשר שמך סגלה לסגלה]
	



(לר' יהודה אל סגלת)




אשר שמך סגלה לסגלה

ישימך עוד תהלה לתהלה

עדי יתהללו בך מהללים

בחברתך לתורתך גדלה

בעיני אל מאד נפשך יקרה

ואם היתה בעיניך נקלה

יהי כפרה בכסף השקלים

שלחתם כעדי חתן לכלה

מעטרים מפארים כתבנית

גליל זהב בתרשישים ממלא

ידידותך ולא כסף וזהב

ידידותך בכסף לא תסלא

תהי מנחתך ראשון לציון

ביד בנך יהודה בתחלה.


  

אחרי שלחו לו שקל הקדש.






את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/4574