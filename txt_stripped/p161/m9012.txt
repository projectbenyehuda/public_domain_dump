


	
	[ראה זמן כי האנוש הבל ואז]
	




ראה זמן כי האנוש הבל ואז



נהפך לצר עליו והנו קין



אך שת לבבו להרג בבני יקר



ויהרג כל מחמדי עין



פרץ תמול פרץ בארבעת בני



עזרא והמתיק הבכי מיין



אל השנים הרחוקים אהמה



כי אחזה ימים יניפון זין



אשאל בעד יוסף ויאמרו לי חכה



ובעד יהודה יאמרו לי אין.

עוד על מות ר' יהודה אבן עזרא







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/9012