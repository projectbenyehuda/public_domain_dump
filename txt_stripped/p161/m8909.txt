


	
	[מה אתנה בכופר עופר שארח]
	




מה אתנה בכפר עפר שארח



אולי ועוד לפני יציץ ממזרח

יונה יפת עלמות אם אלי תכלי



לבשי כלי רקמות אך פני חלי



ואני כלי נקמות אלבש לנקם לי

מה תשכבי באפר ציץ ישעך פרח



ואזכרה לבני אהבת בן תרח

הדור אשר קראתיו מעמקי מים



הקשב לשיר עניתיו נגד שמים



עד אן לחטא עשיתיו אקח כפלים

אם נכתבו בספר חטאתי תסרח



חסדך ועל עוני מי חסד תמרח

ולא לבת עגונה תתן עת רצון



ורעות רעי אמונה לפליטת הצאן



עד אן אהי בחונה עם חמדי לצון

בין עם אדום ועפר נגדך מר אצרח



מבור יגון שאוני ראש נזרי אקרח

דמי הלא לטובה כעת השארתיך



עת גאלך קרובה הנה בשרתיך



תושעי בשובה שובי כי זכרתיך

ממר דרור וכפר מנחתך ארח



אף מועדי אמוני בל יהיו טרח

התעוררי סגלה מאבלך עורי



באתי לגן תהלה אריתי מורי



אורך כבתחלה בא קומי אורי

דודך אשר כעפר מחיקך ברח



שב וכבוד אדני עליך זרח.








את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/8909