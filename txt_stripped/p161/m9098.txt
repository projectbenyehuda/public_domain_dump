


	
	[יזוב דמי לבי ועיני בעצבוני]
	




יזוב דמי לבי ועיני בעצבוני

התאפקו צרים ומה לכם



תשתקשקו עלי בסבליכם



אם תדבקו היום בשקריכם



הנה ימי שלום יבאוני וסר יגוני

ויהי בראש היום כלי אבד



הרוה בראש הלב והכבד



כי שב לראש שעיר והוא עבד



יבוא במי עני במו אוני יקו לקוני

דרו­ש בני עמי בעת קראם



שכני סנה וזבל ומשאם



היום ענה אתם במחבואם



כי את שמי עזי ואל עני ואת אדני

הצעקים מסבלם איה



החשקים אהיה אשר אהיה



הנאקים מנהמת אריה



מה תהמי ארעה אני צאני ביום רצוני








את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/9098