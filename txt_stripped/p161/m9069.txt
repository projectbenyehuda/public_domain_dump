


	
	[יזרח מאור עליון על ראשך חתן]
	




יזרח מאור עליון על-ראשך חתן



תראה שנות חיים בזכות ברית איתן

הודך צלח רכב ושמח בבת נדיב



קומה כגבור שים מושבך איתן

ומקורך ברוך וחיה ותוסיף חן



תעטה מאור כבוד תשכן בגן ביתן

דודי בלב יעלת חן אהבה עזה



בך, לא יכבוה מימי נהר איתן

האל יצו חסדו לכם וישמע תוך



ערי יהודה קול כלה וקול חתן.








את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/9069