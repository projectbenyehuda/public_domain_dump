


	
	[יפעת מלכי תרא ותיגל]
	




יפעת מלכי תרא ותגל



וירים דגל לרמוס רגל



חרפה יגל וגלה יגל



ואזנו יגל פנו לאל מעגל

הנה ישים מעיר לגל



פתאם בא ציר לבצר בציר



במצוק מציר יבש חציר



בשל קציר שלחו בו מגל

ומבשר טוב נדחף כגלגל



אמר לעירי עורי עורי עורי



שירך שירי משיחך שורי



קומי אורי מלכך ראי נדגל

דרך האור לבנו רגל



גלגל ענניו ויגל עיניו



מחה זדניו ושב לאדניו



ועבר לפניו מלכו בגלגל

הריץ דברו וחוג התגלגל



עשה צהר על גיא ועל הר



כוכבי זהר עצם טהר



ושמש וסהר חזרים על גלגל.








את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/8910