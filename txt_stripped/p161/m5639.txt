


	
	לרבי מבורך (אבו אפצאיל) בן החבר
	



לרבי מבורך (אבו אפצאיל) בן החבר / יהודה הלוי



א


חשבתני אדני כוס ושלך



והרבית לפני תרנגולך



והכל נעזב לזר והיה



דרור המר כמו נתעב ומשלך



ועתה יכמרו נא רחמיך



ומלא שאלת עבדך שאלך.


  

ב


הלא יכון הלך גוים לאורך



ואל הורך להדמות להורך



עדה גאון ודע כי כאשר הוא



יחיד דורו יהיה יחיד בדורך



להר המר אשר אם תעלימו



שמך הטוב מרגל על צרורך



ואיך לא תעריף כזאת וכזאת



וממקדש אדני בא מקורך



ונתן לבך כלבב אלהים



לטוב ורע והרע לא יגרך



לכל אדם שאר מטוב ומרע



ומן הטוב לבדו כל שארך



ומי זה יערך בשמך לבשם



ואי זה מר אשר יהיה כמרך



ומפי אל ומפי אב תברך



אשר שמך כמו שמך מברך.


  

ג


אל גב מברך הגביר מלבוש



שתיו וערבו מתהלותיו



מתם והשכל ארגו ימים



אותו והבינות פתילותיו



אכן תהלותיו להתראות



על פארי ראשו ומדותיו



כאשר כסילים על פני שחק



יתפארו בלבוש חליצותיו.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/5639