


	
	כלי צעצעים
	








מה־טוב לך, בני, בהיותך יושב עתה על־הארץ
ומשעשע כל־הבקר על־ענף נשבר.

צחוק ימלא פי למראה המשחק אשר אתה משחק
עם־השריד המעט אשר לענף נשבר.

וידי אנכי מלאות עבודה לחשב חשבונות ולמנות
אחד אל־אחד בכל־העת הזאת.

רק אין־זה כי תביט בי עתה ובלבך תאמר: “מה־נבער
המשחק אשר בחרת לך, לשחת־בו לחנם את־כל עת
הבקר אשר לפניך!”

בני! שכחתי זה־מאז את־מלאכת המחשבת, להיות
גם־לבי נתון כלו לשחיפי עץ ולעגות לחם עשויות
עפר.

מחפשת אנכי אחרי שעשעים אחרים ויקרים ואנכי
קבצת רצי זהב וכסף.

כל־דבר אשר תמצא־לך והיה לך זה תמיד למבחר
שעשעיך, אבל אנכי מאבדת עתי וכחי גם־יחד
לדברים אשר לנצח לא אשיגם.

נלחמת אנכי למען אעבור בסירתי הנסערה את־ים
משאלותי, ואני שוכחת כי גם־זה לי רק כלי צעצעים
לשעשע בם את־נפשי.













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/13693