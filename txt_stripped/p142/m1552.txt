


	
	[צפור-דרור עבודה אין לה]
	



(משיר-העלילה “הצוענים”)




צפור-דרור עבודה אין לה,

אין לה עמל וממרורות;

לא בדאגה תבנה קן לה,

להיות משכן לה לדורות.

לילה תנום בין ענפים,

עד השמש עור יעירה –

אז רק תאזין קול השרפים,

אחר תעור, תשיר שירה.

אביב יעבור, הוד השנים,

יעבור קיץ עם-כל-חמו –

אז עלטה עם-עננים

יביא לנו סתו עד-תמו:

מר לאדם, מר מסביב –

אך הדרור – אל-איים חמים,

למרחקים עד-בוא אביב

תעוף-לה לעבר ימים.
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/1552