


	
	השופט
	








אמרו עליו ככל־העולה על־רוחכם, אבל אנכי היא
היודעת את־חטאי בני.

לא אהבתיו יען־כי טוב הוא, כי־אםיען־אשר הוא בני
הקטן.

איך תמצאו לדעת מה־נחמד הוא לרגעים, אם מתאמצים
אתם לשקול תמיד במאזנים את־צדקותיו לעמת
חטאתיו?

הן בענשי אותו – והיה לי גם בזה לחלק נשמתי.

הן אם מעמי היא נסבה בשפך דמעותיו – ובכה
גם־לבי עמו.

רק לי לבדי הצדקה להוכיח ולענוש – כי רק זה אשר
יאהב, לו הצדקה ליסר.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/13692