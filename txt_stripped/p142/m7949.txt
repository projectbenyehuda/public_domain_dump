


	
	העב
	



אלכסנדר סרגיביץ' פושקין

  


העב האחרונה הסערה תסיע!



רק את עוד תתנשאי על-כליל הרקיע,



רק את עוד צל נאלח וקודר תרחיבי,



רק את עוד יום עלז וטוב זה תעציבי.


  


זה-עתה הקפת עוד את-גליל השמים,



וברקים נוראים לך היו עינים;



ומן-הערפל את-קולך השמעת,



ומטר לארץ הצמאה השפעת.


  


הוי, רב לך, העלמי! הן עתך חלפה,



הארץ התחדשה, הסערה נאספה,



ורוח משתעשע בפרחי כל-שיח



הן אותך משחקים טהרו יבריח.
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/7949