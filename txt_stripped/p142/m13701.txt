


	
	העובר ארחות ימים
	








הסירה אשר למדהו המלח קשורה עם־עגנה על־שפת
הים אשר לחוף ריגוני.

ונשאת היא ללא־מועיל פשתי הדו והיא רבצת פה־זה
ימים רבים ללא־תכלית.

לו היה עם־לבו דבר טוב להשאיל לי את־סירתו,
כי־עתה פקדתי לה מאת תופשי משוט ופרשתי לה
מפרשים חמשה או ששה או שבעה.

ואל־השוקים השוממים האלה לא אחתר בה.

כי־אם אנהג אותה דרך שבעת הימים ודרך שלשה
עשר הנחלים אשר בארץ הפלאות.





ואת, אמי, הן לא תבכי לי אז.

לא אבוא היערה כרמהחנדרא מבלתי שוב משם
עד־כלות ארבע עשרה שנה.

כי־אםאהיה לבן־המלך אשר בספרי הנפלאות
ואת־סירתי אמלא בכל־אשר תאוה נפשי.

ואת־אשו רעי אקח עמי ונעבור בשמחת גיל
את־שבעת הימים ואת־שלשה־עשר הנחלים אשר
בארץ הפלאות.





את־מפרשנו נפרוש לאור בקר השכם.

והיה לעת רדתך לרחוץ במי הנהר במועד הצהרים
והיינו אנחנו למועד הזה בארץ אשר למלך נכרי.

את־מעבר טפורני נעבור ונעזוב מאחרינו את־מדבר
טפנטר.

ובשובנו הביתה והיה זה למועד ערב בהחל קדרות
בשמים ואני אספר באזניך את־דבר כל־המראות
אשר ראיתי.

כי־אעבור את־שבעת הימים ואת־שלשה־עשר הנחלים
אשר בארץ הפלאות.













את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/13701