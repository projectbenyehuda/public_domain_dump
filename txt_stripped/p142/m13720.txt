


	
	ילד־מלאך
	








צעקים הם ונלחמים, חדלי אמונה הם ונואשים, וקץ אין
הם יודעים לריבותיהם.

יבאו־נא אל־בינותם ימי שני חייך כשלהבת אורה,
בני, אשר לא תתלקח ואשר טהורה היא והפלאת
אותם עד־לדממה.

אכזרים הם בתאותם ובקנאתם, היו דבריהם כמו
שכינים נסתרים, צמאים לדם.

לך והתיצב לבינות לבותיהם הנלוזים, בני,
ואת־עיניך הרחמניות העף בהם והיו כשלום הערב
המלא סליחות אחרי מריבי היום.

תן להם והביטו את־פניך, בני, והבינו את־תכלית
כל־ענין; תן להם ואהבוך אחר־כן איש את־אחיו.



בא, בני, ושים מעון לך בחיק־זה אשר גבולות
אין־לו. עם־עלות השמש פתח את לבך ורוממהו כמו
פרח פרח ועם־רדתו נטה ראשך וכלה בדממה
את־מלאכת הקדש יומם.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/13720