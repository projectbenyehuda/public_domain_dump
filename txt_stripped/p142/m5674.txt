


	
	המלאך
	




ראשו לארץ ועל-פניו נדיבות,

כן מלאך אל-שערי-העדן הופיע;

ולנגדו שד משחית ומלא תך וריבות

מתחתית התפת למעלה הרקיע.

ורוח השלילה, רוח הכליון,

אז הביט לרוח הנשגב לטהר,

אז נמלא גם-לבו תם עם-נקיון,

ובחזק-יד דבק גם-אליו הזהר.

הוי שא-נא, הן אותך ראיתי – קרא –

ואמנם לא-חנם מראיך חזיתי;

לא כל יש בארץ לי היה לזרא,

לא כל יש בארץ מאסתי, בזיתי.
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/5674