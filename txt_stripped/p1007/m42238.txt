


	
	מתוך המחזה "הקלות יחדלון" חלק שני, דבור ראשון
	






חלק שני, דבור ראשון


אולם שער בית ארמון צדק. תקוה וחסן.


– – – –   – – – –   – – –

– – – –   – – –


תקוה: חסן, כן היא: ממך ידי גוברת.



חסן: מדרך השכל תתע

תקוה כי בלבב איש אין היא נקשרת.

פתע תולד בו תשבר פתע

היא כלהב כהה סביב גחלת

בזנב האוד עשן לא מתלקחת

ידעך מרוח פה, רגע פורחת.

אל־שבר ישאו עין

אישים באד ושבר

אך אם בושש הישע

אז יאש את־לבם כושל ויעף

על־אל אלים יזעפו ויסבו

תאבד תקוה, כי נגזרו יחשבו.

לא כן אם בי ידבקו

כי נצח יתאפקו:

כל־עוד מכאוב יוסיפו

יוסיפו גם־כן אמץ.

כעת ממזמרות זלזלי־גפן

כרתו, עוד ירבה בשאת ויתר

תומך בי כן יזקין, כן בא עד־מות.

סיר לא ימאיר לו, לא יכאיב לו חוח.



תקוה: דעת בשפתיך ברור מללה

אך עוד רעי יכונו.



חסן: פתחי־נא פיך ודבריך יאירו.



תקוה: כוננת מישרים כי תתן כח

לכל, ינוב בו חיל.

אך עד־בואי אל־גבר

איך תוכל לבוא אתה.

ראשון אל־האדם יולד שבר

אחר חסן יבוא לו לישועתה.



חסן: הן טוב אחרית דבר מראשיתהו.



תקוה: אף אם אודה עתה כי כן דברת

איך תמצא סוף דבר אם ראשית אפס.

אם בין תבין, או יולדתך אני

או כמוני כמוך,

אך ראשונה אמלכה.

קדמוניות נא תתבונן ותחז

חיש משגבי לעתות צר וחבל

לסור שכמו מסבל

אתו אל־התבה עד־בימי נח

באתי לסגר השער.

רוח סועה מסער

ובזלעפה באה סופה מחדר

אחר הרוח רעש

המעתיק ההרים המרגיז ארץ.

יתפלצון מתחת עמודיה

גשמי גפרית ישטפו

וברקים כפלדות סביב להטו

בעותי אל ירעמו

ותהום לתהום קורא יחדו נבקעו

ונחלים מעם־גרו

לזפת נהפכים חוצה פרצו

זעם יצעד ולפניו ילך דבר

המשחית ומכלה אישים וארץ.

שמה הצי חרד יחג ינוע,

תוכה אנשי השם לנס נשאו

ברתת רוחם ובחתת לב ישמו.

שם אל־נפשם נבהלת

מי שלם נחומים אם לא תוחלת.

מי זה תאמר מי החזיק בימין צדק

עת אמיץ לב ובלי דמעה על־לחי

לשחט בן יקיר לו וידיד הנפש

שלח ידו לקח את־המאכלת

מי שם רוחו ככפיר אם לא תוחלת.

יום ציר נאמן פדה מצר ולחץ

העם בחר לו אל להיות לו חלק

יום תעה במדבר בישימון דרך

מצרים מאחור הים מקדם

יום בקע ים לעביר עדה נבדלת

מי ילוה אליו אם לא תוחלת.







– – – –   – – –

– – – –   – –

על־ראשו תך השמש

ביום, קרח באמש

אך אם עמי רץ ארח

אין נגדו כל־טרח,

עובד את־אדמתו.





אסור תוך בית הסהר

דובר עמי סר חבל

אך בי יחיל אל־זהר

עמל ישכח וזעם

גם יקר מקרה פעם:

אל־קול זקיו וחבל

יעיר קול שירתו.

(1791)









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/42238