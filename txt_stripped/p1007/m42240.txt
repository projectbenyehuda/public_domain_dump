


	
	[הים שקט, גליו במרוצת־נחת]
	



– – – –   – – – =   – – –

– – – –   – – –


הים שקט, גליו במרוצת־נחת

הרוח צח על־כנפי נס יפוח

וספינה ברוחה כעוף פורחת

ולירכתה חובל יישן ינוח.





אך פתע ים יהם כשאול מתחת

ירחיב נפשו יבע כדוד נפוח

תחת רגליו חובל יראה השחת

ובסופה וסערה סועה הרוח.





חכמתו תתבלע נפשו רב תלא

יטיל כליו יסיר נס יכרת תרן

ויגיע אל־חף מדרך פלא.





מצל, אך איך מצל? כנס מפחד

כאוד מאש כמץ מסער גרן,

עיף כושל ישם ישאף גם־יחד





מורשי לבו יחד,

מאן יבוא עזרו נהה אל־שבר,

תקוה אל־אחריתו אחרית אל־שבר.





כן אנכי הגבר:

לקשי למרירי יום עתה צורח

משד מקטב בת עמי בורח.

(1789)









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/42240