


	
	קטע ממכתב: במחנה־קיץ בגולה, 23.7.37
	



– – – אתמול כשהחבריה היתה בטיול התאמצתי וסיימתי את
הרשימה ל’אפיקים' בשם: ‘בשולי הקטרוג על החינוך המשותף’. אני מתבייש בפני
עצמי, כשאני נזכר כמה שעות גזלה ממני הרשימה הזאת. הדבר מיאש ממש, כל
ביטוי ומשפט לא כתבתי אלא חצבתי מקרבי ממש. חש אני אחריות מופרזת כלפי
האות הכתובה. מחשבות באות, אך עד שהן מסתדרות ולובשות צורה של משפט עובר
זמן רב. נראה שלא נולדתי להיות עתונאי, שדרכו לרקוח כל בוקר מרקחת עתונאית.
ואולי באים הקשיים ממיעוט כתיבה. אפייני הדבר, שמחציתה השניה של
הרשימה כתבתי ביתר קלות, ובכל זאת נדמה לי שהיא טובה מן המחצית הראשונה.
בסך הכל יצא לא זה שרציתי, כלומר, לא כל מה שרציתי ולא באותה השלמות
שרציתי.










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/56013