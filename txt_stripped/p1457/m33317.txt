


	
	יה זעמך אל ייחר
	



תמאם מתוך שבעתא לערבית


יה / זעמך אל ייחר

הבט לברית / וזעפך יתאחר

זכור / זעק תחן בראש ההר

וסלח / זדונות עם מבחר

וזבחי אילת השחר

זרח וצחצחם כצהר ועשה אל תאחר.





יי / רועי אקרא

הבט לברית / ורשע אל תבקרה

זכור א׳ / רץ והגיש קטורה

וסלח / רעת אום נוטרה

ורחוש שמע טוב לעקרה

ורגש לעיר תקרא

למענך אלהי כי שמך נקרא.





מי יעמוד / הדור בזעמיך

הבט לברית / ותיקיך להציל ממתקוממיך

זכור או׳ / דגלי תמימיך

וסלח / הפשע לחתומיך

וחבוש שבר אולמיך

וזכור בעבור שמיך

קדוש כי שמך נקרא על עירך ועל עמיך.













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/33317