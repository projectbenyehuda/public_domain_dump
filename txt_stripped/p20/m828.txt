


	
	[אז מארץ מצרים]
	



זולת

  


אז מארץ מצרים בכורי כניתיך



עלי נשר נשאתיך, במדבר מצאתיך –



אנכי יי אלהיך אשר הוצאתיך!


  


בינו, בוערים בעם, רודפים אחרי תהו:



אל מי תדמיון עליון, עליון אין כמוהו?



אני יי ראשון ואת אחרונים אני הוא.


  


ראו עתה כי אני הוא אעשה כל אויתי



ומפעלותי לאותות על מחשבותי שויתי,



אני ידי נטו שמים וכל צבאם צויתי.


  


מלא כבודי הכל, באורי אורים נגהים,



אך מחשבותי עמקו וגבהו על כל גבהים –



אני יי ואין עוד, זולתי אין אלהים!


 






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/828