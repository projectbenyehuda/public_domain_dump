


	
	אקונן במר נפשי
	



(קינה לט׳ באב)




אקונן במר נפשי, איליל ואהימה,



ושאון נהי נהיה אשא וארימה.



בזמן תלאותי רבו וצרותי,



אתן מקור דמעה עיני ואזרימה.



רגז בנות ציון עת אזכרה, איכה



היו ללעג ולקלס ולכלמה –



המו בחיל מעי עלי, ותשתוחח



נפשי, ועל זאת אתענה ואשלימה.



מיום ליום אשא קינה, אבל אשמר



את מועדיה מימים ימימה.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/18845