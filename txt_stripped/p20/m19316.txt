


	
	אמון ישמח כי קץ פדותו קרוב
	



גאולה




׳אמון ישמח כי קץ פדותו



קרוב, וסרה כל מחלתו,



וכחלום היו ימי גלותו –



וייקץ יעקב משנתו.



בואו מכל עבר, בני,



ושובו כקדם, שבטי המוני,



ויאמר יהודה: אורו עיני,



הפעם אודה את אדני!׳



ראה, יי, את מכאובי –



ולי מגלעד צרי הביא,



ודבר דבר על לבבי,



ושבתי בשלום אל בית אבי.



הוציאני, אל, לחפשי,



ירום ראשי ותגל נפשי,



ואדמה לכלה בבית מקדשי,



כי עתה יאהבני אישי.



מהר יקדמונו רחמיך,



ורומה, אלהים, על שמיך



וחושה לגאל את עמך,



גאלנו מעולם שמך.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/19316