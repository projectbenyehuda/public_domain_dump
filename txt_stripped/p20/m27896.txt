


	
	עתה מה אמר
	



מתוך: קובץ חכמת הראב״ע, קדם ירושלים תשל״א ב׳ 40





מתוך מכתב לרבי שמואל אבן ג׳אמע






עתה מה אמר / ובתי מאומר

ולבי ישתער / כי הייתי מגבול שעיר

ואיך לא אדם / ואני מאדמת אדום

וזרוע הבא מאליפז / אל יפז

ומה יעוש / הבא מיעוש

ומה יצפה / הבא מצפו

ואיך יהי מזה / הבא ממזה

ואיך יבין נעלם / הבא מיעלם

והבא מארץ קרח / קרח, מכאן ומכאן

ואל אן, געת דעת / הבא מגעתם

והאלהים המס / הבא מהימם

ושם שמה / הבא משמה

ונחשב כמתאונן / הבא מאונם

ושב לבלהות / הבא מבלהן

ויהי לזעוה / הבא מזעון

ורבה עקת / הבא מעקן

וחכמה איה / הבא מאיה

ומה יענה / הבא מענה

ומה חמדון / הבא מחמדן

ומה יתרון / הבא מיתרן

כי חשך ישופו / הבא משפו.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/27896