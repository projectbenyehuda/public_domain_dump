


	
	שם אל אשר אין לו ערך
	



(מחרך)




שם אל אשר אין לו ערך / נשמת כל חי תברך.



אחד ועל כל נעלית,



נשגב ומכל נפלאת –



ובסוד פלאים נגלית!



שמת בלב צרים מרך / יום תתך בים דרך.



בים גבורות הודעת,



מצור נהרות בקעת,



פי מן ונפת השבעת –



אז כל משנאי ׳אברך׳ / קראו, וכרעה כל ברך.



רבת יריבי – כן נקם



שלם לאויבי ולחיקם



תשיב! – ואל תשיב ריקם



קורא־בכל־לב, ומברך / לשמך ובשמך יתברך!



הישר לציון דרכנו



ויהי בשלם סכנו,



צוה ישועות, מלכנו;



נצר מלוכה מפרך / שלח, ופנה לך דרך.



׳מה לך, צביה, נצבת



הומה כיונה עוזבת



קנה, והנה נעצבת?



אל תרגזי עוד על ארך / שביך, ראי כי בא אורך!׳







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/18712