


	
	פתיחה
	




אצולה ממקור חיים מאירה, /גזורה ממקום קדש טהורה,

ברואה מבלי תבנית יחידה / ומחכמה ומכבוד יקרה –

ראי על מה שלוחה את בתבל / ולמה זה בגוף אפל עצורה?

הלעד תרדפי ילדות ושחרות / והבלי האדמה הארורה?

מתוקה לך בראשיתך שנתה – / והיא קשה באחרונה ומרה.

חמודות הזמן עזבי – ולמה / בצאתך תהיי גלה וסורה?

זכר לחקר כבודך – זה יסודך, / וטובך – לעבד אל חי במורא.

קחי עצה לעולם זה, למען / בעולם בא תהי עם אל צרורה.
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/8551