


	
	[אחות נגע תורך]
	




אחות נגע תורך / לשום תורך

על לחיך, גם תורך / ענות תורך.

בוגד, לבך ירך, / עוד על ירך

יספק, אם דר דרך / בין דרדרך.

במלאת פסת ברך / תשאי ברך.

אשלחך מבורך / לכרות בורך,

כי לא ברך בירך / יום על ברך.

ראיתי צר גורך / פה, כי גורך

אחר מיום שורך / הפיל שורך,

ובלבתך מרך / הביא מורך,

ושבי גלה צורך / לפני צורך,

ובהעצר מורך / נשחת מורך.

מרפא נגעי צירך / יהיה צירך,

כי רוכב על עירך / יושיב עירך.

מפני לא אורך, / תארי אורך.

דרך ציון אורך, / שכחי ארך

שביך, וגשי אורך – / כי בא אורך!








את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/7525