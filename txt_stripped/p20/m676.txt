


	
	[אבות קדושים דת ירשו]
	



אופן

  


אבות קדושים / דת ירשו – והורישו, / ישרו עקב.

ברי לבבות / מי שכלם ידלו,



חוקרי נתיבות / מצפונים יגלו,



עזבו משובות / ופני אל יחלו –



שירים חדשים / יקריבו ויגישו, / פי שמם יקוב.

ראו עממים / יום סיני בעינם



אותות עצומים, / גם שמעו באזנם.



אויבים וקמים / עלי שוא וחנם –



שיתם אנושים, / עד מן גו יגרשו, / תקבם, אל, קב!

מחנות ישורון / עד הנה נפוצות,



כבוד יעירון / קונהם לרצות.



מתי ישירון / מקצוי ארצות,



ובכל נפשים / יעריצו ויקדישו / את קדוש יעקב?
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/676