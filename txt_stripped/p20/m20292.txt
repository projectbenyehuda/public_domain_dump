


	
	יה רחם עלי אביון
	



פזמון




יה רחם עלי אביון נוצר מאבק דק,



אשר מעוניו נבהלו ולבו במרך נסדק;



מה חסדו? – והן סודו כסף סיג כי יבדק!



אם ימד כמפעל והחשבון אם ידקדק –



מה נאמר לאדני, מה נדבר ומה נצטדק?



אלוה רם, אליך בחין נשאתי עיני



ובלב נשבר רצתי לחלותך בהגיוני;



אל נא תמד היום כפשעי וכזדוני,



כי רחמן נודעת; אל תשב את פני



וישר ארח המוני – ואם היא משכת חד[ק].



בך בטחו ולא בושו ואותם לך לקחת



גוי מקרב גוי – וצריהם הכנעת;



באפך אל תוכח – וזכר עתות רדת,



יום נגד גאוליך גלי ים החרבת



והמונם כלכלת במחספס דק.



רם עלי כל רמים [וקדמון ל]כל קדמונים,



זכר חרפת עבדיך כי ארכו השנים



וכבד עד מאד עלם ונלאו מרב יגונים;



קרא דרור אסירי תקוה, צופה כל חביונים,



והמונם ברננים יגל כי בדין יצדק.



האריכו משטיני על גבי מעניתם



והרימו יד עלי ונכלמתי לעמתם,



פערו כקבר פיהם ובטחו ברב שלותם;



יה, קנא לשמך והשפל את גאותם



[……..]





[……..]







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/20292