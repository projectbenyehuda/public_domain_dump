


	
	נאור מקור חיים
	



פזמון (ליום הכיפורים)




נאור, מקור חיים, בך נפשי בטוחה,



כי ידך לקרב רחקיך פתוחה –



ויספו ענוים ביי שמחה.



אין מטיב לבדך; ונחנו ידענו



כי לנפשותינו, ולא לך, הרענו –



עמנו אשמים ועמך הסליחה.



בטרם היות נוצר ידעת פעליו,



לאין יהי אם סר צלך מעליו –



הבינהו וילמד עשות דרך נכוחה.



ראשית כל חסד ואחריתו ישר,



בעזרתך ישובון מפרדים כאשר



היו בהולדם, שם בעולם מנוחה.



הסכלתי עשה, כי שאול לי אהבתי;



עד לא אספה, השיבני – ושבתי,



ועל עין עור תהי עינך פקוחה.



מלא הכל כבודך – ואיך תפקד עלומי



קצר ימים, שבע רע, לתולעת ידמה?



בנפשו לא יועיל, אך לשפך שיחה.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/18538