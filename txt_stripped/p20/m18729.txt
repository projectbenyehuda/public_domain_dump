


	
	ארזי לבנון שברת
	



(אהבה (לפסח)




ארזי לבנון שברת



במצרים עת עברת;



אויבים בים סוף נערת –



כי לא לנגדם שמוך.



בפרעה פעלת פעל



והשלכת עליו נעל,



ותשלך את חמתך על



גוים, אשר לא ידעוך.



רעים וצרים אבדת



ובכוריהם הכחדת,



ועמך פקד פקדת –



יי, בצר פקדוך.



מכון לשבתך פעלת,



תהלה לעם זו יצרת,



ולהם תורה הנחלת –



על כן עלמות אהבוך.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/18729