


	
	צופה צבי חן
	








״צופה צבי חן הרפה לי – / אראה לחי כאור זרח! "

קצף ועינו צופיה / כדמות שפיפון על ארח.





דוד אחשקה פנה אלי, / בכיי ועניי לא ינשה,

לבי ינחמני: אולי / ירך לבבו הקשה –

לא יאנף לדבר מילי / אך מפני שומרו יחשה.

עמו דברי הוא פלאי / כי על נגוף עתו פסח,

עפעף לנגדי בצדיה / ישפיל ובית גאים יסח.





לבוא בסתר, דוד, הואל / כי עמך לשכב אהב –

ובשם נגיד כל ישראל / נשתה וקח כוס גם להב,

אשאל אשר יגמר האל / חסד למוכר מי זהב.

גיל על ימיני ושמאלי – / עפר ויין הרקח,



[הון] או [בשרי] בשתיה / אתן – ואת הכל יקח!





מי זה לרבכם, [מי] ידמה / איש האמת אין בו דפי?



עץ רענן שתול על מי / צדק וכל פריו יפי,

נתן ראותו עלי מ-/הודו וטובו – אמרי פי.

רק בו לבדו מהללי, / עליו אדבר דבר צח,

עד אעמידה בנשיה / זכר הדרו עד נצח.



אחר היותי נע ונד – / עמו מנוחה מצאתי,

בו שב כבודי הנכנע / יום מספרד יצאתי.

שכלי להועילי נמנע / ואכשלה ממרוצתי

ואחשב רע, כי אלי / צוה לעני עלי מתח

ובתאניה ואניה / אדם ולא אצא פתח.





טרם בצריי אתחבר / אימה עלי נפשי נפלה

וירא כבודי מה שבר / רפאות למכת לב נחלה

ואשמעה את מדבר / אלי במראות הלילה:

יא טאלבא אלמעאלי, / אסמע – פאני לך נאצח,



אקצד אלי זמן אלדניא – / אכו אלפרג׳ת צאלח!









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/27895