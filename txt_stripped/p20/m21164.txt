


	
	לך אל חי
	



על ספר ״שפה ברורה״ לר׳ שלמה


לך אל חי זרוע עם גבורה,



וכל ימין חלושה בך עזורה,



בשומך באנוש רוח טהורה,



בהיכל כס כבוד שמך קשורה;



וזאת חכמת לשון תורה ומקרא,



אשר מכל לשונות היא יתרה,



מהללת כמו אבן יקרה,



תהי על ראש שלמה כעטרה,



לאברהם בנו מאיר שמורה.



לדור ודור בכל רגע זכורה,



בלב משכיל ועל פיהו נצורה,



הכי קרא שמה שפה ברורה.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/21164