


	
	אותותיך יה העמדת לפני
	




אותותיך, יה, העמדת לפני,

וסוד נבראיך נעלם מעיני –

מה רבו מעשיך, אדני!



בסוד מקום נזכר כי צורה במחזה

הלבבות אין איש לנצח חוזה –

מה נורא המקום הזה!



ראש המנין, כי כל שתרץ –

תעש, ואמת אין לפעלך קרץ;

מה אדיר שמך בכל הארץ!



הגדת כבודות והפלאת נגוהים

עומדים על משמר, גבהים על גבהים –

מה יקר חסדך, אלהים!



מרום, לכבודך הכל כוננת

ותת ליראיך שכרם האמנת –

מה רב טובך אשר צפנת!







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/15017