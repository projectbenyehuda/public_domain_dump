


	
	ישראל עבדיך לפניך נאספים
	



פזמון




ישראל עבדיך לפניך נאספים,



מתאוים סליחתך ולישעך נכספים –



אנא, שעה שועתם כמו קרבן מוספים,



האל, הנוצר חסד לאלפים.



ישראל עבדיך העשוקים ונאנחים,



בכל יום שופכים שיחם לדר במרומי מתוחים –



אנא, שעה שועתם כמו עולות וזבחים.



ישראל עבדיך ההולכים שחוח,



משתטחים ומתנפלים לאל נאדר בכח –



אנא, שעה שועתם כמו ריח ניחוח.



ישראל עבדיך עליך נסמכים,



ואל רחמיך פונים ולישעך חוכים –



אנא, שעה שועתם כמו מנחות ונסכים.



ישראל עבדיך נדהמים ונפעמים,



ומעצם חטאם קראם פחד ואימים –



אנא, שעה שועתם כקרבנות ושלמים.



ישראל עבדיך נאנחים ונאנקים,



ועל חסדך נשענו, ואם הם מטוב רקים –



אנא, שעה שועתם כמו חלות ורקיקים.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/19725