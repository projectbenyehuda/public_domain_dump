


	
	לברכו
	




אחלי / יכונו דרכי לעבדך.


  


בי רוח ידועה / מאתך נתונה,



גם אזן נטועה / עם עין אמונה,



אבין כל שמועה / אביט כל תמונה –



אללי / אם אשכחה טובך והודך.


  


רוח הן בקרבי / חדש, כי עלומי



קמו לענות בי – / מה אעשה לקמי?



דתך גל ללבי / ותכסה אשמי,



מחלי / מידי ורפאותי בידך.


  


מה קצרה לשוני – / מה רב נעמך,



עשיתי רצוני – הכעסתי שמך,



אמות בעוני; / יהמו רחמיך,



גואלי / משחת לברך שם כבודך.
 







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/7847