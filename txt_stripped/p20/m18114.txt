


	
	יי, מה נעמה אהבתך (סליחה)
	




יי, מה נעמה אהבתך, / יי, מה טוב לי קרבתך –



יי, אהבתי מעון ביתך.



יי, אמונתך לבות יענון, / יי, דרכיך נביאים
יבינון –



יי יי אל רחום וחנון.



יי, בצל ידך כל כסית, / יי, על השמים אור נסית



יי, כלם בחכמה עשית.



יי, רמת מאד ומי יכילך? / יי, תלית כל עליך –



יי אלהי, אין ערך אליך.



יי, היש – ויש לאין – תתה, / יי, כבוד שמך
למעון שתה –



יי, מנת חלקי וכוסי אתה.



יי, ממרום שלח קחני, / יי, בעצתך בחלדי נחני



יי, אל באפך תוכיחני.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/18114