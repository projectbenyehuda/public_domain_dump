


	
	אצולה לפנים בכסא ערבות
	



פיוט לקריאת התורה (לשמחת תורה?)




אצולה לפנים בכסא ערבות,



לארץ משוכה בחבלי אהבות.



בארון גנזה אביר התעודה,



ועזוז צפנה בחדרי לבבות.



רביד חן נתתה, מסים, חתמתה,



בפה החלצתה כגשם נדבות.



המוני חסדים תשלח סביבך



ובמצוק זמנך תהי לך רחובות.



מאורה ביומך ולילך יאירך,



אבל לא כשמש תכסה בעבות.



שמח, כי בשלה תאשר תברך



בכל הברכות אשר בה כתובות.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/18710