


	
	ארנן לבקר חסדך
	



(זמר לשבת)


ארנן לבקר חסדך,



ואזכיר שמך לבדך,



ואשיר שיר נגדך:



׳מזמור שיר ליום השבת׳.



בך, מרום, נתכנו עלילות;



המנחיל מנוחה לעמו במקהלות



נתן קולו בהמלות:



׳ראו כי יי נתן לכם השבת!׳





רוצו לעבדו ולדבקה בו,



הדר הוא לעם קרובו,



זכרו שבתותיו כמצות אוהבו:



׳זכור את יום השבת!׳





העלו קדשות לאל רם ונשא,



ביום אשר שבת מכל אשר עשה,



ולא תוציאו משא



מבתיכם ביום השבת.





מצאו מרגוע לנפשכם,



והיתה כבוד מנוחתכם,



והיה היום הזה לכם



קדש שבת.





בנבל עשור זמרו לו,



מלך ישראל וגאלו,



הללוהו כרב גדלו



ביום השבת, ביום השבת.





נעימות לשמו תתנו, המוני,



בליל שבת חזיוני,



והשכימו לחלות פני יי



וקדשתם את יום השבת.





זמרו למלך ישראל וקדושו,



בני איתנים עם קדושו,



מדי חדש בחדשו



ומדי שבת.





אודך, יי, כי עניתני,



ארוממך, צור, כי דליתני,



ואגדל שמך, כי הנחלתני



את יום השבת.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/19026