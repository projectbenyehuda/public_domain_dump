


	
	פעלת אמונות וישועות
	



רהיט




פעלת אמונות וישועות בארץ לעיני – / מכון
לשבתך פעלת יי.



פעלת בכחך הגדול הכל ותכינהו – / כל פעל יי
למענהו.



פעלת רבי נפלאות, בעולם חוללת, / אבותינו
ספרו לנו פעל פעלת.



פעלת הישר והאמת, להודיע השואל: הן כל אלה
יפעל אל.



פעלת משפט וצדקה והשכל תשכילנו, / כי גם
כל מעשינו פעלת לנו.



פעלת חסד נבראיך, לו יתבוננו, / עוזה אלהים זו
פעלת לנו.



פעלת זכור אות לבנך למלאת מאויהו – / יי,
פעלך בקרב שנים חייהו.



פעלת קדושים ולהם תצפן טובך, / פעלת לחסים
בך.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20818