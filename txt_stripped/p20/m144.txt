


	
	עבר עלי נות אל נחלה
	



עבר עלי נות אל נחלה / אברהם אבן-עזרא

  


עבר עלי נות אל נחלה – / ונחלה נחלה.


  


אם שלחה במריה, אוריה:



הוא החשיך לפנים אוריה,



עד כי יגדפוה אוריה –



כי נשארה כאלה נבלה / ואבלה נבלה.


  


בנים אלי אביהם עת שעו –



מהם בני אמתם לא שעו.



היא תעלז – ועיניהם שעו;



משלי סחי עליהם משלה, / כי בם משלה.


  


רד יום צבי ארצות, עד שמה



היתה, ובת אדום שכנה שמה.



קשתה עלי גברת יד שמה



יען בדור בעלה בעלה – / בעלה בעלה.


  


מכל יקר נות בית נער



צורר, אשר בגוב אריה נער.



כי זקנה – ולבה לב נער,



תעלה, בטרם מעלה / מעלה, מעלה.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/144