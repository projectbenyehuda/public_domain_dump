


	
	אשפך שיחי לפניך
	




אשפך שיחי לפניך, / רוחי אפקיד בידך /
ונשמתי.



בורא תבל במאמרו / וחכמתו,

נוטה שחק במדברו / ובינתו,

נשא על כסא יקרו /ויפעתו –

הטה כיום אזנך /ושמע שועת עבדיך / ושועתי!



ראה תראה בענינו / ולחצנו,

כי אתה צור ישענו / ופוצנו

ושמע אנקת אסירינו, / קדושנו.

שים עלינו עיניך, / גם תשים נא בנאדך / דמעתי!



מלכי, בך בטח לבי /בגלותי,

כי את סלעי ומשגבי / בצרתי.

מרפא תשלח ביד תשבי / למכתי –

תשא אלי פניך / ותאיר נא מהודך / אפלתי!







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/14623