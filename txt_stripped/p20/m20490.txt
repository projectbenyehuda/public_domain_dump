


	
	אמרי אחנן בזמר מבחר
	



סליחה (?)




אמרי אחנן / בזמר מבחר,



עזך אשנן / בגרון נחר,



חסדך ארנן / עלות שחר,



ולמאד [.]קר / עד אין חקר –



יי, בקר / תשמע קולי.



בוחן לבבות / ורואה סתרים



וחופש קרבות / וצופה חדרים



ורוצה תשובות / כעולות פרים



צור דר בגבהי / לא יגהה



ישמע מהי־/כלו קולי.



ראשית חכי / כזבח הקשב



ודמעי כנסכי / אז יחשב,



וכונן דרכי; / בעזך השב



לקרית נבוני / קהלות אמוני –



בקראי, יי, / שמעה בקולי.



מחילה המצא / לשבי פשע



ועמך הוצא / מחטא ורשע



וניבו תרצה / ושועו תשע.



שמך אקדישה / בנפש חלושה,



עקב אשר ש־/מעת בקלי.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/20490