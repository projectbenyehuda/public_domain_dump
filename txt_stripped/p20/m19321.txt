


	
	אלהים חסדיך מהרה יבואוני
	



סליחה




אלהים, חסדיך מהרה יבואוני



ותשיב לבבי אל רצונך ותרצני.



ועל מעגלותיך תכונן אשורי, פן



ימוטון נתיבותי, ודתך הבינני.



ותהיה למגדל עז לנפשי ביום צרה



ותשבר זרוע צר אשר בא ללכדני.



ואל תזכרה לי עוד עונות נעורותי



ואל יחפרו פני בפקדם ביום דיני.



וידך תהי עמי לבל אשכחה דתך



והחיש גאלתי בקרוב ותפדני.



ואראה בשובבך לציון קהלותי



ויום בית דביר קדשך תיסד ותבנני.



ותאמר לבת ציון: ׳אני אדרשה דמך



מיד יריביך, וארעה את צאני.׳







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/19321