


	
	נגד אמונתך אוליך מזמתי
	



רהיט




נגד אמונתך אוליך מזמתי – / אדני, נגדך כל
תאותי.



נגד בוראי גילי ופחדי, / כי כל משפטיו לנגדי.



נגד רצונו שיחתי אצמיד, / שויתי יי לנגדי תמיד.



נגד המונו אספר טוב טעמו – / נגדה נא לכל עמו.



נגד מלכים אחוה פחדו, / כל הגוים כאין נגדו.



נגד ברואיו ארים קול תחנוני, / יהיו נגד עיני יי.



נגד נדיבים הודיתי לך בהגיוני, / כי חסדך לנגד
עיני.



נגד ענוים אגיד רוח חסדך / כי טוב נגד חסידיך.



נגד זיוך שמת זדון עבדיך, / שת עונתינו
לנגדך.



נגד רחמיך העמד בניך, / לא יתיצבו לנגד עיניך.



נגד אמונים אערך הגיון / נגד פני עליון.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20820