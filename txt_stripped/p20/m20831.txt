


	
	אסיר מעל
	



פזמון




אסיר מעל / יצף פעל / אמונת יה בנפלאיו;



שתי נפשות / בו קשות: / זאת תזעף, וזאת תתאו,



ובנשמה / החכמה / ירפא לכל תחלואיו –



מה יתאונן אדם חי גבר על חטאיו?



פקח עין, / כי אין / יסוד הכל ותבניתו,



והאחד / בלי כחד / בחפץ יעצר אתו;



בהועילו / נתן לו / יש, ויהי בהיותו.



בצלו חסה / וחקו עשה / ויסך לך באברתו,



ואל תמר, / והשמר / לחפש סוד תכונתו;



ולא יכיל / לב להשכיל / אשר עליו ולקראתו,



ומהללו / כמפעלו / כתכליתו כראשיתו,



מאד נאמן / היות כזמן / וכמקום לנבראיו.



מאס תבל, / אשר תבל / בסתר תעשה כשמה:



תכבדך – / לאבדך, / להפילך בפח חרמה;



ותשיאך / ותבריאך / בהונה, עד תהי עמה –



והיא תמיתך / ותשחיתך / ותשים חמדך לחמה;



ונוצרים / נבערים / אשר אחרו להאשימה.



ולאגדה / הכבודה / תנה לב וטעם טעמה,



תכוננך, / תלבנך / ותעלך לעולמה –



ויוצרך / יצרך / כי קרוב הוא לקראיו.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/20831