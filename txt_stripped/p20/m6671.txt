


	
	בידי אל יהי אורך
	



  


אנשי אל סחי לבקרים / לבקרים,



כי לא נבדלו מנזרים / מן זרים,



וטמאים עלי ניד ברים / נידברים.



יום הבאיש מרי מוריך / מורך – / אז צעד עלי שוריך / שורך.


  


בוזיך, אבי- עד, אנה / עד אנה?



וזרוע יקר אל קנה / אל קנה



לא שבה, ועיר אלמנה / אל מנה



לה בך, עד נשות תוריך / תוריך; / אל מי תעזב בריך / בריך?


  


'רבו מבכי מי עינך / מעינך,



יום אל לבך, שר אונך / סר אונך.



עוד תראה, בבוא פדיונך, / פד יונך–



חזק יד כמו צריך / צריך, / עוד תראה הדום צורך / צורך.


  


מעל שם מתים ככסילים / ככסילים



יען קראו לבעלים / לבעלים,



ויהי כנך לנבלים, / לנבלים.



עתה יחבש ציריך / ציריך, / יכרית מנוה עריך / ערך.'
 







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/6671