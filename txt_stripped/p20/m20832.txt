


	
	אקד לך אל ואזמרך
	



סליחה(?)




אקד לך אל ואזמרך, / כי עיני לבבי ראותיך,



להגיד בבקר חסדך, / להודיע בלילות אמונתך.



בכחך אצלת מאין יש, ובינה / הכינות בלי קצב
ותכונה –



והחכמה מאין תמצא / ואי זה מקום בינה?



רחום, חסדים לעבדיך הגבירה / וחרון אפך ממני
הסירה



ומעמך, שה בין אריות פזורה; / לך יי הגדלה
והגבורה.



הכי שמך המיחד עומד עמוד / לנצח, וזולתך מי יוכל
לעמד?



על כן לך נאה ההדר והכבוד / והנצח וההוד.



מרום, על כן, שוכן שמי ערץ, / כתבנו בספר צדיקי
א[רץ],



והנחילנו חיים ויבוא בן פרץ – / כי מלכותך
בשמים ובארץ.



חנון בני ציון עירך / וקבץ פליטת עדריך –



יהיו לרצון אמרי פי / והגיון לבי לפניך.



זוכר ברית שלשת איתניך, / קרא דרור לעם קראת
בניך,



וזכר תאמר ציר אמוניך – / ויחל משה את פני יי.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20832