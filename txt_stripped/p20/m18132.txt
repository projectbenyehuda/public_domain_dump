


	
	אני בעודי במאסרי (תוכחה)
	






אני בעודי במאסרי / תבכה רוחי למוסרי, / אין מתם
בבשרי.



אחזה רעדה מתני / בקראי בסוד חזיוני, / כי אלהי
משפט אדני.



בעת קדוש ונורא שמו / קרא משמי מרומו / אל הארץ
לדין עמו –



גדל על המוסר, / ועל כל רוח יחסר, / אין שלום לכל
בשר.



דין נערך לפני / וקול קורא באזני: / קרבו ריבכם,
יאמר אדני.



הגי, רוחי, בחיי: / הזאת אחרית מאויי, / זכר כי
רוח חיי.



וידעת עת תשיבני / עת במסגר תכבישני, / עור
ובשר תלבישני.



זדון הגו נשאתי, / כלוא הלא יצאתי / ומנוחה לא
מצאתי.



חשת להשליכני, / בדם ובשר למסכני / ובעצמות
וגידים תשככני.



טרפתי בנהי ובכי; / אל תדינני כתוכי, / כי עירם
אנכי.



כסיתי בבוז וחפר / ותכתב עלי ספר – / ואנכי עפר
ואפר.



לא דיי אנחותי, / כי תספר שיחותי / ותשמור כל
ארחותי?



משכני הבלי, / רזה חלקי בכל עמלי / ולילות עמל
מנו לי.



נורא הוד באור חמה / ובלבנה מאוס רומה, / אף כי
אנוש רמה.



סתר אנוש אל תחשף, / כי אחרית סוף / למעשה ידיך
תכסף.



עליון בגאון עצמו / ישיב רוח לגלמו / ועצם אל
עצמו.



פעלתי לעמתו / יערך אז בעצמתו – / ולא יעיר כל
חמתו.



צוח פני איום / אין כפר ואין פדיום – / הילילו הה
ליום!



קרב יום אנוש ועצבו – / וממוצא סתר ומחבוא / סגר
כל בית מבוא.



רחום, רחמים שלחה / ודלתי רחמים פתחה, / יי שמעה
יי סלחה!



שלח אורך, אדוננו, / תחשך למטה מעונינו, / כי
עליך עינינו.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/18132