


	
	מי כמוך באלים
	






מי כמוך באלים יי מי כמוך נאדר בקדש.

אופני מעוני / סובבים על פני / והשתחוו ליי /
בהר הקדש.

בשם צבאיו קורא, / כי בשתים עשרה / מעלות הם
שמרי / משמרת הקדש.

רצים במעגליהם; / בל יקרב אליהם / נכר, כי עליהם /
עבודת הקדש.

הא גלגל ינחה, / פתח עליו חי / עולם פתוחי / חתם
קדש.

מי יתן וחדלי / תמיד יראה לי / הליכות אלי / מלכי
בקדש.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/13396