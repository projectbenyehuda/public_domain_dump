


	
	את שה פזורה
	




את שה פזורה, איך / מרית במוריך?

אנה הלך / רועה עדריך?



בנאות דשא / רבצת יום רעה

אותך משה, / עד בוא ימי רעה;

רועך יחשה – / ותהיי תועה,

מראה לכל רואך, / ידפוך הרריך,

נזרך השלך, / אין קץ לציריך.



ראה צלעך / הארי ולך ארב,

מי יושיעך / מפיו בעת יקרב?

מי ישביעך / מים בבוא שרב?

או אן יהי בואך? / נתשו גדריך,

כלית כלך, / לעו דבריך.



'מלבוש קנאה / אלבש, אני רועך.

עיני רואה / פצעך ברב פשעך,

תתם חלאה / ממך וסר נגעך.

שבתי להוציאך / מבין כפיריך,

זכרתי לך / חסד נעוריך.'







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/14642