


	
	המעיל הקרוע
	




מעיל יש לי והוא כדמות כברה / לחטה להנפה או שעורה,

כאהל אפרשנו ליל באישון / וכוכבי רום ישימון בו מאורה,

בתוכו אחזה סהר וכימה / ויופיע כסיל עליו נהרה.

ואלה מספר את כל נקביו / אשר דומים לשני המגרה,

ותקות חוט תפירת כל קרועיו– / עלי שתי וערב – היא יתרה,

ואם יפל זבוב עליו בחזקה / כמו פתי יהי נמלך מהרה.

אלוהי, החליפהו במעטה / תהלה לי ותיטיב התפירה!
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/6347