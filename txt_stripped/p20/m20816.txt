


	
	אשר אין בשמים ובארץ זולתך
	



רהיט




אשר אין בשמים ובארץ זולתך / אשר יעשה
כמעשיך וכגבורתיך.



אשר בעבורו קם הכל באין פרץ, / אשר בידו
מחקרי ארץ.



אשר רב טובך בהמציאך שרשי, / אשר עשית עמדי
להחיות את נפשי.



אשר הצבת מופתיך לעדי נאמני, / אשר עין בעין
נראה אתה יי.



אשר מקדם כוננת מגן להלכי תם, / אשר בך ירחם
יתום.



אשר עוזך תגלה ויכלו שוטניך, / אשר ישמעון
שמעך ורגזו וחלו מפניך.



אשר זבדתני חקים להדביקי בישריהם, / אשר לא
אשוב מאחריהם.



אשר רוחך בשפכך תפליא פלאים גבוהים, / אשר לא
נבראו בכל הארץ ובכל הגוים.



אשר אמצתני בדברי חזות קרואה, / אשר עשיתה
אתי טובה.



אשר חיל יאחז רודפיך, וייראו / אשר בשמך לא
קראו.



אשר זכרך יודע והאלילים יגדעון, / אשר לא יראו
ולא ישמעון.



אשר קדמת טוב בדברי נביאיך, / אשר צפנת
ליראיך.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20816