


	
	[בקש לבבי ראש]
	



גאולה

  


בקש לבבי ראש / אם יש לנמצאים ואחרונם,

עמד בסוד ידרש – מצא שמך סודם וענינם,

אך פלאך לפרש / ילאה, ויתודה בפיו: אמנם

ממך תחלתי, / ולך תכל נפשי בתכלתי!

רבו פעליך, / אולם לאין נחשבו נגדך.

מי זה יכילך? / נופל עלי כל רם ושח פחדך,

כי מעלליך / בהם כפיהם – לא כרב חסדך,

אך בך תהלתי / על פי אשר אשיג במלתי.

הא משכנות נפשי / צרת וחקות עליהם אות

הודך, ואיך אשי / אותך – ועיני גדלך רואות?

מכסאך שרשי, / לכן יקר לבי לך אות,

תרב גדלתי, / כי פעלך מוסר פעלתי.

מאור במאפליה / זכרך ובו אתאפקה, אולי

ישוב כשהיה / כבוד עדן מאס באהלי;

אדמה לנכריה / אחר קרא שם קדשך עלי –

שובה לנחלתי / וגאל לך את את גאלתי!
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/8617