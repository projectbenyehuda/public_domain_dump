


	
	אלי אליה הנביא הבא נא
	



(הבדלה)


אלי אליה הנביא הבא נא!



בו ירתם רכבו / נע בשבי כי בו



לא שכב לבו, / גם לא ראה שנה.



רב מחלי בראות / כחשי – ומשנאות



יפות ובריאת / בשר, ותרעינה.



השקה, צור, מי ראש / צר עיניו ילטש,



יום עיני לקדוש / ישראל תשעינה.



מתי תראה אות / ישע אל קוראות



לך, ולך נושאות / קולן ותבכינה?



מלאך הגואל / לפני דל שואל



אנא, האל, אל / אברהם, הקרה נא!







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/19034