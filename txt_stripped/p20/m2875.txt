


	
	[אל אל וטובו]
	



אהבה

  


אל אל וטובו / יפחד וינהר עם קרובו.


  


בוגד ידמה, / כי אין צרי עוד לנגועים



לעד, וחכמי / גויים ישיחון תעתועים.



מה תשאלו: ‘מה / היה לילד שעשועים?’



אביו עצבו – / ויצו שלוחיו להשיבו.


  


רעוץ במוקשו / יוחיל לגואל חי מכרו,



ישוב לקדשו / שנית וישיב שם הדרו,



נשבע בנפשו / על זאת ולא יחל דברו –



הנה כתבו, / כמה נביאים חתמו בו!


  


היכל יקרו / נתן ביד כל צר להבעיר,



ובנו בכורו / גלה אלי קדר ושעיר,



ולמול דבירו / מקדש מעט יבנה בכל עיר –



יעלה ויבוא / שמה, ויגיד כל לבבו.


  


מעון, המקרה / אחד לנאמנים ושונים?



תאנף במורה, / תשמר אשר שמר אמונים,



תשקיף ותרא / כי חק נתתו לו לפנים –



הוא לא עזבו, / כי אהבת נפשו אהבו.


  







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/2875