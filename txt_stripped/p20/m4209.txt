


	
	[אלהי, סוד אחדותך]
	




אלהי, סוד אחדותך שמעתיו – / ואף אמנם בחטאי לא ידעתיו.

באחד אחשק – אכן מקבל, / ובמשכל לשון שלש מאסתיו.

רצה מלי ואל תבט פעלי / ואל תגמל כפי מחשב חשבתיו.

היה עוזר לדל נעזר ביום צר / כטובך, לא כטוב מפעל פעלתיו.

מחל וסלח עון לב מך, וממך / יקו חמלה בלי מעל עזבתיו.

מחל מעלי ושלחה לי מבשר: / “מחלתיו לך וכדברך סלחתיו.”








את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/4209