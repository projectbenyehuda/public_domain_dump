


	
	איום בקראי למולך
	



סליחה




איום, בקראי / למולך שעני,



והיה סביבי / ובשמך רעני,



יחד לבבי / והאר עיני –



מיד מוני / ומכף שוטני



קומה, יי, / הושיעני!



בזכות הורי / התחזקתי



ובנעים אמרי / אשר שוררתי



פתחו שערי / בחן דפקתי



לשאל סליחה, / למצא מנוחה



ששון ושמחה / השמיעני!



רחום וחנון / ובצר עונה,



קבל תחנון / איש מתענה



ושלח לציון / נגש ונענה,



להיות רצוים / כעולות מנוים –



ארח חיים / תודיעני.



מרפא לחליי, / מרום, המצא



ומבור שביי / אותי הוצא



ודמעת בכיי / קבל ורצה



ושעה רחשי / ושובב נפשי



ובגבול קדשי / תטעני.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/20830