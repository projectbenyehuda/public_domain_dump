


	
	לפליטת בן בכור
	



(אהבה)




לפליטת בן בכור / אהבת כלולה זכר!



אבי, התטש בני־/איתן, ולא תענה



בנך – והוא נענה? / שור, כי זה הבכר!



׳בכורי, ואם אב אני – / איה כבוד מעני?



באתי למענך, בני, / והכיתי כל בכר.׳



רחומיך זנחו / דתך, ואם שכחו –



כפלים לקחו, / כי זה משפט הבכור.



׳ממעין ישועה שאב / ולקץ פדותי תאב –



ותשימני לאב / ואני אשימך בכור.׳







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/18720