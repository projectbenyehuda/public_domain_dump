


	
	אמן פלאך הראה
	




אמן פלאך / הראה לנפעם,

וכיום ראך / אז ישיר בנעם:

עזי וזמרת יה!



במה היתה / חטאת בנך —

כי עיר נבנתה / למענך

באש נצתה / עם כהניך?

ובבית כלאך / תשמע לשועם,

איך צר ילאך — / כי פעם בפעם

יאמר: לא יראה-יה!



רבת שבעה / נפשי כלמה,

אך לא ידעה / עד אן וכמה

בטיט טבעה / ובבוץ; ושמה,

אל, יקראך / בנך — היועם?

ממוראך / סמר עת בזעם

תיסרנו, יה.



מחלתי למי / אגיד? וירב

בוז מתקוממי / בקר וערב.

לא אתן דמי / לך עד תקרב

מועד בואך / על צר ברעם!

ישוב כסאך / אל ציון — ואז עם

נברא יהלל-יה.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/14443