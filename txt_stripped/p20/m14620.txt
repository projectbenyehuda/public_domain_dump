


	
	אפרש שעלי
	




אפרש שעלי / ואזיל דמעי

על רב מעלי / וגדל פשעי.

ישר פעלי / ורפא נגעי!

צורי, חנני! / עד תדינני –

בקראי ענני, / אלהי צדקי.



ברנן וחילות / אשאל מחילות,

ובנעים תהלות / בקהל סגלות,

בשירות מעלות / ומיטב פעלות;

וארוממך / ואודה שמך,

אף ארחמך,/ יי חזקי.



רוכב ערבות / וחופש קרבות

ורוצה תשובות / כעולות חשובות;

סומך לבבות, / שובב רבבות

לקרית משושי – / צורי ומחסי,

חבלי וכוסי / ומנת חלקי.



הן לך אקוה, / מקור עז ומקוה

ועזך אחוה / ולך אשתחוה;

וישעך תצוה / ולי, יה, ילוה

להקיפני / ולחופפני,

20 להטריפני / לחם חקי.



מרום, מלכי, / בך משעני!

שעה רן ערכי / ובשר עני:

'אל תירא, כי / אתך אני.

אמצתיך, / עזרתיך,

אף תמכתיך / בימין צדקי!'







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/14620