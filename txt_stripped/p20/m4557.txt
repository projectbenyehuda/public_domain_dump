


	
	אמרת יחידה ליחיד
	




אמרת יחידה ליחיד יאתה, // נפשי לצורה / נכספה וגם כלתה.


  


בעמד פעלים בכח אונה



אות על היותה, וחיה ישנה,



אמן יסוד לה ומקרה אינה.



עמדה תכונה לגו או בלתה – // חיים מקורה, / בנוה אמת היתה.


  


רבות תמונות בגו נרכבות



יחד, ערבות בקרבה שבות.



עינה כשמש באפס עבות,



היכל מתאר לשבתה בנתה, // כי מבשרה / הוד מחוללה חזתה.


  


הכל בלי עת בשכלה רואה,



טרם בכחה תהי נמצאה



דעה, ואחר לפעל יצאה.



תשא – והיא כנשואה דמתה, // עד יאדירה / אל לרחמיו פנתה.


  


מעון, בך נתכנה קימתי,



אין יריבי ואת חומתי,



אשית למקום לך נשמתי.



אם תחריש מקרא לך – מתה // אכן יעירה/ זכרך ובו חיתה.








את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/4557