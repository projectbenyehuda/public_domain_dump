


	
	צור לבבי
	




צור לבבי, בך משוש רוחי,

זכרך אזכרה לבד – ותחי!



איך דמות אין לך – ותשכן בי!

אך מעוני שמך – ובמסבי

אות ידמה וכסאך קרבי!

לך אהי באמת, ואיך לבי

יחשק בלתך – ואת נצחי?

אויבי ייעפו – ובך נוחי!



בעבור חק זמן לכל נוצר

יש, וכל מעשיו לאט – תקצר

יד מבקש: אבל ליד מעצר

בו, וכח לבב מתים יצר.

זה בחשבי, ואף מעט כחי –

מה אדבר, ולא לאיש שיחי?



רב עלילות שמך – והוא אחד!

מעשיך בשאלי יחד,

יענו: כל אמתך כחד –

ממקור האמת הכי נכחד!

אן ואן לא אבקשך גוחי?

נעלמת – ופעלך נכחי!



מי עלי פעלך יריבך?

כי גלילי אמת סביבך –

על אסירך גמל בטובך –

עד לרוח רצון לבבך

תענה: רחפי מעט ופחי

בהרוג חטא ויעמד ויחי!







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/14710