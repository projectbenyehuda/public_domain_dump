


	
	אשאל לשוכן זבולי
	



גאולה




אשאל לשוכן זבולי



מתי יצוה לגאלי



ויחזק ידי ויקבץ קהלי



אל בית דבירי ואלי.



באו ערלים לביתך



ויטמאו נחלתך.



הם פזרו כל עדתך



משם נלקח כלילי –



צרי בעון פלילי



עלי החזיק עלי



ויירש גבולי,



אכל יגיעי וחילי.



רומה, אלהים, ורחם



על עם מפזר, ונחם



אותם, ולוחץ ולוחם



השמד, וכל צר אוילי



תכרית, ועובדי אלילי



ודורשי ריק […]



אשיר בשיר על חלילי



לשמך ביומי ולילי.



מרום, לעמך תקדש



ונוה זבולים תחדש,



שוטנם ומונם תהדש –



כי את מנתי וחבלי!



הרם ימיני ודגלי



טוב תעניק אל קהלי



[…] וגם לי



תרצה ותחפץ לגאלי.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/20095