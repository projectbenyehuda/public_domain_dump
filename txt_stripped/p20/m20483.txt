


	
	אילת חן מצאה
	



אהבה






אילת חן מצאה / [ד]מ[יו]נה בזמן רחובות / ליל
סבבה,



בצבי נפשה נקשרה / ותלאה לזכר במלה / מי
ע[צ]בה.



׳בי, עפרי, בך אחשקה, / חנך התערב בלבי,



אם מעינך ארחקה – / קרוב תמצא בקרבי,



לדבר אויבה עתקה / הסתרתי דודך בחבי.



בשמך לשמך אקראה, / עמדתי על אם נתיבות /
ואחשבה –



לי חמדה לא נשארה / ובידי אין רק תפלה / כי
ערבה.׳



׳רפו מליך, עדי / הנעמת לבי לאטך,



המו מעי אל ידי / עיר שלם לילה ב[שוט]ך



ומשכתיני שם בדי / חנך וארוץ לשלטך



לחיות דודים, אצמאה / לנשיקות פיך הערבות, / לו
קרבה



עת דודים – אתעוררה, / כי כתאוב חתן לכלה / לך
אתאבה.׳





׳היום קומתי כבד / שח, כי שבעתי נדודים,



כבדה ידי, כי כבד / אזן אתה, עד ללומדים



שאלתי, אם לי לבד / זאת, או כי חק הידידים?



אמרו לי, מה נבאה / רוח ברת מחשבות? / אם נכתבה



עתי – על מה אחרה? / נא הורוני המסלה, / אתיצבה.׳



׳מועדי ישע אחרו / עקב שהעוית נתיבך,



אל בוז אויבים, פערו / פה עליך, יעציבך!



חוזי קדם אמרו: / שובי אלי [ו]אשיבך,



אהבתי לך נפלאה / ובאר תקיר מי אהבות / לא נכזבה!



אם ייסירך [אל] קרא / טובה תוכחת מגלה / מאהבה.׳







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/20483