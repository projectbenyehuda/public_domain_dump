


	
	אלהי תהלתי בשמך אשחרך
	








אלהי תהלתי, בשמך אשחרך / וזכרך פאר עולם – ואיך פי יפארך?

בהתבונני כי סוד ברואים תהלתך – / לבבי בך יהגה, לשוני תספרך.

רצוני להבדל לשמך, ואיכה לא / תחפש חדר בטן – ונשמת אנוש נרך?

הלא את מעון כל דור וגר הנני עמך – / פרש חסדך עלי ואל תעזב גרך!

משושי בך תמיד, וכל אחלי נפשי – / היותי לעולם חי למען אזמרך.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/27988