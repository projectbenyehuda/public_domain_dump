


	
	[אז בעלות מקטרת מר]
	



פדות

 


אז בעלות מקטרת מר / ריחה למעלה



התרפקה במיטב טעם / על דוד כיעלה.


  


בלט צבי משכה בימי / נער ונהרה



אליו כרוץ צמאים אל מי / נהר, ועוררה.



לבה יסערו בו ימי / חשקה ואמרה



"יואל ידיד רצונו לאמר – / אמרו אקבלה,



מצוף לפי בשלוה ינעם / וצרי במחלה".


  


ראשה לכל עדינות היתה / בגאון מחובבה,



רכה בצל כנפיו חיתה, / עד נד ידיד ובה



בעל, ואל דרכים צפתה / מתי ישובבה.



לילה כסיל וכימה תשמר / תעמד ושאלה



בעדו, ואם יאחר פעם – / תדם ויחלה.


  


"מה תפחדי ולבך זחל, / רעיה מאהבה?



אקדיש שמי ומקדש נחל / ציר אשלחה, ובא



גואל לגאלך כי אנחל / אותך, ואויבה



אם גדפה שנינו יגמר / הקץ ומללה:



זה אל אמת ואשרי העם / בחר לנחלה!"


 






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/3083