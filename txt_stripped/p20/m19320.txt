


	
	כל בשר יבואו יחד
	



סליחה




כל בשר יבואו יחד לעבדך,



כי אין בלתך ולא ידל כבודך;



שמע תפלה, עדיך / כל בשר יבאו.



אל מרום על כל, אחד ואין שני,



ביטה ואל תבזה היום ענות עני –



למען שמך, יי – וסלחת לעוני!



גמלני חסדך – / ומשירי אהודך.



בונה מעלות ערץ וגודר כל פרץ,



שעה קול עם מהר לחלותך במרץ.



׳חסדך, יי, מלאה הארץ׳



יענה קול שוקדיך, / ואל תט באף עבדך.



רחמיך מעולם, מבין כל נעלם;



עוני אם גדל – לא אשוב נכלם.



צדיק, צדקתך צדק לעולם,



הפק לחרדיך / גדל חסדך!



העבר חרוניך והסר קצפך



ולבני אוהביך הארך אפך,



ושיחם יכון קטורה באפך –



המה ידידיך, / זרע מיחדיך.



מלכי וצור חבלי, מושיע וגואל,



ביטה בדלותי, כי ידי אין לאל.



קראתיך, יושב תהלות ישראל,



אין בלעדיך / ולא ידל כבודך.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/19320