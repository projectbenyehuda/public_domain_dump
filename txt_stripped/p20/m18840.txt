


	
	אל אחד ואין שני
	



(תחינה (לתענית אסתר)




אל אחד ואין שני, / תהי ידך לעזרני!



ברית אמת בינך וביני / שמורה לי ולניני,



ביום עשית דיני / ביד הדסה ואיש ימיני.



ואני תמיד עמך, אחזת ביד ימיני.



בני בכירה, היא לאה, / שנים כשני מאורות –



ידי ראשון, עת באה / שמש, עשו גבורות,



ובן פלגש נכאה / וידיו היו אסורות,



ושסף ראש צפעוני / ביד אחיו השני.



רחל ילדה שלשה / גבורים בני חיל –



זרוע בן נון חלשה / מזנב, בא כדב ליל,



גם יד בן קיש קשה, / ובתם בת אביחיל,



יי להושיעני, / באיבי ראתה עיני.



העירות ימין / ותפדה עם נעכר,



ובצר לו בך האמין / ומתן ידו נזכר,



וטוב מחצית שקל מן / עשרת אלפים ככר.



עוני לבד ימיתני / ואתה תשוב תחיני.



מעוני, איך תענני, / ואקרא – ולא תענני?



ביד אכזר תמסרני / וחנם לזר תמכרני,



ובן אמתי ישמני / ואח על אח ישימני –



אבי, ראה כי עיני / דאבה מני עני!







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/18840