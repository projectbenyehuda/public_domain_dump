


	
	אל דוד בשם לא כניתי
	




אל דוד בשם לא כניתי



מימי נעורי פניתי,



דודו בנפשי קניתי



ובתוך לבבו חניתי.





לי בית זבול / כדמות שביל / דרי גליל / רום ומחמדי, –



להיות לאל / נפשי, ואל / אודה בחיל / שיר ימי חלדי.





בך שת, נדיבה, שדי אות,



תראי כבר אות בפליאות.



לדבק בצור כזה יאות –



נמשל לאדון בצבאות,



אין לו גבול, / הוא כל – ובל- / עדיו אליל, / בו לבד תחדי,



בנטש הבל / חלדך בליל / ברחו כצל – / על אמת חדי.





מי יתנני כל חדלי



טובות לקבל מאלי.



שתי פעליו ממולי;



וכפי תהלות חסדו, לי



ישיב גמול: / כל ציר וחיל / יהפך לגיל – / לא כפי חסדי –



ובמאפל / דומה לליל / הוא יאהל / שמש נגדי.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/3844