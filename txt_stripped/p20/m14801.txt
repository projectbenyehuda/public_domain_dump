


	
	אחגר חיל ומורא
	




אחגר חיל ומורא, / לערך שירה וזמרה

לנאזר בגבורה, / מכין הרים בכחו.



במחברת איתני / אשפך רעיוני

כדל יעטף לדר מעוני / ולפני יי ישפך שיחו.



[ר]ם רכובו, / שעה אביון וניבו,

וריקם אל תשיבו / בהקריבו את כחו.



הדר ברום מעוני, / רצה [ח]ין קול אמוני,

ובטח ביי / והיה יי מבטחו.



מרום מזבוליו / ירצה רועד למוליו,

יחופף עליו / עד יאסף רוחו.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/14801