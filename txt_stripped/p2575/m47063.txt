


	
	מחלקות הארץ. (Die Teilung der Erde)
	







לא לחכמים לחם. (קהלת ט' י"א)






“קחו תבל ומלואה, קחוה לכם למנה!”



קרא לבני אדם, אלהים צבאות מרמה,



"אחוזת עולם נתתיה, מורשה נאמנה,



אפס כאחים תחלוקו, אתם בני האדמה!"





אז יחישו כלהם, איש איש לנחלתו,



כקטון כגדול, גם זקן גם נער.



האכר תנובות שדי אוה לסגלתו,



העלם הכרמל, רבה־קשת היער.

הכנעני מלא אסמיו כל ברכות שמים, הכהן בחר לו יין־חמר, גפן פריה,



המלך סגר מעברה, הליכות דרכים,



ויאמר: מכל חפציך לי העשיריה.­–



אחרי החלק הארץ לבני האדם, ויקרב המשל1 ויאת ממרחק
דרכהו,



הה, לא נשאר מאומה, כלם טובם בידם,



הכל בעליו עמו, באשר חזו עיניהו

אללי לי! האותי נשית מכל החיים?



אני בנך הנאמן, הלא אצלת לי ברכה?



ככה התיפח, ויפול ארצה אפים,



לפני כס האדון בזעקת שבר ואנחה

"אם בארץ החזיון עד עתה אחרת,­–



ענהו אלוה,­ – אל תרים בריב קולך,



עת נפלגה הארץ איה אפוא נשארת?"


&lt; “אני,­ – אמר המשל, ­– הייתי אמון אצלך.”­–


"בנעימות הוד פניך בת־עיני צפיה,



לקול מנגינות שמיך הן אזני קשבת;



סלח אלי לנפשי, עורגת התושיה, ­–



שכורת מזיו אורך, פה ערומה נצבת!"­

"מה לעשות, ­– דבר אל,­ – הארץ לא עוד



בידי,



גם קציר גם ציד, כל משלח ידים.



אמנה כי תאוה נפשך התהלך עמדי,



בכל עת בואך, יפתחו שערי שמים".­–













מלשון: על כן יאמרו המשלים (Dichter) [במדבר כא כז']  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/47063