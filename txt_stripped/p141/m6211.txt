


	
	[ואם לא רפאה היד]
	



ימחץ וידיו תרפינה

(איוב ה', י"ח)




ואם לא רפאה היד המוחצת

אם אין לה צרי לצקת ללב

חטוא לא חטאה לי – בחרתי בעצב

היטיבה עמי כי רציתי בכאב.

רציתי בכאב. בכאב מנצח,

בכאב מטהר, מעניק ומפרה;

כאת-החורשים לי חדו הפולח,

נטפי דמעותיו כאגלי היורה.

בנוף עצבון קמה משתרעת, –

גרני השוממת נכון לך יבול!

ואם לא חבשה היד הפוצעת –

הגדילה חסדה… גמלה לי הגמול…


  

ה' אדר, תר"ץ






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/6211