


	
	יום בשורה
	



וארבעה אנשים היו מצרעים

פתח השער – – – ויאמרו איש

אל-רעהו: – – – היום הזה יום-

בשרה הוא (מלכים ב‘, ז’, ג-ט)






בשכבר הימים האויב הנורא



את שמרון הביא במצור;



ארבעה מצרעים לה בשרו בשורה.



לה בשרו בשורת הדרור.


  


כשמרון במצור – כל הארץ כלה,



וכבד הרעב מנשא.



אך אני לא אבה בשורת גאלה,



אם מפי מצרע היא תבוא.


  


הטהור יבשר וגאל הטהור,



ואם ידו לא תמצא לגאל –



אז נבחר לי לנפל ממצוקת המצור



אור ליום בשורה הגדול.
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/8092