


	
	מר שני השתקן
	



[מר נשי השתקן] / רחל

 


מר נשי השתקן – שתיקה סיג לחכמה –



ושכנתו הצנומה,



לא יחיו בשלום, ויהי מה! לא יחיו בשלום



אף לא יום!


 


לא יוכל מר נשי, לא יוכל שאת שפעת דבורה –



“זה נורא!”



לא תמחל השכנה שתיקתו לשתקן הגדול,



עד עולם לא תמחל!


 


"הן איני חקלאי, הוא אומר, ואיני גם פיטן,



רחמנא לצלן…"



"מה אני, היא תשיב, מה כוחי כי אטיף



לראש הסניף…"


  


ולא יחיו בשלום, ויהי מה! לא יחיו בשלום



אף לא יום!



מר נשי השתקן – שתיקה סיג לחכמה –



ושכנתו הצנומה.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/8675