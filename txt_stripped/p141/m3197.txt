


	
	כורה
	



כורה / רחל המשוררת

 


שועת מכוש ביד גוע.



בעמק המכרות:



– "עודני חי! איכה, רע?



ענני, תן לי אות!"


  

עוד יום, עוד ליל – אין קול, אין קשב –

עוד יום, עוד ליל תמים;


יפל מכוש מיד נחלשת.



ישבת לעולמים.


 


אני פליטת אסון כמוהו,



אכלה בצפיה.



היה חלקי זה אל התהו



לזעק: “עודי חיה…”


  


כל דק – שעה, כל דק פוצע



תוחלת המחר.



עזרת חבר, כורה יגע,



תבוא במאחר.




ג' תשרי, תר"ץ






את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/3197