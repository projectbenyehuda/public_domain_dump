


	
	זמר נוגה
	




התשמע קולי, רחוקי שלי,

התשמע קולי, באשר הנך –

קול קורא בעז, קול בוכה בדמי

ומעל לזמן מצוה ברכה?

תבל זו רבה ודרכים בה רב.

נפגשות לדק, נפרדות לעד.

מבקש אדם, אך כושלות רגליו,

לא יוכל למצא את אשר אבד.

אחרון ימי כבר קרוב אולי,

כבר קרוב היום של דמעות פרידה,

אחכה לך עד יכבו חיי,

כחכות רחל לדודה.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/4548