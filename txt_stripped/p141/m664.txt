


	
	יגרתי פן ילך
	



יגרתי פן ילך / רחל המשוררת




יגרתי פן ילך גם הוא מאתנו



בלא ברכת הפרידה…



כה נוגות העינים:



בזויות הפה מרירות נצפנה;



בשעשועי תינוקות יסתכל רציני,



יגעש ולפתע ידם, כאומר: הכל אחד….


 


וערב יהיה ובמסבת חברים מקומו יפקד.



ונשכה הבטחה כפתן.



וחורים נתרומם כלנו,



וחרדנו לחדרו והוא איננו,



ועל גבי השלחן



אחרון מכתבו ילבין…







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/664