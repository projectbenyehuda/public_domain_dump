


	
	גננו
	



גננו / רחל המשוררת

לחנה מייזל


את זוכרת? אביב ובקר



(האביב, הבקר – אים?)



לרגלי הכרמל – גננו,



ומנגד לו – כחל-הים.

את מתחת לעץ עומדת



ואני על בד, כצפור;



בצמרת זית מכספת



ענפים משחירים נזמר.

ורשרוש משורך מלמטה



כה קצוב מגיע אלי,



ואני ממעל עליך



ממטירה קטעי חרוזי.

את זוכרת? בקר ואשר…



זה היה, זה איננו יותר.



כאביב הקצר בארצנו



כן אביב-הימים הקצר.







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/3892