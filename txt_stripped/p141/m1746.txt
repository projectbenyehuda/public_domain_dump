


	
	נפתולים
	



נפתולים / רחל המשוררת


אללי לי! אללי… גובר היצר,



נמשכות ידי מאליהן



אל תפארת אדם וברקת,



אל מלים נאוות כאבן-חן.

תבצענה את אשר זממו,



מכירות הן בכחן כי רב –



כהתה עיני משפע זהר



ואזני כבדה מצליל זהב.

לא אדע הבחין באור השחר,



לא אקשיב לקול דממה דקה.



האני זאת, אמונים נשבעתי



למלים פשוטות כצעקה?!

תרפ"ז







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/1746