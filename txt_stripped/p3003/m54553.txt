


	
	שאלה
	




ושורתנו שוב צועדת היא קדימה

ושוב אולי הולכים אנחנו פה למות;

אי־שם בערף שוב בוכה לה אמא,

ולידידינו שוב אורבת הבדידות.





קול רעם וצוחת־צרורות חולפים בשטף

ושוב דרוך אני לרצח ולהשמיד – –

חבר נופל וכן הכל עובר כחטף – – –

זה לא אני (זה מישהו אחר) מניע את עצמי!





זה מישהו אחר, בזוי עד געל,

זה מישהו שונה ישכן בתוך לבי –

זה הוא יורה, שודד ומחלל כל טהר!

מאין בא לשכן זה בקרבי?!




יום־יומים לפני נפלו.






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54553