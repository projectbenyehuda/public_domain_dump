


	
	מהלל ושיר
	



עוד לו לשבת שקלים. סימן: מרדכי.






מהלל ושיר חדש נשיר לפני אל

שומע תפלת כל פה ושואל

תרומם קרננו פודה וגואל

בכי תשא את ראש בני ישראל.





רצה ניבי אל חי צורי גואלי

וראה איך אכזרים נחלו גבולי

הבט עניי וגם היה עוזר לי

ותקומם עמך בכח ואל.

תרומם





דרור קרא צורי לשה פזורה

והכרת לבת אדום הארורה

בך שברי אל חי גדול ונורא

כאז וכמו קדם תבנה ההראל.

תרומם





כלתה ונכספה נפשי דומיה

הקשיבה לשירי שוכן עליה

ושלח לי בן דוד עמו אליה

ויראו שונאינו כי עמנו אל.

תרומם





יושב שמי שחק פדה עם אביון

ומהר בנה לי מקדש אפריון

ואז נשיר בקול גדול ונרן

ונזמר עת ובא לציון גואל.

תרומם









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/43092