


	
	שחוק עשות
	




שחוק עשות זמה / כמו שאור עסה / להבל הוא דמה / ושמחה מה עושה

כאיש עליו חובות / ועניני ריבות / אלפים ורבבות / והיו למשא

ומלך המשפט / דאגה בלבבו / לפניו איך יבוא / ופניו איך ישא

מזמן הוא לדון / במשפט האדון / להמשיכו כמו / בהמה אבוסה

והכין לבלי חק / מנחות השחוק / והיה חליפה / סגלה כנוסה

הלא אויה עליו / לרע מפעליו / היש לו מרחם, / ועין לו חסה

ועת לשחק עבר, / ועת לבכות גבר / לפרענות הוכן / והיה למשסה.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/43032