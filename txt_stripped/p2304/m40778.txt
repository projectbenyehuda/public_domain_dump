


	
	לכבוד מרדכי פיראריסי: כושית אשר עורה
	



Abraham Coen (Zante)

]נולד בשנת 1670 בקנדיה (ארץ יון), חי בעיר פדובה ובאי זנטי (יון). מת בשנת 1729]






– – ͝ – – – ͝ – – – –



כושית אשר עורה לעד עליה



חשך ולא אור כוננו שמים



יגר ברואיה עשן פניה



נחל דמעות מבכי עינים.





גם כי במראה תערך כליה



בגדי צבעים עם סגור פרוים



צמיד ואצעדה וקשוריה



משנה כלמות הם שחור כפלים.





נקשה אשר ישא בראשו כתר



קלס נערים הוא בחוצות קרת



הבוץ לבץ יהיה לבוז אחלמה.





אך שֽירך מפליא ונתון יתר



עור יהפך כושי באור תפארת



וימין קשה יום על־ערבות רמה.




(1719)










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/40778