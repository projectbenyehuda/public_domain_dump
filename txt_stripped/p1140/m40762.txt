


	
	[דבר בתוך עירך פזר רגלך] (מתוך השיר על-המגפה שהיתה בפדובה)
	



Mosè Catalano

[מפדובה, חי בפדובה ובמונטנינה [Montagnana], מת בשנת 1661]





מתוך השיר על־המגפה שהיתה בפדובה בשנות 1630/31






/ ͟ / ͟ / ͟ / ͟ / ͟ / ͟ / ͟ / ͟ / ͟ / ͟ / ͟



דבר בתוך עירך פזר רגלך



מחוץ למחנה במקום נקי



עשה נחשת, ברזל מנעלך



וברח בחפזון כאיש נקי



כי אם תעמד שם בתוך עירך



תהיה ככלב מתבוסס בקיא



ואם בשחר לא תפתח עינים



תמשש אפלה בצהרים.



אכן אם אין בידך לברח



דבר בתוך עירך כנס רגלך



ובראותך כי יתחיל לפרח



בידך תסגר דלתי ביתך



ובטרם כי תסגר צריך לטרח



להכין לך צדה למחיתך



חליפות שמלות להלבישך



מאכל ומשתה להשביעך.



חפר לך באר לשאב לך מים



לכבס לבשל למזג יין



גם תעשה לך תנור כירים



לאפות מאכל לאות עין



קנה לך כלים אזור מתנים



עשה בלי שפחה ועבד אין



אם בשכונתך דבר עצה עוצה



לקנות לך דירה ולצאת חוצה.











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/40762