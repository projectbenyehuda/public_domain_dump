


	
	בקרת ספרים
	



“מעשה תעתועים” – מאת ד"ר ש. ראבין

הד"ר הנכבד ש. ראבין נתקנא בספרויות העמים, שיש להם ספרים המכילים את כל הבלי אומתן: כמו לספרות אשכנז יש ספר המכיל את כל הבלי אשכנז, להספרות הרוסית – ספר המכיל את כל הבליה וכן בכל ספרות וספרות; לכן קינא בן ויאיר לברוא גם הוא ספר כזה בספרותנו; אבל, כנראה לא עלתה בידו.

המחבר הנ"ל, ברצותו להגיש לנו ספר כזה, באר לנו בהקדמה לא קצרה כי ישראל נקיים הם מכל שמץ מעשה-הבל, וכי גם תורתנו ציוותנו לבל נלך בדרכי הגויים המאמינים באמונות טפלות, בכישופים ובעוד, וכי לא נחש ביעקב ולא קסם בישראל – הכל טוב!!

ראשית דבר, יחל לבאר לנו את דעתו אודות הגן-עדן, הגיהנם, אודות חיבוט-הקבר ועוד כאלו “הושענות חבוטות!”..

אחרי-כן יחל לספור ולמנות אחת לאחת את הבלי אומתנו – – – הבלים:

כל מנהגי ישראל אשר לא בחמישה חומשי תורה יסודם; רק בעלי התלמוד קבעום למנהגי ישראל; כל הדברים האלה יחשוב ד"רנו להבלים!(?)

והנה לא באתי להתפלפל עם הד“ר הנ”ל אודות מנהגינו; למותר אחשוב זאת; לו יש רשות לדבר בחפצו, ולנו יש רשות לעשות כחפצנו; אך חפצי בזה להראות כי הד“ר הנ”ל כחפצו, להכניס בספרותנו “ספר-הבלים” הגיש לנו – לא נדע איך לכנות את ספרו.

“ההרים (התגעשו) ויולידו – עכבר!..”

מה חודש לנו? בין כה וכה, בין אם נאמר כי צדק הוא במשפטו ובין אם נשלול ממנו את הצדק – לא עלה חפצו בידו:

איך שנאמר, לא נוכל להבין את חפצו בספרו זה; אם דברי בעלי האגדה קדושים הנם בעיניו – מדוע-זה ימנה את מנהגיה בכלל ההבלים? ואם כהבלים הינם בעיניו, מה – – – הלא כבר קבוצים ועומדים הם כולם כאחד, – – – לימוד?! – – –

[מתוך "הקוף]






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/5056