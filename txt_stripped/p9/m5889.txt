


	
	אשת הפראים והאשה נצורת הלב
	



(משירת בודלר – פואימות בפרוזה)


אמנם, היקרה! הנה יותר ויותר מדי וגם בלי רחמים בלב תדריכיני מנוחה, כי הנה בהקשיב אזני איש את אלו האנחות התכופות, וחשב בנפשו, כי אמנם סבול תסבלי יסורי נפש רבים וכי היסורים האלה לא פחות נוראים הם מיסוריה של אותה האשה הזקנה וחברותיה הנצבות כפופות כל היום ומלקטות את השבלים אשר בשדות, של אלו הנשים הקבצניות והחולות, אשר תלקטנה את פתותי הלחם מהאשפתות, אשר ליד פתחי בתי המרזח.



ואלו היו, לפחות, באנחות האלה רוחשים רגשות מוסר הכליות אשר יציקו לאיש, כי אז היו אלו נותנות לה כבוד רב; ואולם הנה כל אנחה ואנחה, היוצאת מחזה, ספר תספר רק על החיים השאננים, אשר כבר היו לה לזרא, ועל הבטלה הגדולה, אשר היתה לה למשא. כי הנה תמיד הקשב תקשיב מפיה רק את הגיגה חנם זה:



– יאהבני נא אהוב – הלא אני ככה זקוקה לזה! ינחמני נא גם נחם ויקרבני אליו קצת!



יפה, אפוא. הנה נסה אנסה לרפא אותה ממשובתה; מקוה אני, כי בנקל יצלח לנו למצא לה בימות היריד הללו, בכדי שלא נהיה מכרחים להרחיק נדד בשביל זה, איזו תרופה, אשר מחירה לא יהא רב יותר מדי.



הנה תשים נא, בטובתה, את לבה אל מסגרת הברזל הגדולה הזאת אשר מאחורי השבכה אשר לה תשב זאת המפלצת השעירה אשר שרטוטי בשרה הגסים הזכר יזכירו כמו בדמדומים את שרטוטי בשרה היפים שלה, יקרה. הנה יש, אשר כבר תתלבט המפלצת במסגרתה זאת והיא מיללת, כחוטא, אשר כבר יצא דינו למיתה מלפני השופטים, ויש, אשר אחוז תאחז בשבטי הברזל אשר לשבכה וגם לפות תלפתם ותמוטטם, כאותו אורנג-אוטנג כלוא, אשר נפשו יוצאת אל מולדתו הרחוקה, ויש, אשר הזכר תזכיר בקפיצותיה הנפלאות את קפיצות הנמרה המהירה, או כי חקה תחקה פתאם להתנודדותו המגחכה של הדב הצחור. הנה המפלצת הזאת אחת היא מאלו החיות, אשר בני אדם רגילים לקרא להנה: מלאכי שלי – אשה היא זאת. ומפלצת אחרת יש שם, אשר ידה אוחזת במקל וגם קרא תקרא תמיד במלוא גרונה – אישה של הראשונה הוא זה. זה הנה הושב הושיב את אשתו הכשרה, אשר ארש לו כדת, בכלוב וגם לנחשתים הנה הגישה, כמו שמגישים את כל החיה, והנה הוא מציג אותה לראוה – כמו שהשכל מחיב, בנטילת רשות קודמת מאת הרשות – בימות הירידים אשר בפרורים השונים.



ותביט נא אל המחזה בשים לב. הראה תראה מה גדולה התאותנות (ואולי אמנם גם לא מזיפה היא), אשר בה תתנפל ותשסע את השפנים החיים ואת הצפור, אשר מנהיגה זורקם אליה אל המסגרת?



– המתיני נא! לא את הכל בבת אחת תטרפי!



ככה דבר ידבר אליה את דבריו המחכמים בפיו, ובידיו הנה גם הוצא יוציא בלי רחמים בלב את טרפה משניה, ובהוציאו את הבשר, ונשארו רגע אחד האמורים, אשר נפלו ממנו, בשני זאת חית השדה הטורפת – רצוני לומר? זאת האשה.



– טוב, אפוא. חבטה יפה אחת במקל חובלים זה היא תלמדנה בינה?



ככה ידבר המנהיג, בראותו את המבטים הלוהטים, אשר אשת בריתו זורקת כלפי הבשר, אשר לקח מאתה. אל אלהי הרחמים! והלא מקל זה לא מקל של בוטפורים מדמה הוא! הנה תקשיב נא גם הקשב את שריקות החביטות הללו, הנופלות ונחות בבשרה – ויהא גם שמצפה הוא אדרת זו. הנה עיניה כמעט אשר תפרצנה לה מחוריהן, ובנהמה עתה, ותהי גם נהימתה יותר נאמנה, הנה היא מתהוללת מרב קצפה בה וירה תירה זקים, כברזל הזה, בהכות בו הפטיש.



הנה כאלה וכאלה הם היחוסים שבינו ובינה, השוררים אצל אלה השנים מיוצאי חלצי אדם וחוה, אשר אתה, אל טוב, בראתם, אתה יצרתם! האשה הזאת היא, בלי תפונה, אחת הנשים האמללות, ואם כי בשורה האחרונה אולי מצא נמצא כי אלו ההרגשות החריפות של הכבוד ושל התהלה לא מוזרות הנה לנפשה. יש גם אסונות גדולים פי שנים מאלה, אסונות אשר נצח לא יתקנו ונצח לא יהו להם תשלומים; ואולם בהיותה באותה הסביבה האפלה, אשר אליה הטיל אותה גורלה, הלא גם להגות לא יכלה מימיה את המחשבה, כי יש, אשר תהא האשה כדאית וזוכה לחלק טוב בחיים.



הנה ישוב נשב לנו יחדו פנים אל פנים, אשת השקרים היקרה שלי! ובהיות לנכח פנינו התפת הזה, הוא תפת חיי יום יום, מה אנו יכולים לחשב בדבר אותו התפת החביב שלה, במקום שכוב תשכב לה סרוחה והוזה ברפידתה, זאת הרפידה הרכה והמפנקה, כבשרה זה הצח שלה, ואכול תאכל לארחתה רק מהבשר המבשל, אשר משרתה הזריז גם נתח ינתחנו בשבילה לנתחים קטנים, בטרם הגישו אותם לפניה לאכלה?



ובכלל – מה אני יכול למצא באנחות ההבל הללו, המכות גלים בחזה, הספוג ריחות בשם יקרים, של אשה עגבנית שכמותה, ובכל אותה המרמה, הלבושה מסוה של אמנות הנפש והלקוחה בהקפה מהספרים השונים, שקראה בהם, ובכל אותה תוגת הנכאים שאינה פוסקת, המולידה בלב כל רואה את כל הרגשות שהיא רוצה בהם, מלבד את רגש החמלה והחנינה?



באמנה, הנה יש אשר שאיפה אחת שוקקת בכח רב בלבבי, היא השאיפה ללמדנה את פשר דבר האסונות הנאמנים אשר לאדם. כי הנה אם יש, היפהפיה שלי, אשר ראה אראה בדמיוני את כפות רגליה הקטנות והנה תצללנה יחפות ברפש ואת מבטיה הקורמים אד, והנה הם נשואים אל השמים הרחוקים והיו כמתפללים תפלת נפש לאלהים גדולים, כי ישלח לה את גואלה – ויהי לי הדבר, כאלו ראה אראה את הצפרדע אשר בבצה והנה היא מקרקרת וצמאה למשאת נפש.



תשמר נא, אפוא, את נפשה מפני החסידה, אשר לא תבוא פתאם ותתפשנה בחרטמה הקשה וגם הבא תביאנה אל קרבה.



כי אמנם משורר אנכי; ואולם אינני תמים באותה מדה, אשר היא חושבת בלבה, ואם חדול לא תחדל מהציק לי גם יומם וגם לילה בגניחותיה ואנחותיה המזיפות, אז אקום ואשפט בה, כאשר נשפט אותו המנהיג, אשר ראינו יחדו, באשת-הפראים אשר לו, או כי אקחנה ואשליכנה אל אחורי אחד החלונות כמו שמשליכים את הבקבוק, אשר הורק מיינו.
 







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/5889