


	
	בגוי נבל כבודי
	



ועשיתי על עדת נבלים ואין בהם אצילים.






בגוי נבל כבודי שב משסה / ומעלתי ברגליהם רמוסה,

אשר ידם בתולה לנדבה / ולכילות בעולה גם כנוסה.

במומם נטמאה תבל, ולולא / ברית מבול – שטפם ים וכסה,

ונפשם היא קרוצה מנבלות, / ומכל מום וקלסה עמוסה.

וציר מות בעת יבוא להרגם / יבקש מבאש נפשם מנוסה

ויורידה לשחת על קצת עץ / לטמאתה והיא עליו מאוסה,

ולו ילמד בשבת ימצא שם: / הכי נפשם מטמאה היא במשא!











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/32662