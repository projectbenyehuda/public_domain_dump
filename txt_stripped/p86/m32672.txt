


	
	שמעו בני שכל
	



ועשיתי בעיר אשור (מוצל) על ענין הקהלות אשר חזיתי ובארצות מזרח ראיתי.






שמעו בני שכל, פליליות – / בם תלמדו דעות ותושיות:

באתי לנוא אמון וחניתי / בינם כמו הדג בתוך ציות,

ואמצאה אישים במצרים / אין בם לאנשי היקר מחיות.

ואעבר משם לדמשק / אל עם אשר תעו כמו שיות –

ואשכחה אידם בעם צובה, / כי הם כחרב לה שתי פיות,

ואמאסה כלנה הכי לעצר / הונם ידיהם תוקפות הויות,

אולם באשור נשכחו כלם, / כי הם בהמות או כמו חיות!

אם ארדה כן כל אשר אלך – / אמצא בני בבל בתחתיות!









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/32672