


	
	רעיון
	




הן אראלי שחק מאז גזרו אמר

לבל יפח ה' נפש בבן-חמר,

ולפני פתגם המלך בכל זאת סרו.

ולפתע פתאם פני אדם נהרו

אך האדם מהר בעט ביוצרהו

וישלח ידו בעץ-דעת ופריהו.

לבני תמותה ראשית פשע

זה החלם לזדון ורשע

עתה התחרו את יוצריהם שרפי שמים

וינחם ה' וישלח ארצה מים

וכל הבריאה כליל הכתה חרם,

אך שריד כמעט נותר מזרם

ועליהם נשא אנחנו צרה ועמל,

יען על נח וזרעו ה' חמל,

ומאז עוד חלאת הארץ ה' לא הדיח

ובעמק עכור אותנו בסיר צחנתו ירתיח.
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/7472