


	
	בת פלוני לפלוני – Die Bestimmung des Menschen
	




א



בין להבת אלפי שנאן במקהלת שרפים



רבבות נצוצי אל כחצים עפים



הקשבתי קשב נורא, הס, אשמעה



שם מלאך-אל פתאם דאה



ועל רצפת שפתיו מלין אחדים,



ודבריו אורו כשמש בקדים.




ב



והנה דממה דקה ומעט רעש.



קול שמעתי כאשר יתפרץ הר-געש,



משפט על בני חלוף לגורלות החיים,



והמלאך דובר על נקלה, אי שמים!



וכאשר יחרץ כן יקום כן יהי,



לשבט אם לחסד, לשמחה או לנהי.




ג



אך אנכי למלאך לבי אהבה רחש,



ודבריו אשר קרא לי נעם לחש.
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/3094