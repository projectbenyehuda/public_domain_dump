


	
	אשמעה קול מורה השעות
	




אשמעה קול מורה השעות



ואזכרה איך עתותי עפות ונעות.



ובזכרי מיגון בינתי סרה,



כי חיי יחושו אל המטרה



עת אלא מנשוא, אשבות מעצבת,



ואת נפשי ממני יקח המות;



עת יעצמו עיני, ייבש בי לח,



ובשרי, הה בשרי, אז יתן ריח.



ידידי ורעי ממני יברחו,



ומהרה מקברים אותי יקחו



ויכסוני בעפר, הה שוד ושבר



ויעזבוני אחרי [סתמם?] את הקבר.








את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/8113