


	
	נפש האדם (ב)
	




מה־חיי איש ימיו חרוצים?

מה־שעשעי חלדנו מערת פריצים?

מעשה תעתעים יחד מהבל!

לו יחיה האדם שנים אלפים,

מה־הוא מול אל רכב שמים. –

מה הוא בארץ לו נפלה חבל.

יפליא האדם, חילים יגבר,

אילי הברזל בנשק ישבר,

לא יפחידהו כל שלטי הגבורים"

אך רגע חמת אל בו נגעה

ישלח דברו הנהו ברעה

מכל עבר ופנה יורו המורים.

מי גבור כשמשן, מי עז כמהו,

ערים בצורות הפך לתהו

ארי ובני שחץ בעיניו כאין;

סר מנו אל עת אפו בו חרה,

וירד בנחשתים בקרב צרה

אבד כל טובו אף אבדה בת עין.

מדי יום יום עינינו יביטו,

רגלי גאיונים יכשלו ימוטו,

ברצות אלהים השמידם כרגע.

ומי יחזה גבורים אסורים בכלא,

ולא יירא אלהים אל עושה פלא,

נתן ענג לבחיריו ולבזיו נגע?

הן הבל כל אדם כרמש אדמה.

כמהו כמהם תולעה ורמה.

ימיו חרוצים מעט הם ורעים.

ולו יחיה האדם שנים אלפים,



ושב אל עפרו אל ארץ רפאים.1



אכן רוח הוא באנוש, נפש משכלת,

לה יתר שאת בכל משלת.

על כנפי תבונה חיש תעפף

עמק, רום, כל קצוי תבל;

תלעג לנהי, תשחק אל אבל,

כי כבוד אלהים עליה חפף.

אך בה יסור ממקשי צלמות,

ישרם דרכיה, נתיבה אל־מות

להשכיל להטיב כי יאבה האדם.

בה יעוף חיש קל מרחבי אפסים,

ברוח בינתו יסק שמים,

יאסף נכבדות ארצה יורידם.

אל גבהי שמים ישא עיניו,

או יראה הארץ אשר לפניו,

ילך אל דרום ונסב אל צפון:

פה – חוג שמים כוכבים אין חקר,

שם־תבנית שור, צאן ובקר,

עמקים בר עטפו דשן ירעפון.

האכר יתהלך טוב לב ושמח,

שב על מעניתו אדמתו פלח,

הלוך ורנן על יד צמדו בית.

שם תתור עיניהו בפנה אחרת,



?? שם רב כבוד! יקר תפארת!

אצבע אלהים הוא, תוך כרם וזית!

בשמים, בארץ, ובכל אשר ברוח,

פי הטבע חרות על לוח.

מכתב אלהים – נבער האדם מדעת,



?ציץ, אך יביט, ורסן בשפתיו,

דבר בל יוכל, כי רבו מחשבותיו,

אל קול הטבע יט אזן שומעת.

אלה חיי איש אין מספר לשניו,

אם אלה שעשעיו, מה רבו עדניו!

ילעג אל מעשה תעתעים והבל.

לו יחיה האדם יום או יומים,

רב מאד חי משנים אלפים.

כי דעת אלהים לו נפלה חבל!

אשרי איש משכיל בעל נפש יקרה,

יחיה בנעימים בל יעקש הישרה,

ששון ושמחה על כל סביבותיו.

בכל אשר יביט תחת השמש,

מצבא השמים עד כל רמש,

יחזה אלוה, יחזה נפלאותיו.

גם ביער כי ישירו צפרים,

תהלות שדי כלמו שרים;

עז יוצרם יביעו מבין עפאים.

גם בם ישכיל איש מבין יודע

(וברוח נכאה על ברכיו כרע)

כי יד אל בכל – בכל הנבראים.

הפליא לעשות בעל גבורות,

מאורות שדי כספיר מאירות

בכל אשר עינינו תחזינה.

אם נפלאו מדעת ולמאד עצמו,

הן די היותו יעידו לאות יקימו;

כי יד יוצר עשתם לעד תהיינה.

ואת כל אלה יבין מבחר החיים,

ירד שאול אף יסק שמים

בסלם הנפש תוכו קננה



?? הטבע כלן נחמדות,



?? לנפש עשר ידות,

זאת המפליאה עלה על כלנה.

ימי חיי בני אדם חרוצים אינמו,

לנצח נצחים חיים הנמו,

גם אחרי מותם פה בתבל;



? ולראות חדשות אז יפקחו עיננים,



? בפני אלהים אל רכב שמים;

וידעו כי אפס בארץ פה הכל הבל.







מן: ואל רפאים מעגלותיה (משלי ב'.) [במקור הסרוק  נדפס בטעות: משלי ג‘. הנכון: משלי ב’ י“ח. הערת פב”י.]  ↩










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/40690