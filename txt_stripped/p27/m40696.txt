


	
	שתי השבלים (ח)
	



1


(משל מוסר)



שבלת עמדת בקומה זקופה,

על יד רעותה לארץ כפופה;

בגאון ובלצון את פיה פערה,

ותהתל ברעותה, וכה אמרה:

"כעניה בפתח תעמדי שחוח,

הרם ראש כמני אין בך כח!"

אל נא אחותי, השנית השיבה.

אל נא תהי בינינו מריבה.





הן אמת לך נתן הדר הקומה,

כי ראשך קל אין בו מאומה,

על כן תשאיהו לחן וליפי.

גבוה מאד, ובו מחסור ועני,

ולו ראשך ימלא כמני

מטה מטה אז אתו תכפי.


______


לכן בני אדם, אל נא תתגאו!

וכמו במראה במשל תתראו:

מי ירום ונשא וראשו בשמים, –

ומי יביט לארץ, וישפיל עינים.









העתקה מלשון רוסיא.  ↩










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/40696