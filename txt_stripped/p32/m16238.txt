


	
	לשוא
	



אמרתי לה: הלב בוער

הלב נמק מאהבה.

השיבה לי: הים סוער,

הים בוכה מדאבה.

לבי כל־כך שבור מאהבה אמללה

ואני כל־כך אמלל מאהבה שבורה.

זה ימים על ימים שנפשי אכולה

ותקותי בלבה קבורה.

בארתי לה: אם ככה את

אני חולה ולא אריב.

החזירה לי: סנונית אחת

לא תאפשר את האביב.

אני כל־כך אמלל מאהבה שבורה

ולבי כל־כך שבור מאהבה אמללה.

הורג אני שנים אף שנים בגבורה

ותקותי חוזרה בקללה.










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/16238