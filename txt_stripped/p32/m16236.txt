


	
	[צחקת, ובצחוקך הלבן]
	



צחקת, ובצחוקך הלבן

הפרחת מלאכים באויר־סודך

והמלאכים הקטנים, באלפי חציהם

קלעו ללבי ואני עבדך.





כעסת, ובכעסך האדום

הכית גלים בים שאיפתך

והגלים יחדיו בבעי־סדום

שטפוני כלם ואני סליחתך.





שתקת, ובשתיקתך התכולה

העמדת בעוז את תנועת החיים

ואותי כך דנות למיתה.





דמעת, ובדמעתך הסגולה

הרטבת הרגשות, שפצת העיים

והחזרת נפשי לחיותה.






את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/16236