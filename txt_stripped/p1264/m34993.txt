


	
	יוצר
	




זרה בגיא ובהר

מטרות זהבו פלפל־בר.

הרקפת עוד מאמש

שפתותיה לקראת שמש.

בעשב מזהירים

רסיסים־ספירים.





במרחקים שם ערובו

תפוח־פז סם־לבלובו.

במזרח נס כבר העלט,

משמשים ארגמן ותכלת

במרחבי־יה

בערבוביה.





התורים על הערבים

מתעלסים באהבים.

המקום חורז לו פיט,

בנתיב לא ידעו עיט

יוצר אור ובורא

ולך הוא קורא.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/34993