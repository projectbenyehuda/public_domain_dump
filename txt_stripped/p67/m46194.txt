


	
	פרק שירה
	



אופנהימר פרנץ מה הוא אומר? – מן המצר קראתי קואופרציה ענני ב“מרחביה”'…

בן יהודה מה הוא אומר? אנא ה' כי אני עבדך, אני עבדך בן אמתך פתחת למוסרי (מוסירי, שם נדיב במצרים).

גובר האפ"ק מה הוא אומר? – יפל מצדך אלף ורבבה מימינך, אליך לא יגש. רק בעיניך תביט ושלומת רשעים תראה.

דיזנגוף מ. מה הוא אומר? – גאולה תתנו לארץ.

הורביץ הרב מה הוא אומר? – ואת הסירות ואת היעים ואת
הכפות ואת המחתות ואת המזרקות אשר זהב זהב ואשר כסף כסף לקח רב טבחים.
(מלכים)

ליבונתין ז. ד. מה הוא אומר? – והכסף מאין ימצא? והחכמה מאין תמצא?

מתנגד לעבודה עברית מה הוא אומר? – לעולם בהם תעבודו.

נחום סוקולוב מה הוא אומר? – בוקר ומבוקה ומבולקה ולב נמס ופק ברכים וחלחלה בכל מתנים ופני כלם קבצו פארור (פסוק בנחום).

סמינר מה הוא אומר? ואנכי תרגלתי לאפרים.

עתונות א"י מה היא אומרת? – טוב טעם ודעת למדני.

ענתבי מה הוא אומר? – הענק תעניק לו.

ולפסון דוד מה הוא אומר? – והכנעני אז בארץ.

זכרון יעקב מה היא אומרת? – והיו עיניך רואות את מוריך.

חלוקה מה היא אומרת? – ומקבלין דין מן דין ואמרין “קדיש”.

טהון שרה מה היא אומרת? – מזמור לדוד, ה'! מי יגור באהליך?

יהושע ברזילי מה הוא אומר? – שומר בנקירים ה' דלותי ולי יהושע.

כהן מרדכי בן הלל מה הוא אומר? – אני הגבר!

פתח תקוה מה היא אומרת? – כל מקום אשר יהיה שם אלף גפן באלף כסף. (ישעיה)

ציון מה היא אומרת? – “אלי”….

קלוזנר יוסף דר. מה הוא אומר? – נביא מקרבך מאחיך כמוני.

ראשון לציון מה היא אומרת? – אוסרי לגפן עיריה.

שץ ב. פרופיסור מה הוא אומר? – יהי רצון שיהיו כל חלומותי עלי ועל כל ישראל לטובה.

תל אביב וכל ישוב א"י מה הם אומרים? – ויישן ויחלם שנית והנה שבע שבלים…

[ציור בקובץ 3]
















את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/46194