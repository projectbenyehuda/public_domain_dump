


	
	עצלן וקמצן
	




עצלן היה אכר,

חי בכפר;

צאצאים לו, צפיעות לו,

בלי מספר.

ובגרן וביקב רק אין כל;

ובני ביתו מתאוננים,

רעבים ומקוננים:





אוי לא טוב, לא טוב, לא טוב,

תמיד לרעב…





נוחה, נוחה, אכר דל,

קוה, קוה לאל מעל,

מטל שמים יתן לך –

ליל מנוחה לך!





קמצן היה קרח,

חי בכרך;

כסף לו, זהב לו,

כך וכך.

ובמחו ובלבו רק אין כל;

וכל קרביו מתאוננים,

צמאים ומקוננים:





אוי, מעט מאד, מאד, מאד,

כסף עוד ועוד…





נוחה, נוחה, עכבר גס,

על הרבית, על הבז,

אל קברך תקח לך, –

ליל מנוחה לך!







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/32142