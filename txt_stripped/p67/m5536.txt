


	
	[המחתן אלהינו...]
	




המחתן אלהינו, הכלה תורתנו,

משה רבנו שדכננו נקרא;

ישראל בן חורין חתן התורה,

הר קדש הר סיני לחפה נברא

לכו נרננה, שיר נשננה, יחדו במקהלה

צד חתן, צד כלה – מזל טוב! (שוב)

המחתנת ארצנו, הכלה עבודתנו,

הרעיון הלאמי שדכננו נקרא;

החלוץ העולה חתן העבודה,

רקיע של תכלת לחפה נברא.

לכו נרננה, שיר נשננה, יחדו במקהלה,

צד חתן, צד כלה – מזל טוב! (שוב)


  

המנגינה – א. זיטומירסקי






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/5536