


	
	תחת שיח הירקרק
	




תחת שיח הירקרק,



זוג ילדים שם;



יש ילדה יפהפיה,



לה עורג לבם.



סח זה סבל אהבתו,



מה לבו בו יך;



אז גם זה באמרתו:



– אף אני הן כך.



– יום ויום אני רעב,



מתהלך עם סוד;



אצל חלונה אוהב



שם תמיד עמוד.



– ואני כה נע ונד



מתהלך כל ליל.



אז גם זה ילחש אט אט:



– אף אני כל אל…



קור וגשם, סער עז,



לא יראו השנים;



הוי, אמם נתרגזה אז



ו…לקו כפלים.



אז גם אבא, אוי, אוי, אוי!



– הוי, שכבו! – האיץ בם.



רצועה לו, כפולה לו,



ויפה “הרביץ” בם…



מנגינת ש. רוזובסקי1






נדפסה בהוצאת “יובל”, ברלין  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/8135