


	
	כשושנה... כן רעיתי!
	



1.


לפרח דמיתיך עלמה בחלד,

כל עוד על גבעולו ירדם כילד,

ישבע מנשיקות פי שמש ורוח,

טל שמים בגביעיו ילין ינוח,

ובעיני אדם לו אהבה בערת,

כל יד בר עליו מנבל שומרת…




2.


אך יעלה הכורת על הפרח הנעים,

גבעולו לנערים יהי לדודאים,

ועל לב נערה יפה הוא יבל לשחת…

כן את אהובה עלמה פורחת,

כל עוד כצפור בית אביך את יושבת,

אך תקחי בית איש תשיגך עצבת..!









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/44985