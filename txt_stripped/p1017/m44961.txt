


	
	איש הרוח
	




לפעמים מטמאה קנאה נתעבה,

טהרת הרעיון וקדושת מחשבה,

אך איש הרוח לזה לא ישים לבבו,

במקדש דמיונו יחיש אז לבוא,

שם בודד בסתר ירחץ בנקיון,

כל אחוה רמה כל שרעף הגיון.

כברבור הצח בעמדו יבשת,

וירא לבנת כנפיו בעפר נמאסת,

חיש ירד המימה בלעג ושאט נפש,

מבקעת הארץ המלאה אך רפש…

שם בגאון עזו ישחה מי הים,

כנפו כשלג תלבין שנית שם…









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/44961