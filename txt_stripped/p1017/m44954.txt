


	
	בשעפים מחזיונות ליל
	



1.


בלילה הזה בנוחי מעמל היום,

אל אדיר ונאור נראה לי בחלום,

ויאמר “שאל בני ואתן” – ותהי בקשתי.

לא עשר וכבוד לא ימים ארוכים,

לא חן טוב ויפי משאות שוא ומדוחים,

אך להריק רוח קדש על בת שירתי.




2.


ובלילה השני עת תערב עלי שנתי,

אם יראה אלי אלי וישאל בקשתי,

לאמר: “שאל מה בני ואנכי אתנה”.

לא אשאל רוח קדש, רם על כל רמים!

רבונו של עולם אמר, חי העולמים!

תן לי קדש קדשים, תן לי את – “יונה”.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/44954