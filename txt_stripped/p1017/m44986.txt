


	
	דור הולך ודור בא
	



1.


על שדמות החיים יצמחו הדורות,

ויד אדוני השדה תניף המזמרות,

לאלה תשית קציר, אלה ימחו,

ומעפר אחרים על מקומם יצמחו!




2.


יד הבן בעקב אביו אחזת,

הנני כי קראת, הנני תחתיך,

ושם מעל עבים בת קול מכרזת:

הדור! רד ארץ כי רד יומך..!




3.


גם יומי יפוח ונסו הצללים,

ואני עם בני דורי נבל כשבלים…

אך מי מכם יפתור לי חלומי,

היוצא חלצי יירש את מקומי?…









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/44986