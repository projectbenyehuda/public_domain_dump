


	
	אינקוויזיציא!
	



1.


ברנה יגילו חברי מרצחים בעם,

כבו המאורות וקדרו הימים…!

מזבח שלום ואהבה הזה בדם,

וארץ גם היא זבת דמעות ודמים.




2.


בבטן אדמה בני שטן יושבים כסאות,

שם רשעה הגברת להם שלחן ערכה,

שם נפשות צדיקים טבחה טבחה,

הבשר בשר אדם, והיין – דם ודמעות…




3.


ובדממת הליל הרחק מזבח וכרה,

בעמקי לבבות צדיקים הה שמה

יפרטו מיתרי קנאה ונקמה…

ועין מלאך השלום תזיל דמעה טהורה!









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/44956