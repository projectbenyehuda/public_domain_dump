


	
	אנחה
	



(על קבר מיכל לעבענזאהן)





1.


פה בקבר צר המשורר ינוח!

הסו! אטה אזן! אולי אשמעה!

הן בחיים נמק בשרו, אבל הרוח…

חי הוא גם יחיה! הלא נדעה!




2.


כמה שעפי־יה בנפשו החבאו,

לו גמלו ויראו את מי בו ראינו,

לו מות משחית לא באבו הכריתהו,

כי עתה שיח קדש מלא פינו.




3.


אבל אללי לנו! משוררנו הנעלה,

כמזמר שר שיריו במרומי מעלה,

ופתאם חץ מות חלף עמק לבו…

כמעט החל ונאלם בעודו באבו…









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/44948