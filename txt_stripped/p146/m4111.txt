


	
	חוס אלהי
	



חסדאי; בשיבוץ עם השיר יעבר עלי רצונך של יהודה הלוי


חוס אלהי ממעונך   /   על חבצלת שרונך



יעבר עלי רצונך   /    כאשר עבר חרונך


  


שגבני מזדוני    /    כי לך לבי ועיני



הלעולמים עווני  /     יעמד ביני ובינך


  


דוד מחה אויב מעקש  /  כי לנגדי הוא למוקש



ועדי מתי אבקש  /    אותך עמי ואינך


  


את קרובי מקרובים  /   גם סביביך שביבים



דר בכנפי הכרובים   /   הפרושים על ארונך


  


ידך תנחה פזורים  /    בעבור חסד נעורים



העבדתני לזרים   /     ואני כנת ימינך


  


גדעה קרן מעני   /    בעבור שמך יי



גואלי, לגאל המוני  /   רום והשקף ממעונך .
 







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/4111