


	
	ירושלם אנהרי ארי מטא זמן פרקניך
	



החתימה: שלם




ירושלם אנהרי / מטא זמן פרקניך



ותשבחן סדרי / לאלה רחצניך



ובשיר אימרי / לדדאין דיניך



ארי כל עממיא / יתובון לפלחניך:



שבחי בחדוא / פרקניך מתגלי



דכרניך ברעוא / על לתרעא דהיכלי



ועמיך דאביל הוא /יתוב בנבלין וצלצלי



ויהון מזדמנין / כלהון לשלחניך:



לבוש דיקר ילבשון / עמיך דקדישין



ושנאיהון יכבשון / כל עממין בישין



ומלכיהון יחבשון / יהון כעפרא כתישין



וכל שליטיהון / יתובון ישמשוניך:



משעבדך בגלותיך / ייתון ליך זקיקין



יהון מחמדין לדתיך / וביה יהוין חשיקין



וישתעבדון לותיך / ולא ישכחון פריקין



ושלמא ישתמע / מכל סחרניך:



יתון קרבנהון / לגויך עממיא



יהון עלין כלהון / ביומי חגיא



אנון ושלטונהון / וכל אמרכליא



ודהוון סנאן ליך / יתובון ירחמוניך:



תמן יהי ניחא / לישראל כלהון



ויחזון ית משיחא / ותסגי חדות לבהון



יקרבון על מדבחא / ית קרבניהון



וכסא דפרקנא / אלהיך ישקיניך:







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/19678