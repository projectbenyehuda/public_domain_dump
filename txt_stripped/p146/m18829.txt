


	
	חלום חלם ידיד נפשי בשחר
	



חתימה: חבור שבזי




חלום חלם ידיד נפשי בשחר / ופתרונו יהא טוב לך
ונעים



בתורה שכלך נדבק ובחר / ונפשך חדלה מכל
פשעים



ונדרך שלמה אל נא תאחר / ותציל גופך מכל
פגעים



רצון אל חי אשר לוך וסחר / עלי אהלך מצד רשעים



שבה במקום חכמים לך יבוחר / ואז יהיו לך אחים
ורעים



בלצים תמאסה אחי ותתחר / אשר המה במעשיהם
גרועים



זכור יום דין אשר לבם יחרחר / ועורותם יזרה בם
נגעים



יחי לבך בחן תורה ותבחר / ותקרא נטע שעשועים



ושלום על עדת רעים ואחים / כמו נהר מרוה לזרעים:









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/18829