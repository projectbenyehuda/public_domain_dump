


	
	שלומות אהבה אמרי לדודך
	



החתימה: שלם יוסף אלמשתאי




שלומות אהבה אמרי לדודך / ילמד חן עלי ילדי
נדודך:



לבבך תשפכי נגדו כמים / ותסירי לדלותך
ופחדך:



מצפים לך בני גולה כללם / דעי בהם והשפיעי
בסודך:



ידידה מהרי חושי ועזבי / הבליך ימי חייך
וחלדך:



והנהירי ימי רצון ועלצון / והגבילי לבניך
בהודך:



סעי לנות מכונך כתחלה / והכוני ולבשי את
רדידך:



פלאים ירדו ילדי חמודים / והם צופים לישע אל
חמודך:



אהובה, איך תדברי בגינם / וישובו אלי חמדת
שרידך:



לעוד כמה תאחרי זמנך / ובניך שפועים
מכבודך:



מפזרים בכל אמה ולשון / עדי אן לא תעוררי
לחסדך:



שחי לאל ורני גם וזכרי / ליום נגלה ואור זיוו
לנגדך:



תני לו שיר והביעי תהלות / והתריעי זכות עלי
בעמדך:



אמונים יחסו תמיד בצלך / והוא יחיש יחיהם
ויפדך:







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/19736