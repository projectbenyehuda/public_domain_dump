


	
	להיכל חן
	



חתימה: לשל שלם






להיכל חן ישענו

תתאוה נפשנו

ירחמנו צורנו

וימחול לעווננו

חננו יוי חננו:





שובי נפש עגומה

אולי תהא לך תקומה

העירי מתנומה

חברת שבטינו:





לצורכם ערכו תחנה

זרע יעקב ברנה

ובכל פנה ופנה

הבו גודל לאלהינו:





שמעו ותחי נפשכם

ובזה יכפר פשעכם

וראיתם ושש לבכם

האזינו תורת אלהינו:





לובש צדקות יכפר

חטא דל הומה לספר

תהלותיו ומתחפר

הושיענו אלהי ישענו:





מחילה ביום זה ידרוש

דל צופה מתגרש

המתנשא לכל לראש

ישוב ירחמנו:











את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/45884