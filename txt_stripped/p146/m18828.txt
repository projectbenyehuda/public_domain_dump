


	
	דבר ליונתי תפתח דלתיה
	



חתימה: שלם בן יושף




דבר ליונתי תפתח דלתיה / מה לה מנודדת מתוך
מקומיה



שמשה הלא זרח אורה וזיויה / עלה לטוב זכרה
ארפא משוביה



למה בגלותה יהיה מגוריה / ואני זכרתי לה חסד
נעוריה



מטוב הלא תאכל מתענוגיה / גנות ופרדסים הכל
בידיה



בטוב תהא לעד ייטב לבבה / על מחמד הרים תרביץ
לבניה



נחש הלא אבד נץ לא ישורה / בושו ונכלמו כל עם
משנאיה



ישעה כבר הוא בא אשיב שבותה / הנה מבשר טוב
אשמיע באזניה



וראו ביום שובי לחזק אשוריה / יראו ויבושו כל
מעבידיה



ששון וגם שמחה אשמיע בעריה / וספיר ואבני פז
אקים שעריה



[ספיר ואבני פז אקים שעריה / ששון ורב שמחה
אשפע בעריה]



פנים למול פנים אקים דגליה / ואסובבה בשנים
עשר שבטיה.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/18828