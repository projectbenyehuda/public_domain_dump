


	
	אמת השיג חמוד נפשי ומנה
	



אמת השיג חמוד נפשי ומנה / ר' שלום שבזי

בהשג ענן בלא לקיון




אמת השיג חמוד נפשי ומנה



בארבי סר יהי לקיון לבנה



לבוש אדום ושחור זה גוונו



ובמערב סמאל בא וחנה



שדי גבור ומלחמה יקטרג



למול מזרח וגם אנה ואנה



במות יפלו בעלי עמקים



והצפון לקחו לו למנה



יעורר שם חלאים בגשמים



שתה דודי לך חמאה ישנה



מעולה מחלי מרה אדומה



שתיית יום הלוא הועיל לשנה



שלום האל יחיינו בחסדו



ויעלינו לקריה נאמנה



תנה מחסדך עלי משולם



ולבי שש בחכמתך וקנה



אילת חן מבקשת שלומך



ולחכמה בליבך יש הכנה







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/5847