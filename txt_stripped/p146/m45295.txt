


	
	יום מתן תורה
	



חתימה: ילוד יוסף שבזי

לשבועות – מעמד הר סיני






יום מתן תורה ראשית שמחתי

בחג השבועות נתבוסס דתי

דודי צח ואדום סגלת רעיתי

יום מסיני בא לעורר אהבתי:





להר סיני סבב קהלי וזקני

ודבר עם משה וקול ראו עיני

וקבלנו תורה ומצות מסיני

וקול דודי דופק עזי וזמרתי:





ונאדא פי קולה למוסי פי אלתכלים

וקאל: קדס אליום וגד קומי תעלים

חואלי טור סיני יקימו פי תחלים

פאלקנהם דאלך בסר פי אתבאתי:



[קרא במאמרו למשה לאמר

ואמר: קדש היום ומחר את עמי כדי ללמדם

סביב להר סיני יעמדו בלב נכון

לימדם זאת בסוד אמת:]





דבר ביום שלישי למשה בפניהם

והר סיני עשן ואש סביב להם

וקולות וברקים ראו עיניהם

ומשם נתישר זהר נשמתי:





יום נאדא רבי למוסי באלתוראת

אנארת אלאחרף באלואח מחג׳וראת

מכ׳אציץ לאלאסבאט בתחקיק מנצוראת

וקד אגמע פיהא גמיע אלאשיאתי:



[ביום שנתן אלי למשה את התורה

האירו האותיות בלוחות האבן

בייחוד לשבטים בבירור נראות

וכבר נכללו בהם כל העניינים:]





ומה נעים יום זה מתן תורה

ורעיתי בהר למול דודה שורה

ועל זקני עמי יקר מלך נורא

ומה נעים חלקי ביום זה ומנתי:





סכום כל המצות בסיני קבלנו

והן תרי״ג כלם ובהן נבחרנו

שנים עשר ספר בשמחה כתבנו

לכל שבט אחד בששון נחלתי:





פסבחאן מן אעטא לנא סר תוראתה

ופצל אל יעקוב משכץ פי ד׳אתה

ומן יקרא אלעלמא צלח כל אשיאתה

ונפסה תתכלד בנור אלגנאתי:



[ישתבח הנותן לנו סוד תורתו

וגידל בני יעקב המיוחדים בייחוסם

והלומד בתורה יצלחו כל מעשיו

ותהא נפשו לנצח באור גן עדן:]





שכינה הקיפי ביום הבכורים

עלי זרע קדש נקיים ובחורים

תפלתם תהיה כקרבן אמורים

בהיכל מלך רב אשר הוא חמדתי:





בג׳ודה ואחסאנה יכ׳לץ אל יעקוב

ויקבל תובתנא בעהדה אלמכתוב

בפצל אבראהם כלילה אלמחבוב

ואלא בית אלמקדס נעוד פי רנאתי:



[בטובו וחסדיו יושיע בני יעקב

ויקבל תשובתנו למען בריתו הכתובה

בזכות אברהם ידידו האהוב

ואל בית המקדש נשוב ברינה:]





זכור צורי דלים מחכים ישעך

ונעלה הר ציון קדוש היכלך

ונראה בן דוד משיח צדקך

וסדר קרבנות וקבול מנחתי:





ידברנא אלמולא בפצלה ואחסאנה

בחק תוחיד אסמה וסר עצמת שאנה

לאבאנא יד׳כר עהדה ואימאנה

ישמח את לבי ויסיר אנחתי:



[ינהגנו האל בטובו ובחסדיו

באמת ייחוד שמו וסוד גדולתו

לאבותינו יזכור את בריתו

ישמח את לבי ויסיר אנחתי:]





ואחתום שירי זה בשמחה ובצהלה

ואודה את צורי ביומם ובלילה

מרומם הוא על כל ברכה ותהלה

וזכרון יחודו בלבי ושפתי:









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/45295