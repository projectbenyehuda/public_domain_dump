


	
	הללי נפשי לקונך
	



חתימה: לשבזי משתא מכנא






הללי נפשי לקונך

המכסה על עוונך

סוד שמו חשק רצונך

רם עלי כל המצואים:





לו אמת נאוה תהלה

שוכני מטה ומעלה

עם עדת קדש סגלה

הם במלו נהנאים:





שיר וקול הלל וזמרה

אומרים לשמו בהדרה

מלאכי קדש וטהרה

וצפרים מבין עפאים:





[ב…]



[…]



גם ונפשותן חקוקים

הן עלי כסאו נשואים:





זמרו לו השרידים

הבחורים הידידים

שוכני גנת ורדים

שבאות דגלו קרואים:





ישמחו זוגות גאונים

סודרי משנה ושונים

תוכפי חפות חתנים

ועשרה התנאים:









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/44811