


	
	בהתכ״ז גזרו על העטרות
	



חתימה: אלשבזי משתא






בהתכ״ז גזרו על העטרות / בני אמה לבזות את
זקני



אל קנא יקנא על עלובים / ויסירה בעת רצון יגוני



לבת גלים יהא מגן וצנה / ירחמה עלי שבטי המוני



שכינה למדי זכות על פזורים / תעורר לסנהדרי
גאוני



בגין אבות ותורה התמימה / ותנאים בטעמי הגיוני



זדון קמים ומחשבתם להרע / וחמדתם לגלות את
קלוני



יסיתונו בהבליהם ורשעם / חמול עלי מחרפת שכני



מושל על המון מעלה ומטה / יהא עזרי יצו חסדו
לפני



שאון פחדו ישפך על משנאי / וברצונו ינחם
רעיוני



תשובת דל אשר נכלם בתימן / יקבלה וידין כל
מעני



אשר נזכר בסוד שלש קדשות / ויחוד שמע ישראל
ייי



שלום רב לעם גולה ומבטח / כלם קדושים ובתוכם
ייי:







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/18824