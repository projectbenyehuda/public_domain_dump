


	
	מחסי ביוי
	



הכתובת: זה השם אם יארע אדם צרה או דבר גדול, יתלה זה השם י״פ ובפעם י׳ תהוי הצלה מן שמיא. והוא מנוסה מאוד וזה נוסחו:

ג״א: ואלה למ״ו שלום שבזי זיע״א. זה השם הקדוש אם יארע
לאדם איזה צרה או צער יאמר זה השם עשרה פעמים בשברון לב ובכוונת דעת ותהיה
לו הצלה מן השמים וזו היא:






מחסי ביוי, לישועתך קויתי יוי, ביוי בטחתי ביוי נשענתי

לך יוי הגדלה והגבורה והתפארת והנצח וההוד

כי כל בשמים ובארץ, לך יוי הממלכה והמתנשא לכל לראש

והעושר והכבוד מלפניך ואתה מושל בכל

ובידך כח וגבורה ובידך לגדל ולחזק לכל

אשאל בחי העולמים, אשאל באהיות אהיה אשר אהיה

אשאל בשביבין כורסוהי גלגלוהי דינור

אשאל ביה יתעלה יה יתברך

אשאל בשרפיאל, אשאל ביקותיאל

אשאל ביוי, אשאל ביוי והאל, אשאל ברוח אל, אשאל בצור הצור

אשאל השאלה מלפני עלת העלות ברוך הוא,

שתצילני מזאת הצרה ומן העניות והדלות,

(או שתשלח לפלוני בן פלוני רפואה שלמה,

או שתפתח לי שערי פרנסה וכלכלה)

כי אבי ואמי עזבוני, ואתה יוי לא תעזבני,

וחנני וענני, ורחמיך הרבים אל יעזבוני

ככתוב יקראני ואענהו עמו אנכי בצרה אחלצהו ואכבדהו

ברוך יוי מן העולם ועד העולם.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/44885