


	
	האויבים רבים
	



תרגום הכתובת הערבית: ולו בקומו ללכת לבית המלך.






האויבים רבים בבית המלך – / ומיחלים רחמי אדוני מלך



[לא יחסרו כל טוב], אבל לא יחסר / מבית משנאי מחזיק בפלך.



אם נצבו, נפשי, כנגדך בוערים – / אותך בדרך תלכי אשכילך.

עזרת אנוש עזבי, ועזרה בקשי / לאשר שמו משגב לדל וחלך

ובארמנותיך תהי שלוה לעד / ובאהלך שלום יהי, ובחילך.

לבי, חזק ואמץ, ואם הלוחמים / רבים – יהבך על אדני השלך!

מלכך שמך ירים, וישפיל אויבים, / יאמרו בכל מחוז וגם כל פלך:



״ברוך אדני, אויבים לך העביד / ויתנה כזאת בלב המלך״.













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/33674