


	
	טיט יגרשו מי ים
	



חתימת השם: טדרוס. הכתובת הערבית: ומזה דבריו בגנוי הזמן.






טיט יגרשו מי ים ורפש יעלו, / אך הפנינים במצולות צללו –

דרך זמן כן הוא להעלות זוללים / ובכן כרום זלות יקרים ישפלו.

רעות וטובות הזמן מתהפכות, / החושבים כי הם תמידות – סכלו,



ואשר תבונה בו יהתל בזמן / וישעשע נפשו ב״אולי״ או ב״לו״ –



סוף סוף בשחק מאזנים יש, ובם / ירדו תמימים וחסרים יעלו!













את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/33685