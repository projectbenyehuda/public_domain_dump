


	
	אש מלבבי
	



מתוך קובץ שירי צמדים לכבוד דון שלמה. בת ערב.






אש מלבבי – ומעיני זרמים,

תפת בלבי – אבל עיני כימים,

צחו דמעי – והם כדם אדמים.

שלח נדוד אש בעצמי / מסך דמעי בדמי

זקקו בעליל / חיל, נדעכו בי בחמי.





השומעים נפלאות עז אהבתי

אותי תמול שאלו מי יעלתי.

ואענם ״בת ערב היא רעיתי,

אך לחיה הוא אדומי / חציו, וחציו ארמי,

זהרו עש כסיל / מחפיר וכוכבי מרומי״.





נמתי ולי אמרה יפה ותמה



״חושק הינום?״ עניתיה ״אימה,



חי אהבה! אין הנחה לי בנומה

אכן שנתי ונומי – / אולי יצודך חלומי,

ואסלד בחיל / נודך בשבתי וקומי״.





שרפה לבבי ואין עוזר וסומך

ואמרה ״איך באש קצפך וזעמך

תשרף לבבי? והוא מאז הדומך!״

ותענה ״מי לך מי – / אם אשרפה את הדומי?

רן, לבבי, וגיל / עת אשרפנו בזעמי״.





בואי ולו בחלום, עפרת אהבים,

התנדבי לו במדברים ערבים!

נאמך מעט קט יכב מוקדי קרבים –



זרני ולו פי אלמנאם / וג׳ד ולו באלסלאם



פקולך אלקליל / פך ט׳מא אלמסתהאם.



(בקרני – ולו בחלום / וחנני – ולו ב״שלום״



כי דבריך – ולו ימעטו / ישברו צמא העורג)















את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/33663