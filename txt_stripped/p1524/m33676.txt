


	
	טבעותי אם נפלו
	



חתימת השם: טדרוס










טבעותי אם נפלו – אצבעותי / נשארו, אין הודי ברב טבעותי!

דת ומשרה עוד לי, ונפש יקרה / זאת ירושת הורי ונחלת אבותי.

רב פעלים לבי, וטוב מעללים, / אך בחסרון כיס חסרו מפעלותי,

ואקו יה שהוא, ויהיה, והיה / כי יהי עוד זמן וימים משרתי.

סמכני, יה, כי רצונך רצוני, / עד למתי יגבר כסיל? עד למתי?













את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/33676