


	
	[נפשי שכית־פז צבי שמים]
	



Elieser Gentili

[חי בגוריציה במחצית הראשונה של המאה הי"ח]






– – ͝ – – – ͝ – – – –



נפשי שכית־פז צבי שמים

הן את בסהר צר עלי הארץ

איך תשכחי עמדך ברום שמים

איך תשמחי בגיל בהבלי־ארץ.





נפשי דעי עזבך שביל שמים

לראות במו־אפל בערות־ארץ

תעדי יקר מלכות וזיו שמים

יאיר ויבריק לך בחשכת־ארץ.





עת את בגוף נגוף ראי שמים

לקטי פרי נחמד בקצוי־ארץ

ושאי אלמתך אלי שמים.





עזבי גויתך בתחתית ארץ

אמרי לקונך אז "אדון שמים

אלה יגיעותי בתבל ארץ".









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/40784