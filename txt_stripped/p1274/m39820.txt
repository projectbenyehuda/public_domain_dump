


	
	אשרי האיש
	








אשרי האיש אשר יתאו

מענית שדה, נחלת אבות,

והון יאמר אם ישאף רוח

על אדמתו.





עטיניו מלאו חלב, שדותיו בר;

צאנו לו לבוש יכינו;

עציו בקיץ יתנו לו צל,

בחרף אש.





אשרי האיש ימצא בלי משים

שעות, ימים, שנים, וחלף דם

בבריות גוף ובשלות רוח

יומו שלום.





שנתו תמתק בליל; עמל ונפש

ערבו יחדו, מנוחה נעמה,

ותם, אשר ייף עת יחבר

עם מחשבה.





לו כה אחיה, לא נראה ולא נודע;

לו כה אמות בלא קינה;

אחמק מעולם זה, ואבן לא תגיד

מקום מנוחתי.















את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/39820