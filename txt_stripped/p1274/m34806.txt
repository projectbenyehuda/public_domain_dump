


	
	חרש סחה לי ילדתי...
	




חרש סחה לי ילדתי,

ילדת־תם עדינה:

"עינך קשה, חדה, גאה,

יש לה להט צנה.





"עת נתעלסה ומאשר

דם דמעותי באות,

אתה גוער ומתקצף:

אני שונא דמעות!





"אך אני יודעת סודך,

סתר־התעלומה,

אמנם ילדה פותה אני,

אפס לא מרמה.





"באשון־לילה, דע, נשמתי

פקדה את מעונך

עת על ערשך תשב חור,

תבכה כשלון גאונך.





"דם נשמתי עומדה, זעה,

מציצה מן החרכים

וסופרה כמה אגלי דמעה

מעיניך מפכים".




תרע"ב










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/34806