


	
	[נמדב, 1270–1328]
	








א


אלהים הוא קרוב, אלהים הוא בכל;

אלהים הוא רחוק, איננו בכל –

איש איש ודברו.





למה לא יעלו הדגים

על הדקלים הגבהים?

אלי, הגידה, למה

שיחך תפל אל בני אנוש?

אחרי אשר מצאוך

יחרישו עד תם.

החכמים ימללו ודות,

יאריכו לשונם בלהג –

נמדב בתמתו,

הה, אדוני, הכירך –

על כן ישיר.




ב


כאשר תיגע הנמלה

לגל את גלל הפרה,

כן יחרג בעבי הדמן

הקרון – אדם.

עליו ישב, שוט בידו,

הרכב – חיים.





נפשי יוצאה אל הבאר,

שם הכובס

יכבסנה מאבק הדרכים

במימי שמו.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/39658