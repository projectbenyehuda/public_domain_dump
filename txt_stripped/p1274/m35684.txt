


	
	אוקרינה
	



[דוד הופשטין]


לא גג, לא קירות — וספים בכל,

ורגלים שוהות נכונות כבר לכניסה.

ודלתות תובלנה אותי הובל וסחר,

דלתות-סתו, אד-טהר אותן כסה.





אהבה נענעה פה ערישת רך…

מאות משכנות עשנו פה בדממה.

הנצל מבט אחד ממקום זה?

הישחקו כחות שמפה אי-שמה?





מה יתן לי הטהר זה הזך,

הנגר גם בבקיעי החרבות?

ומה יפיץ מהזכרות מרות

זורעי (עדן היחידי) — רוח הערבות?…









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/35684