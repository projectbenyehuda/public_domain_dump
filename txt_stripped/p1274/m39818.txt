


	
	אנו לא
	








האזנתי אל תוך נוף האילן, ואשמע בעפאים:

עוד – לא!

כבשתי אזני באדמה – וידפק תחת אבק ודשאים:

עוד – לא!

ראיתי פני במראה; בבואתי עותה בצחוקה:

אתה – לא!

דיני נחרץ כה.

בזיתי שירתי נתעבה

והלב החושק, לא ידע ענוה.

יצאתי לרחוב, הוא נהר כבר בעין־ערבים.

על מצח המתים מצאתי כתוב: אנו לא.

אך במבטי כל כרז קראתי תהלה –

ואדע: גם אני, עויתי משאון הכזבים,

שנית אוחל כי חיק יסובבני כבתחלה,

כאשר כל סביבי. ואשבח אז המות,

ואשיר בדמעות לכל זרע בתבל זה.



















את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/39818