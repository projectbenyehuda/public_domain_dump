


	
	[מימנרמוס מקולופון]
	








עלי כל יצורי יחדו,

אחוש, זעה קרה יורדה,

חיל בברכי, עת אזכרה

תור אביבי אשר פרח –

מה יפית, מלא־השמחות!

למה לא הארכת יותר?

מה קצרת! לעיני גזת,

כחזיון־ליל בחלומות,

אביב רוה חשק, כבוד!

עוד מעט וכבדת־תוגה,

רעת־מראה על ראשנו

תט ממעל עת הזקנה

ללא כבוד, לאין אהבה!

כי לצלמות תוריד אדם,

סביבות עינו תצוק קדרות,

קדרות תעט את בר רוחו.













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/39680