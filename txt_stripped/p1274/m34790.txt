


	
	אנכי לי אצא בשעת בין־ערבים...
	




אנכי לי אצא בשעת בין־ערבים,

רק לראות בשקיעת החמה;

את תקחי את כדך, התמה,

ותצאי לעמק רק לשאב לך מים.





עם מורד הפלג יש סלע לא־נראה,

שם אשב ולבואך אמתינה,

עם גילך תבואי, עדינה,

ותספרי: העדר כבר שב מן המרעה…





אל זרועי תתכנסי: כתאומים בודדים

דם נקשיב בעמק השוקט

אל קולות הפעמון הבוקעים, הכבדים.





דם נעמד מסתכלים במערב היוקד

ונצפה חבוקי־הנשמה

עד קרן אחרונה תסתלק בדממה.




תרס"ט










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/34790