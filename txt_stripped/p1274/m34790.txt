


	
	אנכי לי אצא בשעת בין־ערבים...
	




אנכי לי אצא בשעת בין־ערבים,

רק לראות בשקיעת החמה;

את תקחי את כדך, התמה,

ותצאי לעמק רק לשאב לך מים.





עם מורד הפלג יש סלע לא־נראה,

שם אשב ולבואך אמתינה,

עם גילך תבואי, עדינה,

ותספרי: העדר כבר שב מן המרעה…





אל זרועי תתכנסי: כתאומים בודדים

דם נקשיב בעמק השוקט

אל קולות הפעמון הבוקעים, הכבדים.





דם נעמד מסתכלים במערב היוקד

ונצפה חבוקי־הנשמה

עד קרן אחרונה תסתלק בדממה.




תרס"ט










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/34790