


	
	בין ערפלי אפר...
	




בין ערפלי אפר לוהט שמש־דם

ועלטת תכלת, כפני מרחב ים,





שטוחה על השדמות עד גבול חרשת־שחור;

נחנו רק במשעול עוטים שלמת־אור





רביד השני עוטר את צוארה־שן,

קוצות זהבה יורדות — גלים שטופי־חן.





מזח־פנינים יקר אוזר לה הגו,

עליו נחה ידי; הולם בי הלב.





עלי חכליל חזה ינץ אדם ורד.

לחש דכי חרישי: סירה קרבה אט,





משוטה — כנף צחורה תך בגלים, תך,

ומסביב לנו כל הככר שך.





שטים נחנו חרש קדמת נוף החלום:

דביר ופרגוד מצנע…דמי ויצוע־תם…




תרע"א










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/34796