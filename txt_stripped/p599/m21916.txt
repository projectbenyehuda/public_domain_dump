


	
	עם קריאת תוקידידש
	






בדומית ליל־אור לוחש קול חכם עתיק – נאם
תוקידידש.



המה באזני ים־יון בקצפו ותכלתו – וינס



צללי חדרי הנם צי־מלחמה, בו שט: אף גם חדש



רוחי במפעלות־גבורת בני ארצו: כי חיל־פלפנס



צר עלי פלטיאה, חומות אז יבנו עליה וחל;



ראו הנצורים כי אפס לחם ועזרת־אתונא



מתמהמהה, – חרפו את נפשם בסעה ובחשכת־הליל,



ודרך הבקיעו להם, בעשותם בחכמה ותבונה;



מאתים ושנים־עשר גבור, עברו בסלם כל חומה –



ותהי להם נפשם לשלל. רק אחד מהמה בפחת



נפל בחשכת־הלילה – ונשאר. בפחת־האויב…



אקרא בספר העתיק, ונפשי ברחמים בי הומה:



אותו הגבור העלוב – מה היה לו? ירד לשחת,



אם שב בשלום אל אמו?… לבי כה דואב!


אבגוסט, 1920.






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/21916