


	
	ה‏‏‏‏מנון
	






הוי כבשי־צחור, ילידי־ים,



מכספי אור־הזריחה,



הדבקים־דבקים עד אין ספור,



ורועים על־פני תהום־השחור! –



לכם שיר־לב אשיחה.



לאן בלי־הרף תנהרו?



לאן, בני־האוקינוס? –



לכו ואמרו לאלהים:



בלבי מקור־אור נפתח, עם



מקור־רננות.



לכו ואמרו לאלהים:



נצחתי תהום־אפלה!



מירכתי־הספינה לך



שיר־שבח ישלח עבדך,



בן אמתך בילה:



כי נפשי בי חלצת, אל,



מקפאון שאול־ישימון,



ותשב אור־החיים לי,



ותגאל מני שחת־בלי



את נפש בנך שמעון.



בנוד אך קדמה, קדמה אך,



אין־סוף של כבשי־בלימה –



ואקרא בם דבר־אלהים:



אין חיים, אשר־מתים – כי־אם



בפעל ובנוד קדימה.



וכשיר דם אור, על גלי־שחור



בין מפלשי־עב מסתנן –



כל חיי במפעלות הטוב,



בפעל וסבל ובאהב,



לך מתהום ארנן.


בספינה “בירנגריה”, יולי 1927.






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/21940