


	
	כצפרת לחלל־חדרי...
	






כצפרת לחלל־חדרי



האגרת עפה.



עברה ים… כתב־יד ילדתי



על פני המעטפה.



בשעה זו הייתי מטל



אסור בעבותים



של היאוש אל מטתי,



מהרהר: עולם־פותים!…



ברכת־אביב בשמים דקים



פתאם לי הביאו:



על אגרת זו הקטנה



פרפר לב – ולי הוא.



מה עבותים לי, ואגרתה



קשורה, דק, חוט־שני?



יהי! אטוהו שוב – ופותה



אהיה־נא גם אני…


נובמבר, 1012.






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/21687