


	
	אם ישר דרכך...
	






אם ישר דרכך ואם עקום,



אם מהיר־המורד או אם אטי, –



לנחם, אחי, אין כל מקום:



יהי מה יהי, ולו אך אמתי.



בדרכך זו אל אותך הנחה



באלפי חוטים נעלמים;



אך קצרה גם יד אל מגנך



לסתור חוט אחד רקום־עולמים.



לך אל אשר הם ישמכוך,



לך – אם לזכות ואם לחובה;



והאמן: גם עקה ברוכה,



וצרת־לב – גם זו לטובה.



לא אשף, האמן, שך בחוטים



את דרכך תוך ארמון־תועים;



סוף כל המבקשים – נוהים, קמוטים –



למצוא את היכל־המרגועים:



איש איש, ברתת גיל־עד אל־כלה,



פתרונו ימצא לחיי חידה –



עת, בראי עולם־בא, תגלה



לו דרך־חייו היחידה…


יוני, 1924.






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/21925