


	
	בליל־חרף
	






בתים משלגים, כה זכים,



עומדים — כבתי־השן.



כפר קט בחיק־המרחקים



נרדם בשלום, כבן.



דממה ואור…עץ לא ינע,



נמים הגדר, הדיר.



חולם, בסות־כפור לבנה,



אילן, בן־יחיד לניר.



בליל־שקט זה רב־הרזים



כרוב אורג צחור חלום…



דממת־ליל רק אוזים



מגעגעים יקיצו לפרום.



עלה העולם למשכב,



מישנו בחלום־זהר כרוב. —



עמוד־הטלגרף שם נשקף,



אם צלוב של עולם הוא, צלוב?…


וויניפג, דצמבר 1917.






את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/21765