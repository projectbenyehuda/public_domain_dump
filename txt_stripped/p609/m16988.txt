


	
	חצות לילה
	




חצות. זקנה אי־שם בבית משתעלת

ומאי משם אשמע בכית תינוק;

פתאם כמו חורקת איזו דלת

ומישהו פורץ מתוך צינוק.



אלך נחם את הזקנה המתיאשת,

אלך השתק הילד הסורר;

אמר להם: נפשי חדלה היות נרגשת

ולשלשתנו – תן על חול עוזר.



זקנה על מטתה באפל מתאנחת,

תינוק בוכה ותן מילל;

אהה, תבל טפשת ופקחת,

הבוכה לשוא בחצות הליל.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/16988