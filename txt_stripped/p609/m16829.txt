


	
	[עד עתה פללתי אליך]
	




עד עתה פללתי אליך,

מעתה תפללי אלי;

ותבקשיני בגופך ולבבך,

כי אהיה לך לאדני.



ועם הנץ השחר תכרעי

ויחלת להתגלות השם:

ומה שחסרת לא ימלאו

לא עם ולא אח ולא אם.



ועם רדת הלילה באהל

ועלית על יצועך בדמי;

ובשנת נדודיך תגמגמי

צרופי אותיות של שמי:



איך, אדוני ואישי,

קראתיך מיום ומליל;

וחרדת לכל־קול ולכל־ניע,

ואת־לבך מסרת לכל־צל.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/16829