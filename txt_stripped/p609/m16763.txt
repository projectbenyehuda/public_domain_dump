


	
	יהלמים
	




על פני החולות החמים,

קרקע תל־אביב הזהב,

אראה יהלמים ושהמים

נוצצים מול השמש לרב.



ולארך הים הכחל,

בחצר וברחוב ובגן

הם יוצאים במעגל במחול,

וירעע וירנן וינגן.



בבקר ידי האמות

משבצות אבני־חמד בעיר;

כל אבן – עם שם ועם אות:

“אראלה”, “חרמונה”, “יאיר”.



עם ערב לוקטה את הטף

ואוספת הביתה כל אם;

ברום כי יקיץ כל כוכב –

בעיר כל כוכב ירדם.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/16763