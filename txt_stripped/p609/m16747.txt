


	
	זכרון לשאול
	




שאול, שאול, הנה שנה שניה עברה

למן היום שבמערה נגנזת;

מאז שירת אדם על כוכבים חורה,

באשר “כוכבי שמים רחוקים”



     אתה כנסת.



ודמעותינו הרותחות, שרוחך אספה,

שבצת גם אותן בספר למשמרת;

אך זה שנתים לא נוספה

לך דמעה, כי זו מחוץ לגביעך נגרת.



שאול, שאול, הוי בחיר העלמים,

כנור הבכי והגבורה לישראל,

עתה כאז כל ליל תמים ויום תמים

לכוכביך ולדמעותיך ישאל.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/16747