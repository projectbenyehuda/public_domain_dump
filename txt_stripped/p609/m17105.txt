


	
	אהבתך
	




אהבתך בי נגרה

כמן אפיק;

אהבתך חמה, ברה

כדבש דביק.



אהבתך – לה ריח שרף

והלבונה:

קלוי זנקת ללבב,

לבב יונה.



ובהתמזגי בך תמים –

רוחי תמרה

תמור אדים, תמור בשמים,

תמור זמרה.



אתה מהרת אל אחות

זכה ערשה,

כסוס צוהל אל ארחות

ממהיר פרסה,



צוהל־דוהר, והנה חמק –

החוג יתם;

האהבה כצו, כפסק

באה פתאם.



כן גם את צרור הקש ישרף

פתאם הגץ;

וכן טרפו ביעף יטרף

הנץ.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/17105