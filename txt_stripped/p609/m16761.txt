


	
	שיר השקמים
	




בקצה העיר היה היו

שבעה עשר עצים –

ודאי בני שלש מאות סתוים

ושלש מאות קיצים.



    שבע עשרה היו שקמות,

    זקופות וגם עקמות.



ויהי היום ובעץ אחד

משור גדול נסר –

ואהה, מאז לא נשארו

כי אם ששה עשר.



    שש עשרה עכשו שקמות

    זקופות וגם עקמות.



נחמו, בנים, עיר שכולה,

נקמו נא נקמתה:

נטעו שקמה – ולשפלה

תושב נא שקמתה.



    שבע עשרה היו שקמות

    זקופות וגם עקמות.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/16761