


	
	שיר־לכת
	




על צוק במולדת

מצאנו נדן,

בו חרב מחלדת

מזמן ועדן;

בצוק נשחיזנה:

פלדה בפלדה,

מלהב תזה־נא

ברקת חדה.



בשחור ערבי

תכסיף חרבי,

יומם תזהיב

כפלח שמש האביב,

אולם תלהט כחוט שני

מהלם במשנאי.



לי חרב נוקמת

ויד חזקה

בחמש הולמת,

חולפת רקה.

אויבנו ממחץ

יכרע ונהם.

נקח מבני שחץ

נקמת דם העם.



בשחור ערבי

תכסיף חרבי,

יומם תזהיב

כפלח שמש האביב,

אולם תלהט כחוט שני

מהלם במשנאי.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/16703