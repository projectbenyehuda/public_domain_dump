


	
	פזמון תוניס ובזרטה
	




בקרב על תוניס ובינזרת

בחבל חצי־אי כף־בון –

ה“פיהרר” נחל רום תפארת,

ה“דוצ’ה” זכה ל“חרבון”.



פתאום, עוד לפני יום הכסה

הכה חיל הציר וכתר;

למונטגומרי מסר עצמו מאסא,

ביום של“מרשל” הכתר.



שם כל גנרלי היק"ים

הניחו לארץ נשקם;

אלכסנדר האכיל אותם “סטאק”ים"

ובירה של “נשר” השקם.



חלל גאונו של הצבי:

ה“קורפוס” הורד מעל כן;

פון ארנים, פון ארנים בשבי

כי רומל ברח, לבלקן.




הארץ, 18.5.1943






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/16801