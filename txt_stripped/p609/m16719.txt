


	
	אנחנו עם
	




אנחנו עם, אנחנו עם,

ששם כבודו אינו מועם.



אנחנו עם, עם התנ"ך,

החזיק שלחו ליד אנך.



אנחנו עם, בני מכבים,

מעט נצח את הרבים.



אנחנו עם קשה, סרבן,

למוד קרבות וכל קרבן.



שונא שעבוד, פורק עלים –

פרץ ועבר כעבר גאלים.



ועד עולם נעמד בברית

עם ארץ ישראל עברית.



וכהנתק פתילי פשתים

כך ננתק חבלי פלשתים.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/16719