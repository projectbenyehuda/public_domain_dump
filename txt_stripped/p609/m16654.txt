


	
	חג לשלדים
	




אקדש עליכם חג גדול ואים,

שרופים וכסוחים;

ואף אתכם אשאיג שואת היום,

טמוני מאפלית הכוכים;

וכנורות בידיכם – מיתריכם המתוחים

להנהים ולנהם

כגידי בני דוד הטבוחים

ואצו:

נגנו קהל שלדי עם בנים ובנות

ממיטב יגונים ושגבי רננות,

חצבו מנבלי אדירים

להבים אפילים ולהבים בכירים.

פרטו עמקות ונגנו שגיון

ויזנק החזון או יפרץ כליון.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/16654