


	
	תינוקות של בית רבן
	



א. תינוקות בית רבן


תינוקות בית רבן

תינוקות ישראל,

כי ישאל המלאך

המלאך הגואל:

איך שניתם התורה

אלף, בית, וגימל,

איך קימתם בריתכם

עם אדם ועם אל –

ועניתם כמו

שענו האבות:

למדנו תורה

מתוך אש להבות.

    קמץ אלף א

    אבינו שבשמים,

    ודמנו נשפך כמים




ב. לכו נרננה לאדני


לכו נרננה לאדני

לקראת שבת

באש ודם:

לכו נרננה לאדני

על הרי צפת

עם סופר סת"ם

ובן ובת;

לכו נרננה לאדני

כי הוא אחד

ושמו אחד.




הארץ, 17.8.36






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/16736