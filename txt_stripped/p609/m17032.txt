


	
	הרמון שר
	




אני רמון, רמון אני

קלפת זהב, רקמת שני.



תוכי אדם, אך גלעיניו

כמו בפה אהוב — שניו.



כל צלע בי סגלגל, ורד

כשדי־חמדה שלנערות,



וצמרתי העבתה

כרמיל־חכליל תמיד לוטה,



כי בקיצים ובסתוים

קרבי יחמר יין־אהבים,



על כן כל זוג יצא אלי

להתעלס בין צאלי.



אך אל לכם, שומרי חקים,

גלות מחבא החבוקים.



כי אז בקיץ ובסתו

ידם תחתי סוד “הן” ו“לאו”.



ולא אראה בחיר־לב נרדם

על מחמדים, הלום־נרדם.



רמון אני, אני רמון,

ולדודים — כאפריון.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/17032