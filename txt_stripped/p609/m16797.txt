


	
	הושע־נא
	




הושע־נא יבול אדמתנו מארר

וזית מנשל,

כי בעוד לא המתק גורלנו ממרר

ולא נסתימו שיחות לונדון בכשל –

נתנו פצויים למארגני הטרור

ובירות השלימה עם “סישל”!



ומוטב לדבר מלשבת באלם;

הכל כשורה, כהלכה ו“בסדר”:

שבועה לא שבועה ואף נדר לא נדר,

אם בני סישל הרשו התראות עם העלם,

המסובב גלגלים מתוך ירכתי חדר.

אך מי כאן פקח ומי כאן איש “חלם”?



ובאמת אין עדין לדעת

כיצד ומתי כבר יתירו הפקעת,

ומי החכם שיחדר לתסבכת

שמאחורי הקלעים והפרכת?

אדון המושיע ל“אום אני חומה”,

מה יש בין פריס לבין לונדון ורומא?




הארץ, 12.1.1939






את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/16797