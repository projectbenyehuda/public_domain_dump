


	
	יהלמים שמתו
	




ברקי היהלמים

שבנזמיך

למה היו דומים?

לברקים שבזממיך

ולגצי החלומים

שבכוכבי שמיך,

וכלם נדלו מן התהומים

של לילותיך וימיך

עת טרפו בי כל שלומים

בהטרף שלומיך;

ואהה, בחטף פתאומים

נאספת אל עמיך

ואהה, בחטף פתאומים

נאספת אל עמיך

על אורים ועל תמים

וכל קדשי דמיך,

שהיו גלומים

ברטט נזמיך

ובברקי היהלמים.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/16695