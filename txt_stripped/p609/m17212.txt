


	
	[הנמצא פתוחים או אטומים פתחים?]
	




הנמצא פתוחים או אטומים פתחים?

ומהיכן יקחו המפתחות;

עת מנגלות נקלט צלילים, ריחות –

צבתונו בנסתרות שני חחים.



אנו חמר מרכב, יצלח להפרדה?

שורים פושטים צואר אל קטרבה?

או בפלטין שנתמנה שר בה

אדם, – מהו, אגדה תוך אגדה?



אהה נסיונות קשים, עת משיח,

כת מכשפות תפשו בבריח,

לחשים והשבעות שומרים סף הבאות;



מקלחת עולים תימרות עשן,

רתח סוד מחדש ומישן,

ומעץ הנצחים נושרות שעות, שעות.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/17212