


	
	עוף, כוכבי
	




עוף, כוכבי הזך,

עין של תכלת לך;

היה לי שליח טוב,

רד נא על בית שח.



אשת היקר שלי

בו מסתופפת לה,

בעד האשנב דם

בעצב נשקפת לה.



שפי תורידה שם

קרן לנחמה;

מאלהים הנה

באת לרחמה.



לאה’לי, רבקה’לי –

שא גם להן שלום:

את אגרתן, הה,

בדמע אשחה יום־יום.



זכור נא, כי יענקה’לי –

ילד בן שבע כבר;

חמש עם רש"י

חיב להתחיל מחר.



צו כי ילמד על פה

“קדיש” על אם ואב…

אף אלהים יזכר

לנו את רחמיו…







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/17103