


	
	מ. אוסישקין
	




הוא אינו פיטן — וקרבו שרה האדמה,

הוא אינו חורש — אך הוא חרש כל רגב;

ומפרסה, ועד אמה,

מזרח, מערב, צפון ונגב,

הוא אמר כנס אל תחת אשוריו;

והוא זעק זעקה עד לשמים,

אולם קולו, נשא על פני מזרח ומערב,

מת תחתיו בלב ירושלים.

אני רואה אותו צועד כאלו בבטחה, —

וקרקעו תחתיו בוערת;

אני רואה אותו מגמא הארץ וכל שטחה, —

ואהה, כי לא גאלנו אלא זרת.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/17005