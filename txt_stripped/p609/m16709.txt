


	
	בשדה כלניות
	




מה רב הגיל עם הכלניות

בגי והר בימי ניסן;

נאות הן, חסודות, ממש צילניות,

אך יען כי השמש מרנינן ומתסיסן, –

הן מחציפות ונעשות קולניות

באדם שלהן עד בסיסן.

ואף כי מתבקשות אתן להקטף מעל שדכן –

חלילה לי מקטף אתכן

אחת, אחת אף לא יחדו בחפיסה;

מוטב עקר כל השדה על התלמים

או הרגבים

ועל כפי להגישו מטעם עלמים

אל כל אילת אהבים

ולכל תינוק, המצטחק בעריסה.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/16709