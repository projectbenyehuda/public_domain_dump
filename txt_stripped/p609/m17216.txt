


	
	[שואגות התאוות שאגת אריות]
	




שואגות התאוות שאגת אריות,

איש בן־דורו, איש המדע אני;

ומקרבי, ומדור טריגוני

היפרץ שיר העתיד, קץ הפלאות?



פה אבק השרפה שסע בטן צורים,

שם אוירון סב על קמרון עשת,

אומרים: חכמה גבורת איש מתשת –

גם במספר חזון, כח בחסורים!



דורי קבע סכום לזעזועי נפש,

ומגנונים שם בחלל האפס,

שטנו מצא איש, וכלב את־אברקו;



יש בי מן הפלא החשמלי,

חלאת דור, וטגורה הבנגלי,

 ים סוער הרכיבני על מסרקו.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/17216