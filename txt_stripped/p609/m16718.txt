


	
	נחמו, נחמו
	




נחמו, נחמו, נחמו עמי,

אך אי מנחם? ומי ומי?



איש איש ינחם ובן אביו

וכל אשר נצר שביב



בתוך לבו ליום האיד

יהיה מבשר, יהיה העד:



לא מת חזון ולא ימות

ולא יכחש מזון חמוד,



כל צר אותנו לא יצמית

ואין תשועה אלא עצמית.



כל ישע לנו מבפנים

ובמעזינו הנבנים.



חורש בכפר, בנאי בכרך,

איש גיא מפרח, איש הר מקרח –



היה מנחם, היה מנחם

לחברך, לאב, לאם.



אל בכי יאוש, אל צום ושק,

חזק, חזק ונתחזק.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/16718