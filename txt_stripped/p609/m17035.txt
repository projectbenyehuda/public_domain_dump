


	
	אנו...
	




אנו – מזרע משה אנו, מחוצבי לוחות חיים,

אשר בלב נשקיעם ובדם נשבצם;

ואם כאז הייתם –

ננפצם לא אל סלעים, אל בוגדי עם ננפצם.



אנו – מזרע דוד אנו, ממלכות בית ישראל,

אליוני־יד נקצץ משיר את שירת בבל;

האין מדוד זרע,

אשר את אחאב נמליך, או נאהב את איזבל?



אנו – מבני עקיבא אנו, ומסרקות הברזל

לא יעבידונו אל הבעל;

מתוך ענויי מות מתוך ענן מזבחות

נקדש שם שמים בקריאת: “שמע ישראל!”







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/17035