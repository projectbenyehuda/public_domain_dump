


	
	מימי הטבח
	



(מפנקס 1942–1945)




אלהי ואלהי אבותי

אני מטיח כלפיך חוותי:

כלום החייתנו וקימתנו עד היום

כדי לבצע בנו כל דין איום?

כלום בחרתנו מכל עם ועם

כדי להרגיז תחתינו ארץ וים?

כלום עדנת טפנו והנשים

כדי להשליכם לפני נחשים?

כלום יצרת יסוד האש בעולמך

כדי לשלח אותה בבני עמך?

כלום יצרת כל ארבע המיתות

כדי לדון בהן ישראל בכל העתות?







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/16714