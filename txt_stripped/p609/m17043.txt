


	
	[נשקתני שכינה רכה ונשקני שר התפת]
	




נשקתני שכינה רכה ונשקני שר התפת.

נשיקות שתים צרבו מצחי,

וזו וזו עשוני נצחי,

סמני הם. החותם שבטפס.



ויש בכל יהודי קצת מחיי משה

ויש בכל יהודי קצת מן הישוע;

הגורל נחתך, המסמר כבר תקוע,

נתלה בן – הנצלה קהלה קדושה?



ולמה תהמה הר הזיתים והר ההרים?

שמש אחת תנשק שני הקברים,

ארץ יש ובה מקדשים וגרדמים;

עמי העמיד נביאים, עמי נביאים הרג,

עמי תקן עלים, עמי עלים פרק,

עם תחום ישראל גובלים כל התחומים.




כתובים, תרפ"ז






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/17043