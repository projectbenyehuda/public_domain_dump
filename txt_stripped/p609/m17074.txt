


	
	איך, משיח
	




משיח בן דוד,

איך, משיח?

כי נוגה עם ציון, וכבד

האבל, בבזבז השמש את אורה על צחיח.



וירושלים העתיקה

נתונה בין מרזחים כבצינק,

וריח הבשמים וצחנת הגבינה המחניקה

מעלה הרוכל עם גלומי הנרגילה, שיינק.



ובמורד המעלות על יד הכתל המערבי,

שם שתף

להר הבית – ערבי

כרסתן, פורק מעל חמורו את בלויי סמרטוטיו.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/17074