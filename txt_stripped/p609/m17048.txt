


	
	מספד מר
	



1


ושבח תמיד את המת

יותר מאשר את החי;

ועכשיו ישבח קרבן־עט

בפי אחיותי ואחי…



בחייו לא הרבו בשבחו,

אנחתו צללה בלי הדים;

ועכשיו ש“טבח טבחו” –

קושרים לו כתרי מספדים.



בחייו התהלך כבודד,

במותו – מה רבים מספידיו!

בקברו עם עצמו מסתודד:

"האמת, שכל עין תדאב?



"בחיי לא שבחתם אותי

"ולמה תבכו על גדיש?

"ספרי – הם יבכו על מותי,

“ספרי – הם יאמרו ה’קדיש'…”




הארץ, 8.7.32






על הסופר ש. בן–ציון  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/17048