


	
	קינה
	




בית ישראל ילבש שקים ואפר



ושפת ציון תעטף את אלמנות בגדה;



שרפה מגלת האש, שרף ארון הספר,



כהן־לוי־ישראל כאחד נגדע.



הוי, קחי צפרן אש, הכנסת,



וכתוב וחתום:



אדני נתן, ואדני לקח מתנת החסד



מדור יתום.



אהה ליום, נפלה שלהבת



בהר ציון ובנביאו: חיים נחמן;



הוי, רד אלינו, בדד עם בת־ציון לשבת



אל קנא, נוקם ורחמן.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/16999