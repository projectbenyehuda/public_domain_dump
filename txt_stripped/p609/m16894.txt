


	
	[אני ואת רדמנו עד שקמנו]
	




אני ואת רדמנו עד שקמנו,

לב ללב כבשר אחד דבוקים;

וכשגולמנו קבל חקים

וגושי גוף בתו המין נסתמנו,



אז יצליף משמים שוט חזיזים

וישסענו שסע ונפרד;

ומאז פלג גוף אל פלגו חרד,

ונשוע איש אל איש משנים זיזים.



ויהי בהפריד בנו שוט אכזרי,

נבעה מום בבשרך אף בבשרי:

מחזי לקחו שני חצאי הרים,



עפריך – עפר מעפרי,

גם אני לסטמתי גנזי צרי:

מחיקך אז גזלתי סוד הסתרים.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/16894