


	
	הערי עלי משקטך
	




הערי עלי, ירושלים, משקטך ומשלומך,

אשר אלך

יומם בין זהרורי־יומך,

ולילה בין שחרורי־לילך.



שבציני, ירושלים, בין עמך, עם יתרך

ואעבדה לך כל הימים,

והתגון בתוך מלאת כתרך

עוד אחד השהמים.



צויני, ירושלים, ומלאתי כל שליחות באמונה,

משבתי בתוכך, או על סף שערך,

ואם טרמני מי שהוא לכהנה –

אשרתך כעבדך ונערך.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/17061