


	
	בפרס אביב
	




בפרס אביב — מה משתכרת

כל ארצנו מריחות!

אך כלום בחרף אין הורד?

ומצלתים אז פחות?



האח, הרי זה יפי, ענג

(אף שזה גם קצת מרגיז):

גם בחרף הבבנג

ורק בחרף הנרקיס.



בפריחה כמעט אין פסק

בחשון או ירח זיו;

דוקא בחרף בא השסק

ובחרף בא השזיף.



והחרוב וגם הסלק,

הכלנית והלופן,

פורחים דוקא בימי השלג

עם סופות עצמן, גופן.



גם בחרף הרקפת

ורק בחרף אפונה;

כי ארצנו הנכספת

רבה תמיד בה התכונה.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/17018