


	
	קו מפרצוף ז. שניאור
	




זקנו מחד סגנון שטן,

שפמו עשוי עם שפם נמר;

והזהר נא, בן־אדם; וביחוד אתה, פיטן,

הזהר והשמר.



הוא יטרף, יאכל, ימץ

ולא יותיר.

הוא ישחק את עצמותיך ויזרן כמץ

יחד עם השיר;



אך אתה, פיטן “נביא” הזהר בפרט,

הוא יעקד ויגרדם:

הוא יטבע אותך בחדקל ובפרת,

בויליה, בסיינה, בירדן.



אך אני – דרכי היות שוקט וגם משקיט,

ומ“רשעותו” אינני מתפעל;

סוף סוף הוא אוהב מאד גם “איטלקית”

וגם – בת ישראל.



ביאליק ז"ל את מטבעו טבע,

וכך היה אומר:

בשחרחר הזה יש כל כך הרבה אהבה,

שהוא מכרח ל“התשטן” ול“התנמר”.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/16749