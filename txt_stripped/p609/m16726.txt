


	
	עלו מים ויבשה
	




עם מאפלית הלילה ועם השחר המוריד

עלו מים ויבשה, צבאות עמי הברית,

על פני אירופה המשעבדת;

בנהם אריי ברזל ובשאגת נשרי פלדה

בכל עצמת רכבי הנצחון שלמדע

בשרו יום פדות ללאם ולאם, מולדת ומולדת.



ויהי הלהט שבזעם קדש קדשים

וברד אבני גפרית – משלחת ענשים

על כת התלינים, קדשו הטבח;

נחמו עמי, נחמו כל עם,

שהמרצח ערפם, ענם, קלם

בסתר צינוקות ובשערי התוך!



ואם חזון האש והמנונים למתכות

חצבנו בגאון ובשמחות

למען שגב האדם ומעזי תפארת –

הפעם, אך הפעם, שירו עמהם שיר אבדון,

המנון השמד לשכורי מדם ורשע וזדון,

אחר חצבו שלום לכל אירופה המשחררת.




בסער, מאסף מוגש לחייל ולחיילת העבריים מאת סופרי ישראל. תש"ג






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/16726