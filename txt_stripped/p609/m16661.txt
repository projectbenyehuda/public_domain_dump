


	
	טעני...
	




טעני, ירושלים, טעני

טענותיך לא בנהי ודמע;

הריעי בחילך בצלצלי כל שמע,

כי עמך איננו עבד כנעני.



עמך עודנו עם ירושלמי

עטור כמו הריך הוד ושגב;

ואם מחוץ לעיר או פנימה מן האגף –

הן לא תכלימי אף לא תכלמי.



אמרי להמה, המחשלים

חקי עבדות לך כנחשתים,

כי ישראל ישכן כבוד בירושלים

ואשר החל ישלים.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/16661