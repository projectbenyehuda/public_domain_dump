


	
	על העצבים
	




עצבים דרושים? יש ויש,

יען כי עברנו כל כורי האש.



מאז מקדם עצבינו חזקים:

תורת משה קבלנו מקולות ומברקים.



ואחר כך – האם היתה תקופה,

שלא עמדנו במבחן כל צער וסופה?



נתקפים אנחנו מאחור ומפנים

אך מערכת עצבינו חזקה כמלפנים



ולעתיד תחזק עוד פי כמה וכמה

כי יש בה צרך רב מאד במלחמה



צרך רב מאד כמו בכל המצרכים

ואפלו לא פחות מ – תותחים.




הארץ, 17.2.1948






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/16807