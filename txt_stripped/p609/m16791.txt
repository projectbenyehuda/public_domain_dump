


	
	[הכרזת בלפור אף היא אינה זבת חלב]
	




הכרזת בלפור אף היא אינה זבת

חלב ודבש, ונקיה איננה מני מום,

אולם השלמנו כבר בדיעבד

עם מינימום.



ואם אנחנו עוד מזה נזוז

ומזה נתן מתן,

הרי הבית הלאמי יהיה בזוז

וכלו נשוך עקרב ותן.



ולמה זה יום־יום לשכים

וב“שלום” כמתרפסים דגול?

הרי הכרזנו כבר עם ויצמן כי נסכים

לישב ליד שלחן עגל!



מטעם זה אין טעם עוד השכם והערב

ב“הצעות” יום־יום!

עכשו צריך ששעת החסד תתקרב

והצד ההוא יפתח בדבר שלום.




הארץ, 13.11.1936






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/16791