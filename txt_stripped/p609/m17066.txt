


	
	קובות ירושלים (נוסח ראשון)
	




קובות ירושלים אפורות ומאבקות,

ביום רובץ שם חשך, בלילה אין הדלקות.



כבנות משפחה אחת כלן שוכנות יחד,

כעדר זה של רחלים מצטפפות מפחד.



קובות ירושלים – כבכבים על פי מערות,

כנסו כל הסודות, קפאו על נסתרות.



יש נפתחת פתאום דלת אחת קטנה

ומונפת תיכף – דבר לא נשתנה.



קובות ירושלים העשויות חמר,

הנה נראות תמיד מזבח או אלמימר.



ואם בערב יופע שמה סב־ערבי,

והיתה לו הדמות של כהן, או של נביא.




(נוסח ראשון של השיר)






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/17066