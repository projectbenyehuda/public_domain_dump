


	
	עונותיך
	




חייתי, ארץ, עונותיך

באמונה;

גשומה פרחה נפשי בשנת ברכה

ועם בצרת כמוך רבצה שחונה.



תמיד כאבתי, ארץ, כאב יושביך,

שהרי מבאר אחת עמם שאבתי;

ואך במועדים, בהנתן לחמי החג —

למה זה ללחם־חל כל כך רעבתי?



ולמה מעמיק עוד רעבוני

בלחום עם הכהן והנביא והמטיף?

כאלו בשדם אחר קציר

ובפרדסם שבת קטיף!







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/16950