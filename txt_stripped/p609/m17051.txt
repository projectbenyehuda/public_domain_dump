


	
	ביני ובין העיר
	




ביני ובין עירי

דבר־מה, אינו נראה, מפריד,

והוא זה, שמרצח את שירי

או מפריץ ממנו אש גפרית;



סדק־מה רחבו כשערה

ומתרחב עד לפתחה של תהום;

וזאת התהום, אשר בין צערי לצערה

כמו בין שמחותינו בעצם יום.



ואהה, אמרתי להשלים עם ההמון

ולהפעם לכל עובר ושב

שלום כמו מפעמון –

אך לשוא.




ספר השנה של ארץ־ישראל לשנת תרצ"ד






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/17051