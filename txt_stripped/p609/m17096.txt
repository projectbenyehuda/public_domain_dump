


	
	נדמת
	




נדמת, ירושלים כאלו מת,

ומשחר פניך שבתי כלעמת

שבאתי: מרוממותך נפעם,

אבל נדכה מאד, שלא כמוך ייף עם.

בבקר ובערב אפקיך בוערים

על הגגות המקערים

והזריחות והשקיעות עליך מזדמרות

באון ושגב כממרות,

אך בקר, ערב בני עמך טרוחים

ולא שלחו שלוחים

לרתיח ולסעיר מדבריות,

כבשאג אריות,

כל גיא אבל והר אימה,

כל אבן ביחידות ובערמה

ולהצית

בהרי השיש והסיד

חרון אף אלקים

כאות על ראש בניך הקרובים והרחוקים.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/17096