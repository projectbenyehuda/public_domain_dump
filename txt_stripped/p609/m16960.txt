


	
	אינני גלמוד
	




אכן, אינני כלל גלמוד

בעם ואלפיו;

אשמח אל כל ילוד, אבכה על מות

של כל טורף נפשו או שב.



אצהל אל כל נצן חדש

וכל בן־צדף אלטף;

וכל החי עמי, מן האדם ועד נחש,

בהתעטף רוחם — רוחי בי מתעטף.



אשמח אל כל באר חפרה באדמה

ומספד אקרא על כל חזון נושם;

וכל פאת קרקע, ממיל ועד אמה,

אמדד: כמה מן עיפים יניחו כאן ראשם.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/16960