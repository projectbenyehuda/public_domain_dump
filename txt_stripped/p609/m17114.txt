


	
	[עדי השער בהליכה מאטת]
	




עדי השער בהליכה מאטת

נחצה שדרת־תאשורים נאצלת;

ושם, מעבר למחיצה, רוטטת

נצת שקדים, צחורה מחבצלת.



ספסל בקשנו במקום ששטף

הצללים כים לא ישטפנו,

מקום כל קרן בו לוטפה כלטף

וזר אין יש לשבית את חלומנו.



הקשבנו דם ללחש כל צמרת

והלב נמלא, שטף בברץ;

ראי, איך כל טפת זהב נגרת

ופרי בשל נושר, נחבט בארץ.




סט. גאורגה






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/17114