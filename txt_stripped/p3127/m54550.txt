


	
	אני לעצב
	




אם יש בארץ אשר וגם עצב –

אני רק לעצב!

ואם יגש לי יין בגביע –

הדיחוהו! לי הבו כוס יגונים!…

ורד לי אם יקרה בדרך,

הדור באשר וביפי –

חי נפשי, כי ארמסנו!

בזעם ארמסנו, לא אשאיר מתום בו!

ואתם אל תשאלוני לפשר כל אלה.

אלהים לא אמר לי, ואני לא אדע.

אולי זה שריד הוא של נפש אחת יקרה,

אשר לקחה אלהים ממני,

אולי זהו פצע אשר לא יגליד עולמית…







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54550