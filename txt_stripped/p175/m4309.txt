


	
	בחלומי...
	



[בחלומי…] / ש"ל גורדון

[בעקבות היינה]

  


בחלומי בכיתי רב בכי,



חלמתי כי אראך גועת,



ואיקץ – ורטובה הלחי,



ורטובה מדמעה נובעת.


 


בחלומי בכיתי רב בכי,



חלמתי – את אותי עוזבת,



ואיקץ – ודמעות על לחי



נגרות במרירות עצבת.


  


בחלומי בכיתי – חלמתי



כי תאהביני מישרים,



ואיקץ – הה, אל, מה נפעמתי –



ואבך מר, עוד דמעי נגרים.


 

תרנ"ג






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/4309