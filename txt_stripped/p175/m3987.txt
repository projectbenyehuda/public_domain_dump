


	
	הד הרים
	



[בעקבות היינה]




ובדד הנודד יתהלך דמיה

וכסמל עצבת בין רכסי ההרים.

‘מאין ולאן?’ – בו נפשו הומיה –

‘מזרועות הורתי למעונות אכזרים!’

‘למעונות אכזרים!’

יען הד-הרים.

והלאה בעמק הנודד נוסע,

ואנחות תפרצנה תסערנה ברוח.

האמנם בנכר גורלי לגווע?

‘אמותה, האמלל בקבר ינוח!’

– ‘בקבר ינוח!’

ישמע ברוח.

מעיני הנודד על לחי נטיו

טפות דמעה חמה במרירות עצבת;

ויצורי בקבר אם אמנם ישליו

מהיות גר בנכר לי נעים המות!

– ‘נעים המות!’

קול אזנו קשבת.


  

תרנ"ג






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/3987