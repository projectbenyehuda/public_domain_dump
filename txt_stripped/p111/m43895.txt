


	
	לזכרון: הקדמה לכרך שלישי
	



הראש והראשון בועד היובל למלאת לי שמונים שנה (כ“ד שבט
תרצ”ד) היה נזר שירת דורנו, ר' חיים נחמן ביאליק ז"ל, והוא שעורר את החברים
– יבדלו לחיים ארוכים – להוציא לאור את כתבי. וביום היובל חתם בראש חברי
הועד בכתב ידו על שני הכרכים שהספיקו לצאת אז מהדפוס.

אולם בטרם שיצא הכרך הזה, השלישי, היתה בנו יד ה' ור' חיים נחמן נסתלק ונגנזה נשמתו הטהורה בגנזי מרומים.

משתתף אני עם כל אחינו באבל הכבד על יתמותנו ויחד עם זה
אני מזכיר בתודה את החסד אשר עשה עמדי, ביחוד בהוצאת ספרו הגדול של רב“ז
בכר ז”ל “אגדת התנאים והאמוראים” בתרגומי, שגם מזה הספיק לראות רק את הספר
התשיעי, גדול מאוד צערי שלא זכיתי לשתף אותו בסיום הספר הזה (עוד ישנם אצלי
מזה שלשה ספרים בכתב יד).

יהי שמך וזכרך ברוך ומבורך בעד תנובת רוחך האדירה ובעד עמלך להנחיל לעמך פרי ספרותנו העתיקה והחדשה.

א. ז. רבינוביץ

זאת חנוכה תרצ"ה










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/43895