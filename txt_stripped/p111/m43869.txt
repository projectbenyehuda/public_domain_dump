


	
	הדרך הישרה
	



שנה חדשה באה והישנות מתחדשות. הבטחות לחיי שקט… הפגנה
בירושלים… יהודים הרוגים ופצועים… ושוב תהיה חקירה ודרישה… ושוב
הודעה מועדת החקירה… ואחרי ירושלים… הכל כנהוג… הכל כסדר…

ומה נעשה אנחנו?

הכוהנים לא עזבו את המזבח ביום שרפת בית אלוהים גם כשאחזה
בו הלהבה. ולנו כל הארץ מזבח, כולה קודש הקדשים. נתחזק ונמשיך את עבודתנו
עד נשימתנו האחרונה.

אנחנו למודי הפוגרומים, מהמות לא נחת, וממזבחנו חיים לא נרד.





ר“ח חשון תרפ”ב. עם מאורעות ב' נובמבר בירושלים.










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/43869