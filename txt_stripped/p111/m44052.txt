


	
	על "חרבות ירושלים"
	



בעזרת בית מסחר הספרים “הדרום” יצא לאור בפעם השניה הספר
“חרבות ירושלים”, שיצא בפעם הראשונה בויניציאה בשנת תשפ"ז. הספר הוא
דוקומנט היסטורי ממה שקרה ליהודים יושבי ירושלים תחת ממשלת הצורר אבן
פרוך.

אכן לגזירות התרגלנו כבר, מימי המן עד גזרות אוקראינה של
זמננו. אבל מה שלוקח ביחוד את לב הקורא בדוקומנט הזה, הוא האהבה הגדולה
לציון ויראת הכבוד, שהיתה אצל אחינו התימנים, שלא רצו בשום אופן לעזוב את
ירושלים בימי צרה ולהמלט על נפשם. קו נפשי זה באמת ראוי להיות חרות על לבות
בני דורנו. הנה עכשו מחמת המשבר מהרו כמה מאחינו להמלט מהארץ. ומהם רבים
כאלה שלא סבלו פה כל מחסור, אלא מפני שאחת היא להם, פה ושם.

על ידי ספרים כאלה יתחנכו הקוראים באהבת המולדת היחידה
שלנו, באהבת ארץ-ישראל ועם ישראל ואז לא יהיה מקום גם למלחמה בעד העבודה
העברית. כשם שלא יעלה על דעת איש מישראל לכתוב ספר תורה על ידי נכרים כן לא
יעלה בלב יהודי להרחיק את אחיו המבקש עבודה ולבכר על פניו את הנכרי העובד
בזול.

אפריון נמטי למר אליעזר ריבלין, שהוסיף הערות חשובות לספר
ולבימ"ס “הדרום”. לפי ידיעתי נשארו מהספר הזה בעולם רק שני אכסמלרים – אחד
בירושלים ואחד באמריקה.

“דבר” כ“ט טבת תרפ”א.










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/44052