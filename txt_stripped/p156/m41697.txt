


	
	[השואלים איך אהלי נטשתי]
	




– – ͝ – – – ͝ – – – –



השואלים איך אהלי נטשתי

לא־תֽדעו כי כן זמן צוני

הוא ממרור עם־לענה הרוני

עד־ממצא חפצי אמת נואשתי.





קצתי במחמדיו ובו נבאשתי

מה אֽמרה עוד הזמן הלוני

ימים ימי־עצב עדי השוני

אל־מחנות האל אשר פגשתי.





אשנא זמן תחת אשר קנאתי

כי אחזה נפשי אשר כורעת

אל־הר פתיות עד־אשר נעניתי





ידע זמן כי חֽליו שנאתי

על־כן לקיקיוני ימן תולעת

אולי ידידי כי לטוב עניתי.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/41697