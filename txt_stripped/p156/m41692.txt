


	
	[לו קוממיות הלכה היעלה]
	




– – ͝ – – – ͝ – – – ͝ –



לו קוממיות הֽלכה היעלה

עד־כי מאוריה בני־אל יחזו

לקראת כבודה כוכבי־אל רֽגזו

תמשך בחכה כל־גדודי מעלה.





או אם שחוח הֽלכה על־מעל־

תה שכני־עפר למלה נחפזו

יחיו נבלתם ומתים עֽלזו

עד־בין עצומים יחלקו עוד נחלה.





על־כן יפיפיה בחכמה בחרה

לכת עלי־דרך אשר היא הוֽלכה

כי היא בפלך התבונה תוֽמכה





לא מפני מום בה ומעלה חֽסרה

כי היא כלילת הֽיפי אף־דוֽרכה

על־במתי החן ועל־כן מוֽלכה.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/41692