


	
	[שכל מציר יום אשר צירת]
	




– – ͝ – – – ͝ – – – –



שכל מציר יום אשר צירת

בת־גֽרשם כל־הֽיקום הכלמת

יען בגשמה כל־גנות השלמת

כי בא חלום הבוז ואת פתרת.





אולי לקבץ כל־גנות נדרת

או לעשות ינשוף וקוף יזמת

מה החלום הזה אשר חלמת

אם רוחך סרה ואם שכרת.





הגד כרוב ממשח האם השרד

או המחוגה ממך גנבו

ותעשה בת־גֽרשם ברחת.





או פעלו בה כוֽכבי רום מרד

סרטן ועקרב אם אזי נצבו

בזנב תלי במעלה צומחת.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/41686