


	
	שכל מציר
	




שכל מציר יום אשר צירת

בת-גרשם כל היקום הכלמת

יען בגשמה כל גנות השלמת

כי בא חלום הבוז ואת פתרת







אולי לקבץ כל גנות נדרת

או לעשות ינשוף וקוף יזמת

מה החלום הזה אשר חלמת

אם רוחך סרה ואם שכרת





הגד כרוב ממשח האם השרד

או המחוגה ממך גנבו

ותעשה בת-גרשם ברחת





או פעלו בה כוכבי רום מרד

סרטן ועקרב אם אזי נצבו

בזנב תלי במעלה צמחת?









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/36679