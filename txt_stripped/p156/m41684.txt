


	
	[זה־לי שנתים אשר נשאתי]
	




– – ͝ – – – ͝ – – – –



זה־לי שנתים אשר נשאתי

בעל ועודו חי ואין לי נעם

ימות בחץ ברק ומקול רעם

אז בין בנות החן אהי שרתי.





המֽותה יום יום אני קראתי

כי נכספה נפשי לשנות טעם

לא אֽדעה מה אחרית הזעם

יואר ויאבד יום בביתו באתי.





אראה שכנתי בין שלשים חדש

שלש פעמים בעלים קברה

כל־השכנות אוֽמרות אשריה.





היא חללה אלים ושרי קדש

היא כלביא בין אריות גרה

ובתוך כפירים רבתה גוריה.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/41684