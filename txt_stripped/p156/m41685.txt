


	
	[נפשי בקרבי תחשב מחשבת]
	




– – ͝ – – – ͝ – – – –



נפשי בקרבי תחשב מחשבת

לקוץ בעדן־גן ולרצות תפת

כי אמצאה שם צוף־דבש עם־נפת

שם כל־צבית חן וקול עוגבת.





מה־לי בעדן־גן ואין אוהבת

שם רק שחורות משחור או זפת

שמה זקנות בעלות ילפת

נפשי בחברתם תהי נעצבת.





מה־לי ולך עדן ואת אוספת

כל־בעלות מומים וכל־איש בשת

על־כן חשבתיך בעיני אין.





תפת בעיני חן והוד יוספת

בה כל־צביה היקר לובשת

ותאסף כל־מחמדי־עין.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/41685