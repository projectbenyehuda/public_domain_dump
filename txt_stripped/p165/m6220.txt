


	
	זרע קודש
	



זרע קדש / צבי אלעזר טלר


פרח השרון, זרע קדש יקר כרים,



מה-לך פה על אדמה נכריה?



אולי לפאר בך גן פרחים זרים?



קטפתך יד זר איש נכרי בצדיה?

אמנם גם פה תתפתח ליפי,



גם בין החוחים תיף תתן ריח;



אך פה צריך הם יתנו בך דפי,



מי יריח ריחך מי בך שמח?

ושם, פרח חן, שם נפקד מושבך,



שם רעיך אליך פורשים כפים;



שם כל אוהביך הם נוהים אחריך,



“שובה אלינו חכלילי עינים!”

שובה זרע קדש נטע שעשועים,



עזב אדמת נכר לא לך נכונה;



עזב ארץ אויב מלאה תעתועים,



שובה פרח ציון, שובה ציונה!
 







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/6220