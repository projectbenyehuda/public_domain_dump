


	
	הדרת מלך!
	




תרועת מלך בארצנו תשמע

קול המון חוגג בכל עיר ופלך

זמירות ישמיע כל שירה יודע

הבה נהבה גדל ויקר לבן מלך!

מי זה בא לארצנו דרך בגבולנו?

בן־מלכנו האח ראתה עיננו!





בן־מלכנו זה מלך עוזר ומושיע

רודאלף שר שלום משרש הבסבורג נצר

כוכב אור בשמי ארצנו הופיע

בן־פרנץ יוסף הראשון יורש העצר

הנה בן־מלכנו זה האורח

וכבוד אלהינו עליו זורח!





בן פרנץ יוסף הראשון בן מלכי צדק

בן־מלך אדיר אוהב מישרים

בן־מלך במלכותו יחזיק כל־בדק

וצדק ומשפט ישפט בשערים

בן־מלכנו האח ראתה עיננו

לשמו ולזכרו תאות נפשנו!




היילפערן יצחק הירש הלוי.










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/49803