


	
	שיר ציון
	



שיר ציון / חיים יעקב אונגר



“כל ישראל ערבין זה בזה”. שבועות ל"ט




בפרש שדי עם סגלתו בארצות נעלמים,



מלאכי שלום מר בכו עלי שבר הגברת;



“נאור!” שאלו,,איך יקום ישרון, קטון העממים?



מי ידרוש לבת ציון, מי יבקש הנעדרת"?



“לא אלמן יהודה”, קול דממה נשמע ברמים,



"הלא נפש השרידים בנפש אחיהם נקשרת



"בעבות אהבה עזה, לא ינתק לעולמים,



“במסורת הברית, הכרותה באור אש בוערת.”


 


תברך על כן ברית אחים, עומדת בפרץ,



העורבת ערבה לפני רגעי הארץ,



וכפלים לברכה ליועצי שלום בסוד ישרים.


  


חזק ונתחזק בעד שארית הפליטה, שה פזורה,



עד יהפוך עליון אל העמים שפה ברורה,



וישפות שלום אמת לבית ישראל מכל העברים.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/7464