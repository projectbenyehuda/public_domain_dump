


	
	סיר השירים (שיר עלילי על המלחמה שהיתה באיטליה בשנות 1733–1735): חלק שביעי
	



חלק שביעי


הסתיו עבר והגשם חלף הלך לו / לא יגעה שור על־

בלילו / הנצנים נראו בארץ ועת הזמיר הגיע. / ויצו השר



במפגיע / “סלו סלו המסלה / רדו שמה לשם ולתהלה” /



וכל־החילות חזרו לקדמותן / לעמתן / והאשכנזים עשו

שלש פסיעות לאחוריהם / ועשה שלום במרומיהם /



להסגר במבצריהם / ועומדים מפה / לעבר לנהר פו /לצד



מנטובה הבירה / לראות מה־להם ולצרה / ויתיעצו

הספרדים לצור את־עיר מיראנדולה פעם הזאת השנית /

בחרב כידון וחנית.







– – ͝ – – – ͝ – – – –



אנשי ספרד נועדו נועצו

"לא טוב היות מבצר ביד צרינו.

הם שממו הם רֽמסו גם אצו

הם נֽגשו הם חֽרבו ערינו

הם בלבלו הם קלקלו הם נצו

הם החזיקו ריב בתוך דורינו.

נקום ביד רמה כתופש קשת

לנקם נקם כי ייראו מגשת."





וירדו עד־שם ולא אחרו

לרב עגלות מלאו העיקו

עמיר וכל צידה והן בחרו

ולאט לאט הם צררו הציקו.

הן משחור את־תארם שחרו

וימלאו כלים ולא הריקו

מתרשלים מתעצלים בחרב

ויסבלו חמה וחם ושרב.





מסוף לארבעים ימות הקיץ

שצֽררו שבערו שלהבת

שנקבו שסֽתרו כל־חיץ

שדחקו שפֽררו חיבת

שירֽשו חלקה ועץ וקיץ

מבחר מקום מרעה אשר אוהבת

היא יֽצאה גם עֽזבה הבית.

אז היתה אל־צר כשמיר שית.





אם תאֽמרו "מה־זה אשר האריכו

לכבש בני עולה ילידי שקר"

אשיב "אבותם גאוה הדריכו

אותם, בגדל לב עדי אין חקר.

אף־כי חילות סֽדרו העריכו

לא יגמרו מפעל לשרש עקר.

טרם ידיהם יצֽאו ירימו

מגן מאדם אויבים ישימו."





אמשל לך משל, צבי תפארת:

חיל אשכנז קופץ וגם פוסח

דומה לפרעש זה עלי כתרת

דולג, ביד הורג, ביד רוצח.

חיל צֽרפת כי מצעדים סודרת

תרוץ כפשפש זה אשר נוצח

ובני ספרד עֽצלי מתנים

מתים ככנה זו ביד מחנים.



(1737)













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/42214