


	
	מה תתאונן
	




על רוע גורלך

תתאונן בחדרך

גם תשים תפלה לאל

כי אורך לא יהל

האם ברעות פעלת

אתה בצדק שאלת

טוב וחסד ירדפוך

ותחת רע טוב יגמלוך

הן על גחלים הלכת

ואיך רגליך לא תכוינה?

לפיך בסר שלחת

ושניך לא תקהינה?

הן אם תיטיב מעשיך

יהלו לך ערבים

תטע שורק בכרמך

אז יעשו לך ענבים

כי אל, צדק לא יעות

לבך מכתם כבס

אז תראה טוב בחיים

ותפרח כעץ על מים.















את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/28453