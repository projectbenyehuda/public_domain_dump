


	
	אדם ראה לעינים
	



אדם ראה לעינים / טוביה הכהן


על משחת בני אדם על רע מעלליהם



יהמו כלם ירגנו באהליהם



השחית כל בשר דרכו אמר יביעו



אחד יחטא, על כלם דבה יוציאו



אולם לא מחכמה על כלם תדבר סרה



בדרך זו לא תבא אל המטרה



לשפוט בצדק תבל ובמישרים לאמים,



הלבעבור הרשע תשפוך בוז על תמימים?



ואם רשע רע מעללים עין כל ראתה



הכיר טובים אך לעין חדרת יאתה



ואם בחשכת ליל לך אך חשך ואפלה



שם שתם העינים ראה בלי מכשלה



איך אלפי רבבות מאורות ינוצצו קרנים,



אך לך בסתרי חשך התקדרו שמים



כהות עיניך חשכת ליל תשופך



ולילה כיום יאיר אל חכם ממך

לדף הראשי של
פרויקט בן-יהודה







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/3115