


	
	בכו לא תבכו
	



בכו לא תבכו / טוביה הכהן




בצר לכם אל תרגנו באהליכם



בכו לא תבכו גם אל תדמענה עיניכם



תבכינה נשים אתה אל תקונן לשבר



חזק ואמץ שמלת אשה לא ילבש גבר


 


עמוד לקרב כגבור חיל ואיש מלחמה



קשת וחצים אל תירא ורבת המהומה



סביב הרוגים יפלו אל תנח מקומך



יפול מצדך אלף אל ירך לבבך


  


תחתיך יקד יקוד ממעל רעמים וברקים



אש וגפרית משמים גם לבה משחקים



אל תנוס מהמערכה עמוד על רגליך



עוד תחליף כח ואל תעזב מצבך


 


כי ללחום נועדת לנפול או לנצח



שרית ותוכל אשריך היה שמח



וגם אם תפול מרב תלאות, מאד נעלית



מות גבורים נפלת תעודתך מלאת.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/8652