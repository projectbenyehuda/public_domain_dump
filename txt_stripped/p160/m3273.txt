


	
	שאול לפני מותו
	




גבורי חיל! עת תאכל החרב

אף תגזור חיתי וחללים תרב,

נא אל גופת שאול לב אל תשימו

אך חרב לאדני הרם תרימו!

נושא הצנה לי, נושא הקשת!

אם את-עמי יניסו גת ופלשת –

דקרני נא טרם נזרי חללו

פן ערלי לב קמי בי יתעללו.

בן פורת, בר לבי! בל נפרדה,

יחד נצליחה או יחד נאבדה

הנזר רב אור הוא, ממשל רב כח!

גם מות רב משרה, מלך מנוח!
 







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/3273