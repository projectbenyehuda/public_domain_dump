


	
	ארץ הצבי
	




חוף הירדן מרבץ לגמלי ערב

הר סיני ששמם מעון לבעל;

שם תפלה ונאצה וזאבי ערב,

איך ידם רעמך אדיר ממעל! –


  


על לחות קדש שם אש-דת התוית,

שם יפעת אור עולם לעם הופעת,

שם ברעש, באש נגלה נגלית

וירא יד על כס יה עם זו הושעת!


  


עורה וברק ברק! שוב נא הופיע,

אף כלה נחרצה כלה צריך!

ארצך עד מתי עריץ יכריע?

עד מתי עוד יאשם בית תפארתך!


 






את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/514