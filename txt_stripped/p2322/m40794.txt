


	
	נגד הצחקנים: אמר בחפזי על־שחק הקרטי
	




Ezechia David Bolaffio


[חי במחצית השניה של המאה הי"ח בטריסטי]






– – – ͝ –   – – – ͝ –   – – –



אמר בחפזי על־שחק הקרטי

"ארור אנוש אובד זמן ורגע

אליו יאנה רע ויקרב נגע"

כל־זה בנסיוני אני הכרתי.





פסל ומסכה שחק לגבר

יקרא בשם בעל וישאל עזר

שטן וכל־חילו ונושא נזר

סוסים עבדים הם יהי לו שבר.





גבר אשר שוחק ביום וערב

ידמה לאיש שכור אויל ופתי

צועק “תנו יין אהה צמאתי”

יוסיף ולא יחדל וישתה הרב.





ישחק כסיל יום יום באישון ליל

ישוב לביתו ריק ותם הכסף

ממחרת ירוץ בשצף קצף

לשחק, ועת לבכות בבא החיל





ויאמרו אליו "במו האפל

שלם תשלם חוב, עלה העפל".









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/40794