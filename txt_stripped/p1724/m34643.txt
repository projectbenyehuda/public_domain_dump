


	
	לישיש
	



לאז"ר





אז…

אם יומם או לילה – שום נפש בל תדע, אם מים או מיבשת – שום נפש בל תחוש.

רוח שקטה וקלה, רוח נחמה וחנינה תעבור פתע עלי עולם ולהכל תגפף עלי פנים.

וראה, אין צער ורוגז; אין קנאה ושנאה; בני אדם מחייכים אחד
לשני כמו סבא ישיש אלי נינים. שתק ה“דוד הרותח”, כלתה טרונית העולבים ואין
טינה לנעלבים.

כל אחד יושב לו על העבודה, מתעמק לו בתורה.

אז…






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/34643