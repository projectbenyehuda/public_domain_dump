


	
	משה ויום השבת
	




ומשה יוצא ובא ארצה גשן לראות את שלום אחיו ובני
עמו, ויצר לו מאד למראה ענים ושפלותם. ויהי היום
וישב משה מארץ גשן ויבא לפני המלך וישתחו
לפניו ויאמר לו: בי, אדוני המלך, שאלה קטנה אחת
יש לי אליך. ויען פרעה אל משה: דבר נא ואשמענה.
ויאמר משה: יתן נא לעבדיך העברים יום אחד לשבוע
לנוח בו מעבודתם הקשה. ויתן ה' את חן משה בעיני
המלך ויען: הנה נשאתי פניך לדבר הזה. ויצו
פרעה ויעבירו קול במצרים ובגשן אל כל בני
ישראל לאמר: מטעם המלך ומשה בן בתיה: – עשו את
מלאכתכם רק ששה ימים בשבוע וביום השביעי תנוחו
מעבודתכם. וישמעו בני ישראל את הבשורה הזאת
ותחי רוחם ויודו לה' ולמשה כי נתן להם את המתנה
הטובה, את השבת אחרי ששת ימי עמל ועבודת פרך.
ויגדל שם משה מאז והלאה בעיני בני עמו, ויוסף
לדרש טוב להם לפני המלך ושרי מצרים.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/52603