


	
	ביצית־זהב
	




היה היה זקן וזקנה חשובה,

נזדמנה בלולם תרנגלת צהבה.

המליטה להם פעם ביצה לא פשוטה,

אלא ביצת־זהב נוצצת ומרוטה.

הסב הלם ביצית והיא לא נשברה.

הסבה טלטלתה ושלמה נשארה.

ופתאם עכברית מחור התרוצצה

וביצית־הזהב בזנבה נפצה.

אז זקן וזקנה מר בכו לאסונם,

אך התרנגלת נחמתם ביגונם:

"אל, סבי, תצטער! אל תדאגי, סבה!

עוד ביצים אמליטה – אם גם לא־מזהבה! –

ודגרתין ויצאו אפרחים נחמדים

והיו לכם לבני־זקנים ונכדים".




1.jpg







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/28122