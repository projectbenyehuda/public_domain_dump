


	
	חושים הורג את עשו
	




וחושים בן דן היה גם הוא בעת ההיא את
בני יעקב אך רחוק ממקום המלחמה עם בני עשו,
כמאה אמה, כי ישב עם ילדי בני יעקב לשמור על מטת
יעקב. וחושים היה אלם וחרש, אך הבין את קול האדם
הומה. וישאל חושים במוללו בידיו לאמר: מדוע אינם
מקברים את המת? ויענו ויגידו לו את דברי עשו
ובניו, המונעים מקבר את יעקב במערת המכפלה.
ויהי בהבין חושים את הדברים האלה וירץ בחמת רוחו
אל עשו ויכהו בחרב ויכרות את ראשו מעליו.
ויגברו בני יעקב על בני עשו ויקברו את יעקב
בכבוד-מלכים במערת המכפלה, אשר קנה אברהם מאת
בני חת לאחזת קבר – לו ולבניו אחריו עד עולם. ויעש
יוסף ואחיו ליעקב אביהם אבל שבעת ימים.











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/52714