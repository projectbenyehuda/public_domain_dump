


	
	ספר הישר – הערות מאת המחבר אהרן ליבושיצקי
	



א. לספורים ע"ד אוגיאש, אזדרובל והניבל

כמו בעצם הספור המיתולוגי על אוגיאש ויוניה והרצאת פרטי המלחמות אוגיאש, אזדרובל (אדרבעל) והניבל (הניבעל) ­– וכן במנין השנים ובמראה המקומות של
המאורעות לא נקה המחבר של “ספר הישר” מסרוסי מקראות וערבוב עובדות
היסטוריות, וקשה היה לי לזרות את כל המוץ ולהבר לגמרי את הבר מן התבן
ולברר את כל השמות הפרטיים. רק זה הוברר לי בעיקר הדבר, כי בספורי
המלחמות בין אוגיאש מלך אפריקה (“ספר הישר” וכן
“סדר הדורות” מוסיפים: היא דנהבה, שנמצאה, כידוע, בגבולות ארץ אדום)
ובין תירגום (טירנוס?) מלך בבינטו (ונטיה?) ויאנוש ולטינוס מלכי כתים
מתכוון “ספר הישר” (וכן “סדר הדורות”) ­– למלחמת קרתגה העתיקה עם יושבי אי
סיציליה (במאה הרביעית קודם מנין המצרים) ולמלחמות קרתגה ורומא
(המלחמות הפוניקיות) במאה השלישית השניה קודם המנין הנוצרי. והנה קורות
קרתגה (קרתא חדתא) העתיקות נפלגות לשלשה עדנים: א) ימי הכבושים והקרבות עם
שבטי אפריקה הצפונית (משנת 880 עד 480 קודם מנין הנוצרים) ולתקופה זו
שייך, כנראה, הספור ע“ד אוגיאש (ספר הישר, “סדר הדורות” ו“יוסיפון” גורסים:
אנגיאס) ויוניה (לפי הנ"ל: יאניה); ב) תקופת המלחמה בשל כבוש אי
סיציליא (480 264 לפני מה"נ) ולזה ­– אפשר ­– מתכוונים “ספר הישר” ו”סדר
הדורות" ו“יוסיפון” בספוריהם ע"ד המלחמות בין “אוגיאש מלך אפריקה הצפונית
וטירגוס מלך בינביטו”; ג) לתקופת המלחמות הפוניקיות (364 ­– 241 למה"נ) ­–
שבהן השתתפו המצביאים: אזדרובעל והניבעל. מובן הדבר
כי לענינים ההיסטוריים האלה אין שום סמיכות הפרשיות אל ימי שעבוד מצרים, כי
תקופה אריכתא של ת"ק שנה, בקירובו מבדילה ביניהם. ובכל זאת לא הרשיתי
לעצמי להשמיט את הספורים הללו מפני האופיות שבהם והרצאתם המקורית.

ב. ע"ד ימי שעבוד מצרים

ב“ספר הישר”, ספר הדורות, ויוחסין, צמח דוד ועוד ­– נקבעה
תקופת השעבוד למאתים ועשר שנים, ומושב בני ישראל במצרים, נחשב לפי המסורה
הנ"ל, מיום הולדת יצחק לארבע מאות ושלשים שנה.
א. ל.










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/45050