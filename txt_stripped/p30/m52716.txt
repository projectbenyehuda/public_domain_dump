


	
	מות יוסף
	




ויחי יוסף בארץ מצרים שלש ותשעים
שנה. ויקרבו ימיו למות ויקרא לאחיו ולכל בית אביו
ויאמר להם: הנה אנכי מת ואלהים פקד יפקד אתכם
והעלה אתכם ממצרים אל הארץ אשר נשבע לאבותיכם
לתת לכם, – והעליתם גם את עצמותי מזה אתכם.
וישבע יוסף את אחיו ואת בניהם אחריהם בדבר הזה,
וימת בן מאה ועשר שנים. ויחנטו אותו הרופאים
ויבכו לו אחיו וכל יושבי מצרים שבעים יום,
וישימו אותו בארון ויקברוהו על שפת היאור, הוא
שיחור.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/52716