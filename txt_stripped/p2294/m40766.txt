


	
	[כל מלאכי עליון ודרי ערץ] (מתוך השירה “הד אורים”)
	



Bondì Valvason

]מוינציה, נולד בשנת 1616 ומת בשנת 1690]





מתוך השירה “הד אורים”


– – ͝ – – – ͝ – – – –



כל מלאכי עליון ודרי ערץ

עם כוֽכבי בקר זמיר השכימו

שם זמרו תודות ושם הרימו

כל־יושבי תבל ושוכני־ארץ.

כן שבחו אלים קהולים שמה

בית הבחירה זאת אשר נשלמה. / למה.





בירה מאד ברה הלא נשתנה

בזבול אשר בו השכינה לנה. / אנה.





במעון אלהים זה שרפים באו

לראות יקר גדלו וכן תמהו. / מה־הוא.





מקדש אדני הוא וטור כל־טהר

בנוי לתלפיות בחדרי־זהר. / זו הר.





הר זה ימינו קנתה לנצח

מי זה יהלל לו בכל־קול פצח. / פה צח.





פה צח זמיר יפצח ומי עמנו

יודה תהלות אל אשר קננו. / אנו.





גם כוֽכבי מרום בשירים סרו

לשיר בשיר שרים אשר אשרו. / שרו.



(1662)









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/40766