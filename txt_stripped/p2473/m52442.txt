


	
	עם בוא השבת
	




שבתה מלאכת יומי –

ובחדרי הס ופרושים המרבדים;

בפנה מלכת־שבת עומדה דם ומחכה –





מה תכלו גבהי־זיו וייפו שבעתים

כל תקוותי,

וכל שהרחיק מני יום־החל, שאון־השוקים –

כפרפרי־נגה קרבו ויאתיו

ויהי האור בלבבי:





השבת באה –





צעיף ארגמן עטו קצות־שמים

בפאתי ים.

הס:





שם אחד מלך קדוש יצא מהיכלו,

בראשו זר־כוכבים, בידו נרות־ברכה,

ומשק כנפי כרובים טהורים

כהמית רוח־משי יעבר:

"עם המלך ועם עבדיו,

דרי מטה ודרי מעלה,

לכו ונצא לקראת כלה!"











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/52442