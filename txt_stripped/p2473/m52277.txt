


	
	[במרכבה אני עובר]
	




במרכבה אני עובר,

בערבה זו הגדולה —

סוסי רצים: צליל לפעמון;

תמרת אבק אחרי עולה!





מעברים לי תכרענה,

טעונות דגן, שבלי קמה;

שם במרחק, ראה, על בצה

חסידה עומדה כנרדמה!





דמי ושקט בערבה,

רק פעמוני ישמע קולו,

רחוק שם בים הדשאים

טבע דביר וגן לשמאלו.





על חלוניו תז השמש

ים־די־נור ושוקעה ימה…

לבי הומה, לבי עצב —

ומסביב דממה, דממה…









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/52277