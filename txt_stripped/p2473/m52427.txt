


	
	עם שעת בין־השמשות
	




ברדת אפל, עם שעת בין ערבים,

עת סופת־שלג תיליל בארבה,

ליד תנורי אקשיב, סגור־עינים,

לבכי הסער בהמית־לב מרבה.





החדר נבלע כבר בצללי החשכה,

דממתו כנור־צער ירעיד במשי־צלילו;

ואני – לקראת זכרונות־עבר אז אלכה,

ופנס־קסמים יזהיב שבילי, אור בהלו.





ובלבי אז תשתפך תוגה רכה,

ובזר־ענויים אקדש אז, אטהר;

מעיני דמעת־בדלח אט מפכה,

ובנפשי נפתח פתאם מעין־זהר…





מה תעדן אז התוגה, עם שעת בין השמשות!

וברק הגיל מה־יועם לשמע בכי הסופה! – –

זכני, אל, בכור פרעניות חדשות,

אך תצא נפשי נא מסיגי בדילה צרופה!









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/52427