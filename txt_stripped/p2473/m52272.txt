


	
	[צועני זקן עדרו רועה]
	




צועני זקן עדרו רועה

בערבה זו הרחבה —

הרבה עמל ראה זקן

וברק עיניו עוד לא כבה.





גשמי קיץ הרטיבוהו,

סערוהו סערות־קרה —

והזקן עודו איתן

ושירתו לא נגמרה.





עוד בלבו אש־עלומים

מתלקחת. קולו ירים —

פוסק כבש מלחיכתו

ויאזינו דם ההרים.





חליל לו מסוף־הנחל,

צליליו ירעדו בדממה —

עצב אז בלב יתעורר

ומתכוצה אז הנשמה:





חיי צועני חיש עוברים

מלאי שאון, חם וסערה…

ומקשיבה הערבה

בעצבת כה מוזרה.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/52272