


	
	מות
	




עם ערב. זוממים צופים בי הכתלים.

וגלמוד אני, בודד עם הצללים…

עברי שב לי: כל דלתותיו פתוחות:

בחדריו מי שם? — תועים רוחות:

דמיות דודים, דודות, אבא, אמא…

גופם זה־כבר היה נחלת רמה

אך פנימו, שור, לעמתי זורחים:

“פה נבלנו; אך שם — אנו פורחים!”





שם! — ואשא עין אל מרומים —

ובלבבי כמיתרי־כנור הומים

מאוים טמירים ונעלמים:

אמנם כגר נהלכתי כל הימים…

עכשו נגלה רז לי באפלה:

מות משך לבי בקסמו סלה!

ובהתהלכי פה עם כל החיים

תעה רוחי בגני השמים…









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/52524