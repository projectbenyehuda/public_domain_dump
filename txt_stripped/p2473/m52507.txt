


	
	ילד מת
	




לבית הקברות עם אור־בקר

גופתו הובלה בקרון,

אך שב על אצבעות רגליו דומם —

ושיר של רחמים ירן.





עם מעוף אנקורים שב — ודמותו

מרחפת אט בפנה;

אט יגש אל הראי המכסה —

על פניו קו־חנינה.





וכענן יעבר לו בלט

ואלם יצעד, ילך

ובצל הכתל דם יתעלם; —

ופתאם יחזיק פלך.





ונד הוא זקן בין הצללים —

ופני סב־חכם פניו —

והאזין דם לבכי ההורים

וגחך גחוך־עניו.





ולנר־זכרונו יגש — יביט,

יתבונן בכוס המים,

ואט־אט ישא עיני־רחמים

לתכלת השמים.





ושוב מבטו על ההורים

כקו בן זהר יחל —

ופרש אבר צח כיונה

למרומי שחק כחל.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/52507