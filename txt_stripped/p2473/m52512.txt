


	
	ב המעין
	




מכליות אם־אדמה חי

ועליז חיש התפרץ,

כנחש יזחל לו בגיא

וימהר לתור ארץ.





יליד החשך יסבא אור —

תז שמש עד בלי די לה:

כי תשקע ימה — יעטף שחור

ויקונן כל הלילה…





וזך כספיר דם יפך;

כי יהי לו צור לטרח —

הצדה יט ובמלמול רך

ימהר לרוץ ארח.





ומדי בקר תבא שם

ילדתי בת עמקים; —

במזרח שמש תעלע דם

ותתלע הר בברקים.





ותמלא כדה ילדת־חן

ושרה שיר האהבה;

וחש אני כדרור מקן,

כאדם לקראת חוה.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/52512