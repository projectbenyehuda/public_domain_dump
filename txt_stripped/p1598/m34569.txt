


	
	טייגן און ניט טייגן
	








איך טייג ניט, זאגט ער, איך טייג ניט מעהר,



אס איז אים, זאגט ער, אפילו שווער



מיר אפצוזאגען פון מיין ארט,



אבער אז איך טייג מעהר ניט פארט;



וואס קען איך טאן אז צו קיין זאך



טייג איך מער ניט, איך בין “צו שוואך”?!



איר האט גוט געזאגט, מיין ליבער הערר,



איך טייג ניט זאגט איר, איךטייג ניט מעהר;



אמת, אמת, איך ווייס דאס אליין,



איך פיל דאס גאנץ גוט אין יעדער ביין,



אין יעדער אבר, אין יעדער גליד;



איך פיל, איך פיל, איך בין שוואך און מיד; –



אבער מיין ליבער הער פונדעסטוועגן:



גידיינקט איר צוריק פאר א יאהר צעהן,



אז איר פלעגט אמאל מיין ארבעט זעהן,



פלעגט איר מירק קלאפן איבר פלייצע;



“גוט, גוט!” און פלעגט געבן א עצה



אלעמען זיך צו לערנען פון מיר…



אך! דאמאלס האב איך אהן א שיעור



גיטייגט און גיטייגט או גיטייגט…



אזוי האב איך אין טייגן אוועק געלייגט



צעהן יאר פון געזונד און פון לעבן;



אזוי האב איך אלץ אויסגיגעבן



מיין טייגן און בין געווארן לעער



און טייג ניט מעהר…



דאמאלסט אז איך האב גיטייגט אפילו,



האב איך ניט זיך גיטייגט חלילה,



איך האב נאר פאר אייך גיטייגט, גיטייגט



ביז איר האט מיין טייגן אויסגיזייגט,



איך בין פון “טייגן” אריין אין סער צער



און איך טייג ניט און טייג ניט מעהר…



דאמאלסט אז איך האב אפילו גיטייגט,



האב איך גאר קיין שאלה ניט פארגילייגט:



ציא טייגט איר, און צו וואס איר טייגט?



איך האב נאר מיין רוקין אייגיבייגט



און איך האב גיטייגט אויף יעדען שריט



נאר צו רעכענען, אייב איך טייג נאך,



ביז איר בערענט היינטיגע וואך,



גאנץ לייכט בערעכענט, גאר מיט איין קעהר



אז איך טייג ניט און טייג ניט מעהר…



הא! הא! הא! עס לאכט זיך מיר אז נאר



איהר פארכעס, וואס טייגט ניט אויף איין האר.



איר ליידיג־גייער, פלוטן, מאטען,1



אז איר פירט נאר מיט אונז סצוטון,2



ציא מיר טייגן אדער אפשר ניין



בערעכנט קארסט ציא טייגט איר אליין.













בזבזנים.  ↩



חשבונות.  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/34569