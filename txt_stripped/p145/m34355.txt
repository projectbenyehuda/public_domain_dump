


	
	ליום הכפורים
	



תקע"ז.






סלח, רחום, סלח אלי עם כבד

עון אשמה, ביום ענות נפשנו;

ואם עם־זה כבן ואם כעבד,

למענך עשה והושיענו.





לנפש נענה תנה נא זבד,

סלח ומחל לכל עונותינו.

הלא כיום ביד בנו יכבד

מרי כפר, בזעקו עלינו.





שמח משה במתנת חלקך:

הלא בעלותך להר הקדש

אזי נסלח לכל עדת אחיך.





אלוה רחמים! ראה, שטחתי

לך כפי אני כמשה חדש

ועוד שליש־ענה, ענה: סלחתי.



















את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/34355