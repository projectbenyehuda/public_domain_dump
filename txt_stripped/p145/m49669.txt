


	
	האמת נסי
	







– – – – – ͝ – – – – –


קשט וישר, אמת בת שמים,

אותך מנער ועד־כה אהבתי

מעז מצר בעבורך נצבתי

דורך הקשת וחוגר מתנים.





לפני השקר כרועי ברכים

רבים ראיתי ואת־ריבך רבתי

מרמה שקצתי נכלים תעבתי

כבוד הנחלתי לברי כפים.





על־כן משטמה ומשאת החלה

ביני וידידי, חסר־לב שמוני

ולדון קישוט המשגע דמוני.





נאוה ושחורה גברתי, עד־קבר

טוב לי עליך שאת חרפת־גבר

אהיה קישוט מפני קשט סלה.



(1844)









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/49669