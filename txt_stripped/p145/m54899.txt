


	
	אגרות: כרך א התקצ"ח –
	



Nr. CCV
An Herrn Hirsh B. Fassel in Prossnitz 	
Nr. d’ordre de l’Index rais. 177
Vol. I Nr. 50

כ“ח אלול תקצ”ח          18.9.1838

לכבוד ידידי מוהר"ר צבי הירש פאסעל המורה לצדקה בעיר פראסניץ שלום רב.

מכתבך היקר בא לידי בעתו, ואני הייתי אז טרוד להשיב לחכמים
אחרים להפיק רצונם בענינים אשר יגעתי בהם מעודי, אשר בהם יש לאל ידי לעזור
עזר מעט גם לזולתי, ומצאתי להם דין קדימה על אדוני היקר הנותן לפני ענינים
אשר מעולם לא היה בהם עסקי אלא כלאחר יד ודרך עראי, ואין ידיעתי בהם מספקת
לעצמי, ואף כי להועיל לזולתי; וכן ארזיל כענין ושלא כענין נזקקין
לענין.

ואחרי אשר לא מהרתי להשיב למכתבך בעתו, הקיפוני כמים
טרדותי, חדשות לבקרים, וכמעט הזניחוני חובתי, וחטאתי לאדוני כל הימים
האלה.

ועתה בהתחדש השנה אמרתי אל תכלה השנה בלתי אם אשלם את נשיי
אשר נושה בי איש שר וגדול אשר כבדני להביא לפני דוגמא מפרי חכמתו. לכן הנני
הנני, אדוני היקר, לבקש סליחתך על התמהמהי, ולהגיד לך כי לא לי לשפוט את
מלאכתך, כי לא רב אנכי ולא פוסק אנכי. ולענין שאמרת אם יש לשנות את טעם
הספר למען יצלח ללמד מתוכו בבית מדרשנו, אומר כי היה ראוי להוסיף בו כל
דיני אבן העזר, ואומר עוד כי ידידי מוהר“ר הלל הכהן דע לא טאררע המלמד ש”ס
ופוסקים כבר הכין לו קצור הדינים הנוהגים, ובו התלמידים למדים, ואינם
צריכים לקצור אחר.

אתה עתה ברוך ה‘, אתה שלום וביתך שלום וכל אשר לך שלום,
יחדש ה’ עליך שנת ברכה והצלחה, והארכת ימים על ממלכתך, כנפשך וכנפש המוכן
לשרתך, החותם פה פאדובה כ“ח אלול תקצ”ח

ידידך ועבדך שד"ל.










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54899