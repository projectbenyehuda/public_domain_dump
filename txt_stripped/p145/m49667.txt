


	
	[אל־עם עמקי שפה אתה שלוח]
	








אל־עם עמקי שפה אתה שלוח

דולה ממעמקים שפה נשכחת

אולי אזנם יטו מוסר לקחת

בפגר המובס לפחת רוח.





צא בן יקיר בשדי תבל לשוח

בוזים רבים תמצא בוזי תוכחת

ויבהלך פתאם פחד ופחת

נעם מליך כי תשפך לרוח.





אך לא תירא תחת: אחד ושנים

מעיר ממשפחה אזנם לבמו

יטו אליך, משנה יקיצו.





יראו ישכילו יאזרו מתנים

יוסיפו על־לקחך מתק לקחמו

ובעם עמקי שפה אורה יפיצו.



(1829)









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/49667