


	
	אגרות כרך א התקצ"ח – י' אב התקצ״ח 1/8/1838
	



Nr. CCVIII

An Herrn S.L. Goldenberg in Tarnopol

Nr. d’ordre de l’Index rais. 171

Vol. I Nr. 46

לכבוד ידידי המשכיל והנבון כמ"ר שמואל ליב הר הזהב שלום

ועתה כבוא הספר הזה אליך תאסוף אליך שתי האגרות אשר עמו,
אחת ממני לידידי הבחור המשכיל וחכם כמ“ר יהושע שור, והאחרת תשובתו. אם תתן
לשתיהן מקום בכרך חמד מחברת רביעית תעשה הטוב והישר, ובזאת יודע אם חביב
עליך כבוד הכו”ח פה פאדובה עשרה באב התקצ"ח

ידידך המצפה לתשובתך גם לאגרת הקודמת.

שד"ל

אם תמלא את שאלתי אז עוד אחרת אבקש ממך, והוא שתעיין
באגרתי הרצופה פה, ואחר מלת סומכוס תציין סימן (א), ובתחתית הדף תכתוב
ההערה אשר אנכי נותן לפניך, וזו היא:1

(א) עיין קדושין נ“ב ונזיר מ”ט, ואעפ"י שר' יהודה אמר על
תלמידי ר' מאיר בכלל קנתרנים הם ולא ללמוד תורה הם באים וכו‘, חלילה לי
מהחליט דבר כזה על תלמידי ר’ מאיר, אשר דבריו סתם משנתנו, על כן אמרתי
תלמידי סומכוס ותליתי הקלקלה במקולקל, כי מכל התלמידים הקנתרנים שהיו לר'
מאיר סומכוס לבדו נזכר בתלמוד, ואף אם הוא לא העמיד תלמידים, כל ההולכים
בדרכיו תלמידיו יקראו.














עי‘ בהקדמת בית האוצר לרשד"ל הערה (ב'). ש’ ז‘ ח’  ה'  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54893