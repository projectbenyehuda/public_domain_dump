


	
	יונה מה לך הומיה
	








&amp;&amp;&amp; יונה מה לך הומיה

סימן: ישראל





יונה מה לך הומיה / על נזרך לארץ השלך

ולקנך ישכן דיה / וכוס וקאת ושלך

מנעי עינך מבכיה / כי אל על עליך מלך

פצחי שיר יפיפיה / כי הנה מלכך יבוא לך.





שמחי את לב נשבר / אשר בשביה נתעלף

הלבישי סות זך ובר / את בר בלבוש שק נתעלף

הנה הסתו עבר / הלך והגשם חלף

נא קומי לך בת נבר / רעיה יפתי ולכי לך.





ראיתי עני עמי / וידעתי את מכאוביו

לא יתנו לו דמי / ויסבו עליו רביו

חכי לי ליום קומי / לעד, לריב את יריביו

אשובה אל מקומי / ושם אתן את דודי לך.





אל קנך עופי יפה / ועל גוזליך נוחי

מחץ מכתך ארפא / ובשביה עוד לא תאנחי

לא תהיי עוד לחרפה / ולמוניך מאוס וסחי

אך תרדי בם ואפ/ים ארץ ישתחוו לך.





&amp;&amp;&amp; יפה את יעלה

סימן: ישראל





יפה את יעלה / עיניך יונים

שפתותיך כלה / כמו חוט שנים

פצחי שיר תהלה / בתף ומנים

נעל במסלה / לרעות בגנים.





שער ראשך דמה / תקות חוט זהב

לחיך כאור חמה / בקרבי להב

קרבתך אימה / לבי יאהב

דודיך, נעימה / מרב פנינים.





רשפי אהבתך / כלפיד יבער

ובים תשוקתך / לבבי יסער

הן נות דודים נותך / צאי משנער

שובי למנוחתך / שכחי יגונים.





אל נכח פניך / טובי אעביר

ובני שכליך / על אדום אגביר

ארעה עדריך / אבנה הדביר

אשיבה שופטיך / כימים קדמונים.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/38315