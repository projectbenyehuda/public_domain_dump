


	
	"תשובות גאונים" מתוך גנזיו של ר' משה בוטריל
	



בין אלפי התשובות שהגיעו אלינו מגאוני בבל – שאינם אלא
אחוז קטן מרבבות התשובות שנשלחו על ידם לתפוצות הגולה במשך ארבע מאות שנה –
נכנסו גם קצת תשובות מזויפות. רובן נכנסו לקובץ “שערי תשובה”1
ומעוטן פזורות בספרים אחרים2.
חוץ מתשובות נתיחסו לגאונים גם קצת ספרים וקונטרסים שאינם להם, אלא
שמחבריהם רצו להתלות באילן גדול ויחסום לגאונים, ויש גם שיחסו להם חבורים
שלא היו בעולם.

בין אלה שיחסו לגאונים וראשונים דברים שלא היו ושלא נבראו
תופס החכם הידוע ר' משה בוטריל מקום ראש וראשון. בפירושו לס'
יצירה3 הוא מביא דברים מ“ספר הנקוד הגדול אשר
חברו רב אשי בבבל והוא נמצא היום בישיבתנו” (דף מ' ע"ב), ומספר הנקוד “שכתב
הרב ר' אהרן המקובל הגדול ראש ישיבת בבל” (דף ז' א‘; כ"א ב’) ומה ש“כתב הרב
המקובל הגדול ר' אהרן ראש ישיבת בבל בספרו הנקרא ספר הפרדס” (דף ז' א; י“ב
ב'; כ”ו ב‘; ל"ג א’; ל"ח א' ועוד). כן הוא מזכיר כמה פעמים את ספר הקמיצה
לרב האיי (דף כ“ח ב; ל”ב ב‘; מ’ ב‘; מ"ג ב’) ומיחס לו גם ספר בשם “קול ה'
בכח”; הוא מביא גם מה ש“כתב רטרונאי (כנראה ר' נטרונאי)בספר התרשיש” (י"ג
א'), ובמקום אחר הוא מביא פירוש שנאמר על ידי “רב נחשון ריש מתיבתא בשאלתא
דבני בבל”4, וזה הוא רק חלק קטן מן המחברים והחבורים הבדויים שהוא מביא בפירושו לס' יצירה וביתר כתביו.

והנה עד כאן חשבנו שבוטריל הלך בדרך הזאת רק בשדה הקבלה,
שבה לא היה מהלך יחידי כי הלכו בה גם אחרים לפניו ולאחריו, אולם מסר לי
חברי פרופ' שלום שבכ“י הוואטיקאן מס' 441 מצא מאמר פילוסופי משלו שכולו
מזויף ומביא בו חבורים פילוסופיים שלא באו לעולם, וכן מצא בכ”י מוסאיוב
שבירושלים קטע גדול מס' בלתי ידוע של בוטריל המלא מאמרי אגדה בדויים. ועתה
נראהו בקונטרס שלפנינו כשהוא מוציא מתוך גנזיו גם תשובות שהוא מיחסן לגאוני
בבל המפורסמים, תשובות שחותם יד בוטריל טבוע בהן.

קונטרס זה בא אלי מידי הד“ר ישעיהו זנה שהואיל בטובו
להשאילו לי. יש בו י”ב דפים והוא כתוב בכתיבה צרפתית ממחוז אויניון מאמצע
המאה הט“ז. דפיו מסומנים ממ”ב עד נ“ג. העמוד הראשון בדף מ”ב הוא חלק. דברי
ר' משה בוטריל מתחילים בריש עמ' ב' ומסתיימים בדף נ“א ע”ב. עמ' א' בדף נ"ב
הוא חלק ובעמ' ב' מתחילים לקוטי דינים. מלבד שלשת התשובות והפסקים שאני
מפרסם כאן המיוחסים לרב שרירא, רה האיי ורב כהן צדק באו בקונטרס עוד שלשה
פסקים ותשובות המיוחסים לרב משה, רב נטרונאי (“כתב רב נטרונאי גאון
בהלכותיו”) ורב יהודאי (“כתב רב יהודאי גאון לבני קריהון – במקום קירואן! –
בתשובת שאלה”). לא פרסמתי גם אותן כי לא מצאתי בהן הרבה מן החדוש, ומטיבן
של שלש ראשונות נעמוד גם על טיבן של שלש אחרונות.

כל התשובות עוסקות בדינו של מבזה תלמיד חכם וכלן מפליגות
בעונשו של זה. יש לשער ששאלה זו העסיקה את בוטריל מפני שנמצאו בקהלתו אנשים
שלא נהגו בו כבוד בו בזמן שהוא חשב א“ע ל”אחד המיוחד מסנהדרי גדולה",
וכנראה גם למשיח. את רמות רוחו נראה מן המכתב הבא:

“האדנא5 אנא משדרנא לכל רבניא דישראל להחזיק בתורת משה6 גולת האריאל מצד
חכמתנו המפורסמת הרמה והנשגבה שהבורא ית' נתנה לנו מצד אהבה. אנחנו גוזרים
את7 כל אחי הרבנים שבכל עיר ועיר לשלוח אל
כבודנו כל הספיקות שהם מסופקים, כי יש לאל ידנו להתיר כל ספק ממעמקים, ואי
לא עבדי הכי אנא מזמנא להו קמי קודשא בריך הוא ליום דינא אשר ארזים לא
עממוהו8. אני הוא היושב על כסא ההוראות למופת
ולאות, המפורסם ברבנים זה כמה שנים, והוא באחד המיוחד מסנהדרי גדולה העומדת
בלשכת הגזית במקדש הקדוש והמקודש החסיד שבחסידים, כבר נשלמו לו עשרה
נסיונות, ליה אנחנו מודים9, ראש תוכני ישראל
וגאולת אריאל, משפטיו אמת לגדולי אומות העולם, מי הקשה
וישלם10. – משה בוניאק בוטריל”.

דרישותיו וגזרותיו של בוטריל עוררו ודאי כמה מתנגדים
חריפים שלגלגו על חלומותיו ועל דבריו. כדי לאיים עליהם קרא לעזרתו את גאוני
בבל והוא שם בפיהם דברים מוגזמים על עונשם של מבזי ת“ח. באלפי תשובות
הגאונים שהגיעו לידינו אנו מוצאים רק שתי תשובות מקוצרות בענין זה, ואף מהן
האחת היא מפוקפקת מאד11, ואולם ר”מ בוטריל מביא תשובות ופסקים בשפע רב.

מקום נכבד בתשובות אלה תופסת הליטרא דדהבא שחייב המבזה
לשלם, ומקור הדבר בירושלמי ב“ק פ”ח. קנס זה נהג בספרד הלכה למעשה, כמו שכתב
הרמב“ם בפ”ג מהל' חובל ומזיק: “כבר נפסק הדין שכל המבייש ת”ח אפילו בדברים
קונסין אותו וגובין ממנו משקל ל“ה דינר מן הזהב שהוא משקל ט' סלעים פחות
רביע, וקבלה היא בידינו שגובין קנס זה בכ”מ בין בארץ בין בחו“ל. מעשים היו
אצלנו תמיד בכך בספרד, ויש תלמידי חכמים שהיו מוחלין על זה וכך נאה להם.
ויש שתובע ועושין פשרה ביניהן, אבל הדיינים היו אומרים למבייש חייב אתה
ליתן לו ליטרא זהב”12. ונהג דבר זה גם בדורות
הבאים. ונשאל הרשב“א: “בארצנו יש רבנים מצד המלכות ואינן יודעים לקרות
כהוגן אם יחרף אותם שום יהודי מה דינו? – תשובה. מי שהוא רב בתורה מי שמחרף
אותו גובה ממנו ליטרא של זהב… אבל מי שאינו רב אלא מצד המלכות אינו בדין
זה אלא המביישו קונסין אותו לפי מה שהוא המבייש
והמתבייש”13. וכך נהגו בספרד גם בזמנו של
בוטריל, כמו שיוצא משו”ת הריב“ש, ומעשה בת”ח אחד שחרפהו שמעון, “והלך הת”ח
לאיש אחד מסריסי הגובירנדור ועשה לו שטר מתנה מקנס ליטרא זהב שנאמר שיש לו
על שמעון על חרפתו הנז' ושיתבענה לעצמו בדין בפני
הגובירנדור“14. אמנם גם בספרד ובארצות המושפעות
ממנה הבחינו בין ת”ח לת“ח, והריב”ש כותב בתשובה אחת: “ודע לך כי הדיין
הנכבד חברך עשה שלא כהוגן באמרו לפקיד שיגבה מן האיש למלך ליטרא של זהב על
החירופין שחרף אותו ואת אביו, וזה אינו מן הדין, כי אף אם האיש ההוא הוא
חייב נדוי או מכת מרדות מפני שביזה הדיין הממונה מן הקהל, ויש בקללת הדיין
לאו נוסף על קללת שאר האנשים, אבל ליטרא של זהב אינו אלא המבייש הזקן שהוא
זקן שקנה חכמה, ומפני כבוד התורה ידענו שאין הדיין בגדר הזה, אף אם הוא
יודע ספר”15. והרא“ש נותן הגדרה כזו לת”ח: “כל
אדם שעושה תורתו קבע ומלאכתו עראי, כגון שיש לו עתים קבועים ללמודו ואינו
מבטלם כלל, ושאר היום כשהוא פנוי שאינו צריך לחזר על מזונותיו הוא חוזר על
הספר ולומד ואינו מטייל בשוקים וברחובות אלא כדי להשתכר פרנסתו ופרנסת אנשי
ביתו, ולא לאצור ולהרבות ממון, לזה אני קורא ת”ח, והמביישו משלם קנס המפורש
בירושלמי“16. ואולם גדול הרבנים באשכנז,
מהרי”ל, שהיה בן דורו של בוטריל, הורה ש“בזמן הזה לא דיינינן לקנוס ליטרא
זהב מי שמזלזל צורבא דרבנן”, כי “בעו”ה מתמעטו הלבבות והרבה רבנים שאפילו
צורתא דשמעתא לא ידעי… ומטעם זה לא נהגינן בשום למדן בזמן הזה דין ת“ח
דבהדי הוצא לקי כרבא”17. רואים אנו איפוא
שדרישתו זו של ר"מ בוטריל לקנוס את המבזה בליטרא של זהב היתה מבוססת לפי
הנהוג בספרד מזמן קדמון.

להוכיח את זיופן של התשובות האלו חושב אני למיותר, ודבר
שפתים בזה הוא אך למחסור. זיופן מוכח מתוכן, וכל מי שקרא ושנה בתשובות
הגאונים ואפילו מעט, יכיר תיכף מתוכנן ומסגנונן – המושפע במדה מרובה מסגנון
הזוהר – שמעולם לא יצאו מעטם של גאוני בבל. יש להשתומם על בוטריל שהכניס
לתוכן מאמרים מן הירושלמי, התוספתא, פסיקתא דרב כהנא וכו' שלא היו ולא
נבראו, ושמם בפי גדולי התנאים18. לעומת זה
המאמרים שהוא מביא מן הבבלי הם כמובן נכונים. וטרם אכלה לדבר הנני להביע
תודתי הנאמנה להד“ר זנה שהעמיד לרשותי את כה”י והרשה לי לפרסם “תשובות” אלו
בדפוס.

אמר משה בוטריל היושב על כסא ההוראות, למופת ולאות19 המפורסם ברבנים זה כמה שנים: לא יאי
לשום בר נש מישראל למימר שום בזיונא ועלבונא ואפקרותא לצורבא מרבנן דהא
פורסי שנמג20 האי עובדא דאקראי בטוב איצטריכונא21. אנן תנינן ולא מפיה אנו חיים אביא משותי דרבנן קמאי דפרשי בפשיטא הא מילתא ואין22 בכל פתגם שליחותייהו קא עבדינן, ולאפוכי מאי דנמו לית לן רשותא
והואיל וקודשא בריך הוא יהב לן עדב חכמתא בפרהסיא אנן מחייבינן לאותובי על
כל שאלתא דאיתשל קדמנא23 ולסלוקי הבירא24 מכל בעיא ובהכין כל גבר מההם (?) והא
אזיל באורח תקון ולא איתיה באורחא רחיקא ובתורת דין אנא עביד גלויי דעתא
בהאי פיסקא.

כתב מרנא ורבנא גאון ישראל ר' שרירא בהלכותיו ודין לישניה,
היכא דצורבא מרבנן מילט לייט מאן דליתוהי צורבא מרבנן אידך אסור ליה
מדאורייתא לאהדורי עליה לוטייא דהא אמרינן בפסיקתא דרב כהנא25
ר' מאיר אומר כתוב א' אומ' אלהים לא תקלל ונשיא בעמך לא
תאור מיכדי כד מילי נינהו ליערביבינהו וליתנינהו אלהים ונשיא בעמך לא תקלל
או לא תאור אמאי טרח קרא לאשמועי' לא תאור מכל מקום אפי' שקללו צורבא מרבנן
שהוא נשיא בעם אסור לו להחזיר עליו קללתו, ר' יהודה אומר קרא שוייה לצורבא
מרבנן שותף דרחמנא דכתיב את ה' אלהיך תירא את לרבות תלמידי
חכמים26. ולהכי איבעי' ליה לאינך למנקט בעתותא
אילו לטייה קודשא ברי' הוא מי אהדר עלי' אלמא חד טכסיסא ודוגמא אינון. ר'
יוסי אומ' אבל דמאי אשתני האי מהאי לגבי האי דינא קרא שוייה עליה קפידא והא
בהקפדה תלייא מילתא דהא גלי בחד קרא לא תאור ובאידך קרא
תירא27. ר' שמעון אומ' דיני' דההוא גברא
בצליבה, דקרא קאמ' כי קללת אלהים תלוי, ר' חנינא בן תרדיון אמ' קאי בלאו
מדאפקיה קרא בלשון לא תאור והוא בר אלקויי. ר' אלעזר בן שמוע אומר אעפ“י
שאין אדם מת ומשלם28 דקים ליה בדרבה מיניה,
מחייבינן ביה כל כי האי יקרא, דצורבא מרבנן שאני, ודרשינן טעמא דקרא בהאי
ובהאי לרבוייה אע”ג דלטייא ברישא צורבא מרבנן. במתניתא תנא אי לא הדר ביה
בר שמתא הוא ואי בפרהטיא קנאין פוגעין בו, ר' עקיבא אומ' אפי' הדר ביה תוך
כדי דבור דכתיב את יי' הוא מגדף29 ונכרתה הנפש
ההיא מקרב עמה. סבר ר' אבטולמוס למימר דלאו בר שמתא הוא הואיל וצורבא מרבנן
לטייא ברישא דהא קא עבר אלפני עור לא תתן30 מכשול הוו מרנני אבנן אבתרי' א“ל ר' ישמעאל משום דאתון
ממולאי31, אמריתו מילי מוליאתא32
הא רחמנא שוייה צורבא מרבנן לשותפיה דכתיב את יי' אלהיך
תירא את לרבות תלמידי חכמים ליראה, וזה פסול שאינו חוזר
להכשרו33, ורמינן עליה גודא רבא34
וקנסינן ליה בממוניה בליטרא דהבא והכל לפי כבודו. קהלא קדישא דירושלים35 אמרו איניש דבזייה לצורבא
מרבנן לית ליה חלק טוב בעלמא דאתי שנ' דבר יי' בזה ואת מצותיו הפר הכרת
תכרת הנפש ההיא עונה בה, שתי כרתות למה36 חד
לשוייה בשמתא ואידך דמקבלא נפשי' דינא דגיהנם. אמר מר רמינן עלי' גודא רבא
מאי גודא רבא שמתא מאי שמתא הכי תרגימו שם מיתה37, וקנסינן בליטרא זהב, מאי קרא דכתיב בית רשעים ישמד ואהל ישרים
יפריח, סרסהו ודרשהו38 ובהכי רשיעא לית ליה לאבעוטי39 דחיובי מחייב. תני' כותי' ר' אומר
החמיר הקב”ה בכבודם של חכמים דכתיב דבר יי' בזה ואת מצותו הפר, את לרבות
ת“ח, והמבזה חכמים אין לו חלק לעוה”ב, ולא זה הדרך בלבד מוציאתו מידי
עבירה40 עד שיהיה בנדוי וישלם לו בשתו ליטרא
אחת זהב דכתיב בז לדבר יחבל לו וירא מצוה הוא ישולם, פי' י’היה ש’כרו
ל’יטרא מ’זהב, וזו מדה אחת מל“ב מדות כדאמרי' בבריתא של ר' אליעזר ב”ר יוסי
הגלילי מניין שדורשין גימטריא בהגדה אם להשבון הרי הוא כבר נאמ' שמנה עשר
ושלש מאות אליעזר, ואם לתמורת האותיות הרי כבר נאמר לב קמי
כשדים41 ומנין שלשון נוטריקון בהגדה ת"ל אברהם, אב המון גוים, כרמל רך מל42 דבר שהוא רך ונמלל ביד, והוא קללני קללה נמרצת נואף מואבי רוצח צורר תועבה43.

ובתלמוד ארץ ישראל בנוסחת דמשק44 אמרי' ר' יהושע בן חנניה אמר יכל אנא למנסב קרא את יי' תירא את
לרבות ת“ח. צא ולמד מי”ג מדות שהתורה נדרשת בהן דבר הלמד מענינו במה הכתוב
מדבר ביראת המקום אף כל ביראת המקום. כתיב הכא ונוקב שם יי' מות יומת וכתוב
התם אשר נקבו בשמות מה להלן במיתה אף כאן במיתה. ר' ינאי אמר כתוב ואהבת את
יי' אלהיך לרבות ת“ח אהבת ת”ח כאהבת המקום ואהבה גדולה מיראה מאן דרחים
חבריה לא בעיט ביה לא לפניו ולא לאחריו, אמ' ר' אלעזר בשם ר' יוסי בן זמרא
קרא אמר ועבדתם את ה' אלהיכם צורבא מרבנן בני מתא איבעו ליה לשמשא
יתי‘45, ואי לא עבדי הכי קא עברי אדאורייתא, ר’
דוסא אמר צורבא מרבנן שאני ואתני ביה קרא למימר ואתו תעבוד, ומאן דלא בעי
לאהנויי ליה כל דכן היכא דהוא ליה קטגור קא עבר אקרא ובו תדבק, והא איכפל
תנא למימר הכי ולדבקה בו מכל מקום. תניא ר' מאיר אומר ולדבקה בו וכי אפשר
לאדם לדבק שכינה והכתיב כי יי' אלהיך אש אוכלה הוא אלא הדבק בחכמים
ובתלמידיהם46, ואי לא לא קאי באריכות ימים שהרי אומר עליו ארור שזה גדל ארור שזה ילד47, והא אמ' קרא ומקלל אביו ואמו מות יומת48, ר' חייא
ב“ר חנינא אמר קרא קאמ' את שבתותי תשמורו ומקדשי תיראו, קרי ביה
ומקדשי49, ותלמידי חכמים אינון מקדשין יקרא
דקודשא בריך הוא, ומה שמירת שבת לעולם אף מוראת מקדשי לעולם, ואי לא צייתו
ליקורי ת”ח עליהם ליתן את הדין, והיינו דכתיב ואם בחקותי תמאסו ואם את
משפטי תגעל נפשכם אלה ת“ח50 המלמדים חקות
ומשפטים בתורה לרבים, לבלתי עשות כל מצותי זו תורה שבע”פ להפרכם את בריתי
מה שגזרתי51 ברית עם החכמים באת יי' אלהיך תירא
את לרבות ת“ח, ר' אחא אמ' מפקרי רבנן אין להם שכר בעולם הבא שנ' אף אני
אעשה אין עליכם שכר הבא52. זאת לכם אלו ת”ח53 שכל אחד מהם הוא מלך דכתיב בי מלכים ימלוכו. ר' חלבו אמר מן דנם דברים54 של קלון לצורבא מרבנן קופריה55 שרוי בצערא וקנסי ליה
בליטרא דהבא אע“ג דשמתי' ליה הדא הוא דכתיב יבשו ויכלו שוטני נפשי יעטו
חרפה וכלימה מבקשי רעתי וכדר' אבהו חרפה זו שמתא כלימה זו קנסא דליטרא זהב,
ובתוספתא אמרי' ונשיא בעמך לא תאור ר' יוסי בן משולם אומר אין נשיא אלא מי
שהוא נשיא בתורה ומה ת”ל והלא כתוב לא תקלל חרש56 אלא לעבור עליו בשני לאוין. ר' דוסא בן חכינאי אמר הרי הוא אומר
ואתה תהיה לו לאלהים ואומ' אלהים לא תקלל, ונשיא בעמך לא תאור לעבור עליו
בשלש־לאוין. ר' אומר ת“ח עוסקים בבניה של עולם ולהכי אקפיד קרא ביקריהו
לרבויי עלייהו בעשה ולא תעשה דאמר קרא את יי' אלהיך תירא את לרבות ת”ח
ליראה, ודוגמא דקודשא בריך הוא מה קודשא בריך הוא אי לטייא מברכיניה כך
צורבא מרבנן די מילט לייט שום בר נש אידך אסיר ליה לאהדורי עליה. ר' שמעון
בן יהוצדק אמ' אתון מהכא מתניתו אנן מהכא מתנינן לה ירא את יי' בני ומלך,
ורבנן איקרו מלכי57, דכתיב בי מלכים ימלוכו.
ואי קא פקר לרבנן וקא נהיג בהו בזיונא מיבעי ליה לנדויי לאלתר ולא לשהויי,
מ“מ58 הא כתיב בתריה כי פתאום יקום אידם59 והוא בארור. תנא דבי ר' ישמעאל גברא
דלייט צורבא מרבנן אע”ג דלטיי' צורבא מרבנן ברישא הוא בארור, הוא בשמתא שנ'
מקלל אביו ואמו ידעך נרו באישון חשך, ואין אביו אלא הקב“ה60
ואמו רבנן. ר' יוחנן הסנדלר אומר אי צורבא מרבנן לא חייש לבזיונא61 אדאורייתא ועליו נאמ' כי דבר יי'
בזה. ר' אלעזר בן שמוע אומ' מפניה עומדין מפני לומדיה לא
כ”ש62, הא מצטרכי בני אינשי ליקורי רבנן
דאלימי. ר' נחמיה אומ' בתי כנסיות ובתי מדרשות אין נוהגין בהן קלות ראש ת“ח
לא כ”ש. ר“ש בן עזאי אומ' ולא תחללו את שם קדשי מי שמשים בפי הבריות שם
קדשי, ואיזהו זה ת”ח ואם חללו בר שמתא הוא, ואין הקב“ה מקפח שכרו שאין לו
חלק בעוה”ב. וליטרא דהבא קנסי' ליה לקיים מה שנ' חיל בלע ויקיאנו מבטנו
יורישנו אל. ובירושלמי אידך גרסינן בפרק החובל בחברו, חד בר נש אקפיד לר'
יהודה בן חנינא אתא עובדא קומי ר' שמעון בן לקיש וקנסי' חדא ליטרא דדהבא.
הילכך אית לן לאחמורי בעובדא דדין כדעביד ר“ש בן לקיש, וליכא לערעורי וליכא
לאקשויי מי הא63 דבסיפי' אמ' ר' יוסי הדא אמרה
המבייש את חברו בדברים פטור דר' יוסי לא איירי אלא במאי דתנא תונא התוקע
לחברו וכו' וצורבא מרבנן אינו חברו64 והא חזינן
דכתב קרא לא תסור מן הדבר אשר יגידו לך ימין ושמאל ותניא אפי' נראה בעיניך
מה שמראין על ימין שהוא שמאל שמע להם65. והא
אמרינן בירושלמי דסנהדרין פ' חלק בעלי אסופות דברים שנאמרו באסיפה וכו'
נתנו ברועה אחד אמר הב”ה אם שמעת דבר מפי קטן מישראל והנייך לא יהי' בעיניך
כשמעו מפי קטן אלא כשמעו מפי גדול. ולא כשמעו מפי גדול אלא כשמעו מפי חכם
ולא כשמעו מפי נביא. ולא כשמעו מפי נביא אלא כשמעו מפי רועה ואין רועה אלא
משה כמה דתימא ויזכור ימי עולם משה עמו איה המעלך מים את רועה צאנו איה השם
בקרבם את רוח קדשו, לא כשמעו מפי רועה אלא כשמעו מפי הגבורה. נתנו מרועה
אחד ואין אחד אלא הקב"ה כמה דתימר שמע ישראל יי' אלהינו יי' אחד.

והואיל ונפק מפומהון דרבנן דמאן דמבזי צורבא מרבנן להוי
בשמתא ובקנסא דליטרא דדהבא אנן שליחותייהו קא עבדינן עבורי לא עברינן על
מילהון והכין כתבי רשואי66 ורבנן קשישי מינן מאן דעבר אדרבנן אפי' במלתא קיטא67 מקרי עבריינא ורשאי כל אדם להונתו בדברים כדאמרי' במדרש68 לא תסור מן הדבר אשר יגידו לך ימין ושמאל מכאן מאן דעבר אדרבנן
שרי למקרייא עבריין. ומניין שאם הונה אותך שאתה רשאי להונותו ת“ל עמיתך
כיון שהוא הונה אותך הרי הוא עבריין ואינו עמיתך בתורה
ובמצות69, והמוסר חברו ביד גוים אפי' על עסקי ממון נקרא רודף70 מהאי טעמא דכיון שלא יעמיד עצמו על ממונו יהרגוהו א”כ להרגו מסרהו, והיינו דתנן71, המינין והמסורת מורידין אבל לא מעלין, ואיתא בב“ק72
ר' כהנא שמטיה לקועיה לההוא גברא דבעו לאחויי תבנא דחברי' ומאן דלט אבירי73 דהוא עבריין אפי' בעברה אחת
ולא עשה תשובה אפי' חובת לאו לית בי‘, דהא אמרי’ בכמה דוכתי
בתלמודא74 בעמך לא תאור בעושה מעשה עמך לא תאור
שאינו עושה מעשה עמך תאור, ואין לעשות בזה לפנים משורת הדין כדאמרי' באלו
מציאות75 תני רב יוסף והודעת להם זו בית חייהם,
פי' בית המדרש, את הדרך, זו גמילות חסדים, ילכו זה בקור חולים, בה זו
קבורה, את המעשה זה הדין, אשר יעשון זה לפנים משורת הדין, בכל כי האי גונא
דאיתא לאלומי דינא דאורייתא לא צריך76 לרחומי
וגדול כחן של ת”ח העוסקים בבנינו של עולם ועוסקים בתורה ובמצות, כדאמרי'
באבות דר' נתן77 ר' עקיבא אומר המדבק לעובר
עבירה אעפ“י שאינו עושה כמעשיהם מקבל שכר כיוצא בהם והמדבק לעושה מצוה
אעפ”י שאינו עושה כמעשיהם מקבל שכר כיוצא בהם, בא וראה דגדול כבוד החכם
כדאמרי' בירושל' ז“ל78 הא אלפן ר' ארבע אמות לחכם א”ל אין ישיבה לפני הר סיני79. ובמס' יומא80 אמרינן אמ' ר' יוחנן משום ר' שמעון בר
יוחאי כל ת“ח שאינו נוטר ונוקם כנחש אינו ת”ח, והתניא הנעלבים ואינם עולבים
וכו‘, לעולם דנקיט ליה בליביה, ומקש’ והאמר רבא המעביר על מדותיו מעבירין
וכו' ותרצינן ההיא דמפייסינן ליה ומיפייס אבל היכא דלא מפייסינן ליה צריך
למנקיט בליבי' דצריך לי' לאקפודי על יקר אוריתא ומנקט עלה, כדאמרי לענין
קימה81 אי לא תורה כמה נחמן אנא82
איכא בשוקא, כי מפני ענותו היה אומר אין אתם עומדין מפני
אלא מפני כבוד התורה. ואף צורבא מרבנן אי בני אינשי מבזו יתי' ומחיל איהו
קא מבזה אוריתא דהא אידך דבזייה לא חייש ליקר אוריתא, לפיכך אם אינו נוקם
ונוטר נעשה כמבזה התורה ואינו ת“ח, וליכא לאקשויי עלן והא אמרו במגילה בפרק
בני העיר83 מימי לא עלתה קללת חברי על מטתי כי
הא דמר זוטרא חסידא כי הוא סליק לפורייא אמר שרי ומחיל ליה לכל מאן דמצערן
לי, איכא לתרוצי איהו לא הוא מחיל ברם צערא דגופא אבל יקרא דאוריתא לא הוא
מחיל אלא הוא מנקיט ליה בליביה, וקא חזינן במדרש מלאכי ר' יהושע בן לוי אמר
ת”ח דלא קפיד לההוא פלניא דבזויה קיים אנפשיה האי קרא אמרתם שוא עבוד אלקים
ומה בצע כי שמרנו משמרתו וכי הלכנו קדורנית מפני יי' צבאות, וכתו' בתריה
ועתה אנחנו מאשרים זדים וכו' מאי תקנתי' תלמידי חכמים מההוא מתא לעויי
לעו84 חד לחד ונדויי הלא דעבד לקנא לת“ח שנ' אז
נדברו יראי יי' איש אל רעהו, וכתו' בתריה ושבתם וראיתם בין צדיק לרשע בין
עובד אלקים לאשר לא עבדו, וכתו' ועסותם רשעים כי יהיו אפר תחת כפות רגליכם,
ר' מנא אמ' הא כתו' אם לא תשימו על לב לתת כבוד לשמי, אמר יי' צבאות ושלחתי
בכם את המארה וארותי את ברכותיכם וכתו' ונושאי' פנים לתורה. הלכך ליכא
לספוקי כלל בההיא פיסקא ולית רשותא לשום רבא דעמא לשמוטי85
נפשיה מהני מילי דאינון מילי ספיני86 ואתלו באשלי רברבי87 והא אמרי בתלמוד88 מים ראשונים מצוה מאי מצוה אמר אביי מצוה לשמוע דברי חכמים. ע”כ לשון, רבינו שרירא גאון ז"ל בהלכותיו.

אמר משה בוטריל היושב על כסא ההוראות למופת ולאות המפורסם
ברבנים זה כמה שנים כתב ר' האיי גאון ז“ל בתשובת שאלה וז”ל אנן דיינינן
במתיבתא דבגאדיר89 גבר דשדי קלא לביזויי צורבא
מרבנן ואפי' במילי וכל דכן בעובדי מחינן ליה בסילווא דלא מבע
דמא90 וכל היכא דאיתא עובדא בסהדי ואתו סהדי
וקא אסהידו קמן בבזיונא דבזייה ההוא גברא לצורבא מרבנן לאלתר מכריזין ליה
בההוא סילווא בפומבי לא בצנעא כדי לטפויי ליה קלנא91 ואי לא עבדינן כי האי דינא לההוא פלניא אנן גרמינן לבזיונא דרבנן
דאינהו קא עסקי באוריתא וכדי למעבד סייג לאוריתא אנן מחייבינן וכל בי דינא
וכל רבא דעמא למעבד הכי ולמידן האי דינא כי היכי דלא יהוון פריצי ורשיעי
בישראל, ואמטו להכי דאית עליה דההוא פלניא מלוגא דשמתא92 לא אמרי' דיו, ברם קנסי' ליה בלטרא דדהבא משום בזיונא דעבד
לצורבא מרבנן, דהא תלתא תגי רביעי בישראל93,
ואינון תגא דאוריתא, תגא דכהנותא תגא דמלכותא. ותגא דאוריתא סגיא ביקר
מכלהון דקרא קא אמר בי מלכים ימלוכו ורוזנים יחוקקו צדק ותו בי שרים ישורו,
ורבנן איקרי מלכי והא קאא חזינן במילי דרבנן דקאמרי הכי94 ת“ח קודם לכ”ג עם הארץ דכתי' יקרה היא מפנינים מאי קאמ' יקרה היא
מכ“ג שכינה95 לפני לפנים, והואיל ואיתמר בת”ח בי מלכים ימלוכו מאן דצריד96 בתר97
אוריתא ועליהם נאמר כי דבר יי' בזה ואת מצותיו הפר. בכן
גברא דבזי צורבא מרבנן בתלתא דיני מתדן, שמתא וקנסא דליטרא דדהבא, ולית ליה
חלקא בעלמא דאתי98 והיכא דאיהו אמיד שלומי משלם
לאלתר האי קנסא דליטרא דהבא ומיהבא יהבינן ליה לצורבא מרבנן. והכי שודא
דדייני בכל אתר, ובי דינא דלא צבי למקנסי' בההוא קנסא קרינן לי' בי“ד
טועין99 ובי דינא דשפילי100, ובדוכרן פתגמא דהוא באנפנא דאיתרמי מילתא בחד בר נש
מבגאדיר101 גם מילי דבזיונא לעלבונא לצורבא
מרבנן באפי סהדי ואתו סהדי ואסהידו קדמנא עובדא היכי הוא ואשתעא מילי
מוליאתא דקא אמ' ההוא גברא לצורבא מרבנן ואנן שלחנא לההוא פלניא דייתי לקמן
ואתא לאלתר רמינן שמתא, ותו קנסי' ליה בליטרא דהבא ויהבינן ליה לצורבא
מרבנן וקרינן עלי' האי קרא יכין רשע102 וצדיק ילבש, פי' יהיה ליטרא בזהב שכרו103, ובהאי גונא
מינח ניחא מילתא, ובנוסחא רויחא דירוש' גרסי במס' שבת פרק מי
שהחשיך104 ר' יוסי קאמר לא יאי לשום דיינא
לרחומי על בר נש דגזים וקליל צורבא מרבנן ואפי' במילתא קיטא, ומיבעי לן
ליקורי אוריתא ומגו דממוניה עדיף ליה מנפשיה קנסי' ליה בממוני' ליטרא דהבא
ובפומבי כי היכי דליפוק קלא במתא, ר' יהודה אומ' אף שדינן
עליה105 דשמתא כי היכי דליחזון אינן וקבילו
עלייהו הרמנא דמלכא דקרא שויא כמלכותא דכתיב בי מלכים ימלוכו תניא ר' עקיבא
אומר צורבא מרבנן106 כל יומא בכסא דמוקרא107 השתא לסביר בבסירותא108
דבר נש דלא אריך אין מרחמין בדין ואיכו השתא טב רמינן109 עליה בשמתא וקנסא דליטרא דהבא דכתי' הן
צדיק בארץ ישולם אף כי רשע וחוטא, ושארא מירתותי מרתית. וכל דייני איבעי
להו למידן הכי ולא לאפיך מיפך ולית להו לאשתמוטי, ובשמתא וקנסא אין לך מחאה
גדולה מזו110 וכל אחד יהיה זריז וזהיר שלא לבזות צורבא מרבנן ובלאו הכי לא הויא מחאה111. ומקנסא דליטרא דהבא לא מגבינן112 ליה מידי ולא כלום,
ומאן דנכי ליה אפי' כדי ריבעא דפרוטה אין רוח חכמים נוחה הימנו דשאני האי
גבר רשיעא דאדעתא דנפשי' אזיל ומאי דאפסיד אפסיד וזה פרש
למיתה113, וכיון דהאי ליטרא דהב הוא זכות לצורבא
מרבנן קנסי' האי רשיעא דבזייה אפי' שלא בפניו, כדאמרי'
בתלמודא114 כיון דזכות הוא לו זכין לו לאדם בין בפניו בין שלא בפניו ואינו115 השתא קודשא בריך
הוא האי צררא דדהבא אתפסי' וקנה להני זוזי דליטרא כל היכא דאיתנהו ומוציאין
אפי' מן הלקוחות, דרבנן הא אישתנו לעלוייא משאר בני אינשי, דאסיר כל פרנסא
דעמא למרמא טונא וכרגא אדרבנן, והא אמרי116 אמ'
רבא שרי ליה לצורבא מרבנן למימר צורבא מרבנן אנא ושרו לי תגראי ברישא דכתו'
ובני דוד כהני' היו מה כהן נוטל חלק בראש אף ת”ח נוטל חלק בראש ותו אמר רבא
שרי ליה לצורבא מרבנן למימר צורבא מרבנן אנא ולא יהיבנא כרגא, פי' מס המלך
דכתיב מנדא בלו והלך וגו' ואמ' רב יהודה מנדא זו מנת המלך בלו זו כסף
גלגלתא והלך זו ארנונא, פי' מנדא מתנה כמו לכל בנות יתנו נדה, וכמו ואת נתת
את נדניך, שהם לשון מתנה, בלו הוא מה שחשב המלך בלבו117 שכל אחד ממלכותו יפרע בשנה כסף לגלגלת, העשיר לא ירבה והדל לא
ימעיט, והלך זו ארנונא פי' שיש למלך מס בעדרו ליטול העשור או החומש, וא“כ
בזה יש לו שותפות עם המלך, וארנונא הוא לשון שותפות118 כדכתו' כי ארנון גבול מואב בין מואב ובין האמורי ודגמתו ארנונא
דפ”ק דפסח ראשון119 ותו אמר רבא120
שרי ליה לצורבא מרבנן למימר עבדא דבי נורא אנא ולא יהיבנא כרגא ובי נורא פי' ע“ז121, אבל צורבא מרבנן
כונתו בשביל התורה הנקראת אש דת שנ' מימינו אש דת למו. מיהאי גירס' דאיכא'
במס' נדרים פרק קונם יין סלקא אליבא דרבנן קמאי ובתראי דצורבא מרבנן פטור
לפרוע במס המלך בכל מקום אפי' יש לו אלף אלפים תרקבא דדינרי
זהב122, ופרנסא דציבורא דשקיל מיניה מידי בלא
דעתיה אהניא(?) עבד ואיתיה בפורץ גדר ישכנו נחש כי הנה עובר על דברי חכמים
וכל העובר על דברי חכמים חייב מיתה123, פי'
שמתא, הילכך צורבא מרבנן שאני דלאו בכלל שאר בריות הוה, ואע”ג
דשקלי‘124, לא שקלי מרבנן כדמוכחא לן הא מילתא
מצורתא דגמ’ בפרק השותפים ותו חזינן שכן ות“ח ת”ח קודם קרוב ות“ח ת”ח קודם
כדאיתא בפרק המקבל125. וצורבא מרבנן דעשיק כל יומיה באוריתא שאני כדגרסי' במגלה126 אמר רבא
א“ר יצחק ב”ר שמואל בר מרתא גדול תלמוד תורה יותר מכבוד אב ואם שכל אותן
שנים שהיה יעקב בבית עבר לא נענש אליהן. ותו אמרי' בדוכתי אחריתי פ' שור
שנגח: תניא שמעון העמסוני ואמרי לה נחמיה העמסוני היה דורש כל אתין שבתורה
כיון שהגיע לאת יי' אלהיך תירא מיד פירש אמרו לי' תלמידיו כל אתין שדרשת מה
תהא עליהן א“ל כשם שקבלתי שכר על הדרישה כך קבלתי שכר על הפרישה עד שבא ר”ע
ולמד את יי' אלהיך תירא לרבות ת“ח127. בכן כל
דחמי האי בזיונא דצורבא מרבנן מיחייב למימר לרבא דעמא ניתי' מר ונשמתי‘.
ועל זה נא’128 מצוה לשמוע אל דברי חכמים. והא אמרינן בפרקא קמא דקדושין129 כל העושה מצוה אחת
מטיבין לו ומאריכין לו ימיו ושנותיו ונוחל את הארץ, ובהאי קנסא אמרי' כח
ב”ד יפה ושום בני אינשי אינם יכולים למחות. ואמינא אנא קים לי בגוה דמילתא
שפיר דלאו אורח ארעא לזלזולי בת“ח וכדו אמרי' לצורבא מרבנן לך זכה במקחך,
וכל נכסוהי דהאי פלניא אחראין וערבאין לההוא קנסא, ואמטו להכי מכריזין מעשה
דההוא פלניא בבתי כנסיות ובבתי מדרשות כדי למחויי להני רשיעי מישראל דחציפי
לצורבא מרבנן ואי לא מחינן הקולר תלוי עלי' ובהדיא חזינן עובדא בהכי כדאיתא
בירוש' דפרק החובל חד בר נש איקפד לר' יהודה בן חנינא אתא עובדא קומי ר'
שמעון בן לקיש וקנסיה חדא ליטרא דדהבא, וקא אמרי' בכל דוכתא הכי, והא אמרי'
פרק שני דפאה בירוש' ר' זעירא בשם ר' שמואל אין למדין לא מהלכות לא מהגדות
וכו' ר' חגי בשם ר' שמואל אין למדין מן ההוריה הכל מודים מן
המעשה130. והואיל והאי מילתא מלאכת שמים היא
ברירנא לה בפשיאטא ואתון דשמיע לכון תוקף דין פתגמא חושו ליה. וליכא
לערעורי ולספוקי כלל עכ”ל רבינו האיי גאון ז"ל בתשובת שאלה.

אמר משה בוטריל היושב על כסא ההוראות, למופת ולאות המפורסם
ברבנים זה כמה שנים, כתב מר רב כהן צדק גאון הישיבות בפסקיו וז“ל אנן
נהגינן בכל אתר למיתן קנסא דליטרא דדהב לצורבא מרבנן היכא דאיכא תרין סהדי
דמסהדי בגנאי דנם לי' גבי חד מעלמא ומפקינן האי סברא מיהא כדאמרי' בירושלמי
בפרק החובל חד בר נש אקפיד לר' יהודה בן חנינא אתא ההוא עובדא קומי ר'
שמעון וקנסי' חדא ליטרא דדהב. ובנסחא עתיקא מפום רבנן קשישי גרסי הכי אתא
עובדא קומי בי דינא דר' שמעון בן לקיש ושמתיה וקנסי' חדא ליטרא דדהב, ומגו
דנפקא האי קנסא מפום בי דינא דר' שמעון בן לקיש לשום רבא דנהיג ברבנותיה
בהאי זימנא לא כל כמינה לאפקועי שעבודא דמשתעביד ההוא גברא דנם בזיונא
לצורבא מרבנן, ומיבעי ליה לאחזוקי בהאי דינא מחמת בני אדם פרוצין המצויין
בזה הזמן ולאו כל כמינייהו לאחזוקי בהאי דינא מחמת בני אדם פרוצין המצויין
בזה הזמן ולא כל כמינייהו לאחזוקי נפשייהו בפריצי למימר לצורבא מרבנן דברים
של קלון. ורבא דעמא דאותיב קירא באיניה131 כדי לרחוקי נפשיה מהאי שודא אנא אמינא עליה אפכו לכורסייה132 ואכסוה שערי133 כי במקום הזה הורע
כחו. ובמתיבתא הוה דייני השתא דגבר מסכינא דלא אמיד דמר שום גנאי לצורבא
מרבנן כייפינן ליה בשוטי עד דייתי לקמיה צורבא מרבנן דלשתביק חוביה במטותא
מיניה, ואי אקראי עובדא בסהדי בתר דשמיע לן תורף סהדותייהו לאלתר משמטינן
(!) ליה ולא שבקינן ליה. ואי אמיד איהו עבדינן ליה טפי דקנסי' ליה בליטרא
דהבא לאפרועי לאלתר. אבל הכא דלא אמיד לא מפקעינן לשעבודיה מיניה דהא תנינן
בהדיא בפ' הכותב134 ר' עקיבא אומ' אין מרחמין
בדין. ואפי' הוא כושל רמינן עליה האי קנסא למימר דאי איתרמי ליה מלתא דצררי
אתפסיה מיתחייב לאפרועי האי קיצתא ומוציאין מזה ונותנין לזה דצורבא מרבנן
הוא מקום שיפה כחו, והא אמרי' בפ' הכותב135 אתו שני טובים136 שכן ות”ח ת“ח קודם קרוב ות”ח ת“ח
קודם. והיכא דליכא למיקם במלתא בסהדי לא קנסינן ליה בהאי דררא דממונא אע”ג
דנם צורבא מרבנן דההוא פלניא עשה שלא כהוגן. ברם אי איכא סהדי כד אקראי
מילתא מהדרינן ונחתינן אנכסיה ומפקינן מיניה בעל כרחיה וצורבא מרבנן כי קא
טריף בדין קא טריף137. והנך דבזייה לצורבא מרבנן אי איתיה במתא איבעי ליה למירת138 לבי דינא ואי
לא איתיה במתא משדרינן ליה שליחא דייתי קמן ואי לא בעי למיתי ידו על
התחתונה דהפקר ב“ד הפקר139 כדאמ' קרא וכל אשר לא
יבא לשלשת הימים בעצת השרים והזקנים יחרם כל רכושו. אי נמי אלה הנחלות אשר
נחלו אלעזר הכהן ויהושע בן נון וראשי האבות וכו‘, והא אמרי’
בתלמודא140 ר' אומ' הללו דברי תורה ואין דברי
תורה צריכין חזוק והללו דברי סופרים ודברי סופרים צריכין חזוק הואיל וקדימו
ב”ד ופסקו מה שפסקו פסקו. וכיון דשמיע לן מפום סהדי בזיונא דקאמ' האייך
לצורבא מרבנן אזדקוקי מזדקקינן ליה ויהבינן ליה איצצא141 דהייא שמתא ומשמתינן ליה לאלתר ולא משרינן דאחזוקי סהדי בשקרי לא
מחזקינן וקנסינן ליה בליטרא זהב מחמת כסופא דעבד ליה לצורבא מרבנן כדאי'
במדרש142 ר' אבא אמ' דברי תורה נמשלו לזהב דכתי' הנחמדים מזהב, והזהב הוא צהוב ומתרגמי' סומק143, וצורבא מרבנן דקבל עולבנא מיניה אזיל סומקא ואתי חורא144. וזו היא מדה כנגד מדה לפיכך ילקה בזהב. פי רשעים תהפוכות, הדא
היא דכתי' עושר וכבוד הון עתק וצדקה, וכתי' להנחיל אוהבי יש ואוצרותיהם
אמלא א' אבד מ' מזהב ל' ליטרא א' אחת. ויפרענו עד פרוטה אחרונה וכייפינן
ליה ויהיב לה על כרחיה. ולא צריך לשום בר נש לאפוכי בזכותיה וכל רבא דעמא
דלא אפיך בזכויה דההוא פלניא אנן מקלסינן ליה וקרינן עליה שפתים ישק משיב
דברים נכוחים. וכל היכא דליכא סהדי דמסהדי היכא הוא עובדא לא מהניא טענתא
דצורבא מרבנן מידי. אבל אי מאיימינן איומי לאידך ואיהו קא מודה מנפשיה
באפיה בי דינא כיון דאסהיד אי בעי מהדר לא מצי הדר ביה כדקי“ל
בשבועות145 כיון שהגיד שוב אינו חוזר ומגיד. אבל
חוץ מב”ד נם היכי הוא עובדא קמי דאתשיל בבי דינא אם בא לחזור חוזר דמצי
למימר משטה הייתי כל היכא דלא הויתי קדם בי דינא146. והא תנינן כל מי שיש בידו למחות ואינו מוחה נתפס על אותו
עון147. בכן אסור לכל דיינא לחנופי ההוא רשיעא דנם דברים של קלון לצורבא מרבנן כדאמרי' במס' סוטה148 כל אדם שיש בו חנופה אפי' עוברין שבמעי אמן מקללין אותו שנא'
אומ' לרשע צדיק אתה יקבוהו לאם, ואין קב אלא קללה שנ' מה אקב לא קבה אל.
ואין לאם אלא עוברין שנ' ולאם מלאם יאמץ. ואמור נמי כל עיר149
שיש בה חנופה מאוסה כבדה150 שנ' כי עדת חנף גלמוד. וא“ר שמעון בן אלעזר151 מיום
שגברה אגרופה של חנופה נתעותו הדינין ונתקלקלו המעשים. ואמור נמי
באגריפס152 וכשהגיע לפסוק לא תוכל לתת עליך איש
נכרי זלגו עיניו דמעות אמרו לו אגריפס אל תירא אחינו אתה ובאותה שעה
נתחייבו שונאיהם של ישראל כלייה. ובהלכות דרך ארץ153 אמרו אל תאמר אחניף למה שיאכילני וישקני מוטב תתבייש מעצמך ואל
תתבייש מאחרים ואל יבישך פיך ואל יכלימוך שפתיך. ובירוש' גרסי'
הכי154 דרוקא דמלכא155 קא עבר אפתחא דחד רבא ועבדי ביתיה לא טרקו גלי עייל לביתיה שקל
ספסירא וקטיל לרבא ושביק הנך. ר' חזקיה ור' יוחנן אמרין מאי האי הוו
מצטערין רבנין משמשא למטולא ומטולא לשמשא156 בדקוה ואשכחוה דההוא רבא חנך בדינא חד יהודאי רשיעא אמרין הכי
פתר קרא ולא תחניפו את הארץ הוא הדיין שמחניף את הרשע. אלמא אסיר לכל רבא
דעמא לחנפויי רשיעי וקרא קאמ' לא תגורו מפני איש. ואי עביד דינא מההוא
רשיעא דשדא קלא דעולבנא לת”ח הוא מזכה את הרבים. והא אמרי' במס'
שמחות157 כל המזכה את הרבים אין חטא בא על ידו
וכל המחטיא את הרבים אין מספיקין בידו לעשות תשובה. משה זכה וזכה את הרבים
זכות הרבים תלויה בו שנ' צדקת י“י עשה ומשפטיו עם ישראל. ירבעם חטא והחטיא
את הרבים חטא הרבים תלוי בו שנ' על חטאת ירבעם בן נבט אשר חטא ואשר החטיא
את ישראל וכו' דורשי חומרות158 אומרים ונתצתם את
מזבחותם אדם שמחטיא את חברו ומטהו מדרך החיים לדרך מות לא כל שכן. והרגת את
האיש והבהמה אם אדם חטא159 מה חטאה הבהמה אלא
לפי שבאת לאדם תקלה על ידיה לפיכך אמ' הכתו' תסקל ושלא תהא הבהמה עוברת
בשוק ואומרים הרי הבהמה שנהרג פלוני על ידיה. והלא דברים ק”ו ומה אם בבהמה
שאין לה לא זכות ולא חובה אלא שבאת לאדם על ידה תקלה אמ' הכתו' תסקל זה
שגורם להחטיא חברו ומטהו מדרך חיים לדרך מות לא כל שכן וכו' וכן הוא אומ'
אבנים שלמות תבנה את מזבח י“י אלהיך. והלא דברים ק”ו ומה אבנים שלא רואות
ולא שומעות ולא אוכלות ולא שותות על ידי שמטילים שלום בין ישראל לאביהם
שבשמים אמ' הכתו' יהיו שלמות לפני, בני תורה שהם כפרה לעולם לא כ“ש שיהיו
שלמים לפני המקום. הילכ' אית לדיינא למידן כהלכתא. בכן אנן מיחייבינן למיחש
לעולבנא דעבד האי לצורבא מרבנן ואמטו להכי דייני דנהיגי כהוגן וכשורה
מוציאין מזה ונותנין לזה. והאי תקנתא מתעבידא כי היכי דצורבא מרבנן מיפייס
ושום אינך לא אתי לאסתריכי160 למימר שום גנאי
לצורבא מרבנן ואדהכי כל בר נש יהא צבא לעסוקי באורייתא ביממא וליליא ויש
בזה מפני תקון העולם ובלאו הכי איכא קלקולא. ואי קא צוח האי רשיעא מהאי
קיצתא דקנסא דליטרא די דהב לא משגחינן ביה כי היכי דלא לשתמען מלי ונותיב
קירא באונין. וכדי ליפות כחו של ת”ח דקא עסיק באוריתא מפקינן ההוא קנסא
מתותי ידי דרשיעא. וקא חזינן דצורבא מרבנן אשתני דיניה משארא כדאמרי' בגט
פשוט161 גבי ההוא גברא דהוא חתים עלויה רבא בר
רב חנין אתא לקמיה דאביי וכו' אמ' אביי אע“ג דאמור רבנן כיון שהגיד שוב
אינו חוזר ומגיד צורבא מרבנן לאו אורחיה למידק. בר מדין הא אמרי' בבבא בתרא
בפרק השותפין162 רב חנין בריה דרב חסדא שדא
ארבנן כרגא א”ל רב נחמן בר יצחק עבר מר אדאוריתא ואדנביאי ואדכתובי.
אדאוריתא דכתי' אף חובב עמים כל קדושיו בידיך אמ' משה לפני הקב“ה רבונו של
עולם אף בשעה שאתה מחבב את האומות יהו כל קדושיו בידיך. והם תוכו לרגליך
תני רב יוסף אלו ת”ח שמכתתין את רגליהם מעיר לעיר וממדינה למדינה ללמוד
תורה. ישא מדברותיך לישא וליתן בדבורו של מקום. אדנביאי דכתי' גם כי יתנו
בגוים עתה אקבצם ויחלו מעט ממשא מלך ושרים אמ' עולא פסוק זה בלשון ארמי
נאמר אם כלם יתנו בגוים עתה אקבצם, ואם מעט ויחלו ממשא מלך ושרים. אדכתובי
דכתי' מנדא בלו והלך לא שליט למרמא עליהום. מנדא אמ' רב יהודה זו מנת המלך.
בלו זה כסף גלגלתא והלך זו ארנונא, מיהאי מימרא פסקי רבנן קשייש ודוקני
שת“ח פטורים לפרוע בשום גוביינא דממונא והילכך מאן דרמא כרגא על רבנן ואפי'
כל דהו בר שמתא הוא ומלוגא163 דלוטא עליה. והא
חזינן דקאמרי כל העובר על דברי חכמים חייב מיתה פי' שמתא. ובירוש'
אמרי‘164 ר’ יודן בר הוא אמ' בר נש דהוא צורבא
מרבנן אמ' בגין דהוא צורבא מרבנן לית לן רשותא לאגבויי מיניה. ואינון אמרין
ליה והא קא עתיר אמ' לון כדון אנא ידע דאתון בעין אנא דחיל דקרא שווייה לכן
הדא היא דתימא ובני דוד כהנים היו. מה כהן פטור לתת מחצית השקל אף צורבא
מרבנן פטור ממנדא בלו והלך. א”ר יאות פתר ר' יודן מאי כדון יכיל צורבא
מרבני למימר דין דבר תורה ואין עליו תשובה. פי' מדין תורה הת“ח פטור לפרו'
המס ואין שום אדם שיוכל לסתור דין תורה. ועוד אמרי' בירוש' אין תימר הא
עניא פרע והאי דעתיר לא פרע כמן דמר שאני צורבא מרבנן דקרא פתר הכין. פי'
א”ת והא אפי' עני שבישראל יפרע המס וזה התלמיד חכם שהוא עשיר לא יפרע לא
דמי האי להאי דקרא פטר הת“ח לפרוע המנדה בלו והלך. ותו אמרי' בירוש' כא
אמרין קומי ר' חייא כי בצל החכמה בצל הכסף. חייב אדם להטיל
מלאי165 לכיס של ת”ח166. ריש לקיש אמ' הואיל ואתא רחמנא לפרק צורבא מרבנן מאן דעבר על
האי בר שמתא הוא. וכא איתמר ממזר ת“ח קודם לכהן עם הארץ. הדא היא דתימר
מעלה עשו בצורבא מרבנן ולאו בכלל בריות הוא167.
וכיון דהאי ליטרא מיחייב אידך לצורבא מרבנן לית לן רשותא לאפקועיה מרשותיה
דהא אמרי' בכמה דוכתי דתלמודא הפקר ב”ד הפקר. וזו הדרך מוציאתו מלהטיח
דברים לקבל אילין דעסקי באוריתא והאי אפא היא יקרא דאוריתא. והא אמרי' פרק
האשה שהלך בעלה למדינת הים168 תניא א“ר אליעזר
בן יעקב שמעתי שב”ד מכין ועונשין שלא מן התורה ולא לעבור על דברי תורה אלא
לעשות סייג לתורה, ומעשה באדם אחד שרכב את הסוס בשבת בימי יונים והביאוהו
לבי“ד וסקלוהו לא מפני שהיה ראוי לכך אלא שהשעה צריכה לכך. ושוב מעשה באדם
אחד שהטיח את אשתו תחת התאנה והביאוהו לב”ד והלקוהו לא מפני שראוי לכך אלא
מיבעי לך לאלומי דינא דאוריתא והאי הלה169 ציית
ציית ואי לא אמרי' לצורבא מרבנן אנן כייפינן ליה. עכ"ל מר רב כהן צדק גאון
בישיבות בפסקיו.






עי‘ סימני ה’, סוף נ“ה, צ”ט, קכ“ב (הוספות שונות 	בפנים התשובה), קמ”ג, קפ“ז (הבאים גם בריש הקובצים שערי צדק וחמדה
גנוזה שכבר הביאה בשם רב שרירא מהר“ם אלשקר בתשובותיו סי' נ”ג וס"ח),
ר”כ (חלק, מן “ואשכחן בירושלמי”), רצ“ו, של”ו, של“ז, של”ח, ואילך. ועי‘
מש“כ הרכבי בזכרון לראשונים ח”ג, תולדות ר“ש בן חפני, הערה 19 ומבואו
לקובץ תשוה”ג שהו"ל עמ’ XVI ואילך; הרד“ל בראש  קובץ שערי תשובה ד' לייפציג תרי”ח; רי“מ חזן ב”איי הים“ לסימנים הנ”ל; דוד כהנא ב“הקדם” שנה ג‘ 115 – 128 ותשובת
הרכבי שם עמ’ 198. והראשונים שהעירו ע“ז הם צונץ, Ritus עמ' 193, ושי”ר, תולדות רב האיי הערה 14, ועי‘ גם שזח"ה,
הערות לתשובות הגאונים עמ’ כ"ט.  ↩



ולא הבאתי כאן בחשבון את חמשים הסימנים האחרונים
אשר בתשוה“ג הקצרות (ד' קושטא, פראג, מנטובה, ווילנא), שאינם אלא
סעיפים מן השו”ע שנהפכו לשאלות ותשובות כדי להשלים את מספר התשובות
שבקובץ לארבע מאות, כי כוונתי לתשובות בעלי תכן קבלי, כגון תשובת רב
האיי ע“ד י”ג מדות ועשר ספירות, המובאה כבר ע“י רבינו בחיי (פ' תשא)
ומרש”ט בס‘ האמונות (שער ב' פ"ז), ותשובתו ע“ד כתיבת שם הויה בציור
נקודות שנדפסה בישורון של קאבאק ח”ג עמ’ 54 – 57 והדומות להן. ורוב התשובות מסוג  זה מוצאן מחוג בעלי הקבלה בצרפת הדרומית שחיו במאה הי"ג.  ↩



אני מציין על פי דפוס למברג כת"ר.  ↩



כ“י מוסאיוב מס' 22 דף כ”א א‘, והודיעני על זה  פרופ’ שלום.  ↩



המכתב הזה נתפרסם ע“י ל. דוקס מכ”י של הבודליאנא  ב־Literaturblatt des Oreints לשנת 1850 עמ'  ↩


דוקס מסופק אם אפשר לזהות את משה בוטריל זה עם מחבר הפי‘ על ס’
יצירה, אבל דבריו “היושב על כסא ההוראות למופת ולאות המפורסם ברבנים זה
כמה שנים” מזהים אותו ללא כל ספק עם בעל התשובות שלנו, והוא הוא מחבר
הפי‘ לס’ יצירה שאף בו הוא מביא ספרי גאונים שלא היו ולא נבראו. דוקס
שם סובר שלא היה זייפן, כדעת שי“ר, אלא שהיו באמת למראה עיניו ספרים
כאלה, אבל מאד יש לפקפק בזה. מכתב זה חזר ונדפס ע”י גריץ במונטסשריפט
לש‘ 1879 עמ’ 82, המחליט שהוא לר"מ בוטריל בלי כל ספק.




תורת משה זו היא כנראה תורת משה בוטריל.  ↩



צ"ל: על.  ↩



יחזקאל ל"א ח'.  ↩



עי‘ סוכה נ"ג ב’.  ↩



איוב ט‘ ד’: מי הקשה אליו וישלם.  ↩



זוהי שבתשוה“ג ד‘ מנטובה סי’ שנ”ג: “תלמיד חכם
שביזהו רשע עד (צ"ל: אם יש עד) שביזהו הרשע ואמר הרשע יכריזו על הרשע
שהוא ממרה ויעמוד בנדויו שלשים יום ואח”כ יבקש מחילה ברבים“. והשוה
טוש”ע יו“ד סי' רמ”ג סעיף ז‘ שמשם לקוחים כנראה הדברים. והתשובה האחרת
היא בכפתור ופרח פרק מ“ד: ”נשאל רבינו האיי ז"ל על אדם שהיה חולק על
פי’ הלכה אחת עם חברו אמר האחד לחברו נשלח לפני גאון פלוני. השיב
שכנגדו אותו גאון חשוב לפני כבהמה אמר הרב ז“ל שחייב נדוי ומלקות וקנס
כפי כחו, ע”כ“. חוץ מזה ישנה עוד תשובה אחת גדולה על כבודם ובזיונם של
ת”ח בקובץ תשוה“ג שהו”ל מרמרשטיין (דעווא תרפ"ח) בעמ‘ כ“ג ־ כ”ו, אולם אין היא לגאוני בבל כי
אם לר’ יוסף בן אביתור (ועיי"ש בהקדמת מרמרשטיין שהיא מכוונת נגד ר'
יוסף, ואין הוכחה לזה). ויוכיח סיומה: “ומה שנראה [לי] צויתי לכתוב”
וגם קצת בטויים אחרים שאין היא לגאון בבלי. והשוה תשובת רב יוסף בן
אביתור (ולא גאון סורא, עי‘ מש"כ בקרית ספר שנה ב’ עמ' 182) בגנזי קדם
ספר ג‘ עמ’ 62 סי‘ ה’ המסיימת ג“כ: ”ומה שנראה לי צויתי לכתוב“. וקרוב
בעיני שהמלים ”פירוש רב יוסף“ הבאות בעמ' כ”ו אינן נמשכות אל התשובה
שאחריהן (השוה גם אוצה“ג לר”ה עמ' 13) כי אם שייכות לתשובה שלפניהן
וצ“ל: [כך] פירש רב יוסף, ויש לבדוק בכ”י.  ↩



והשוה גם הל' ת“ת פ”ו הי"ב.  ↩



שו“ת הרשב”א ח“א סי' תע”ה, ועי‘ מש“כ במאמרי
”לקורות הרבנות“, ”רשומות" כרך 2 עמ’ 267 וע“ע בשו”ת הרשב“א שם סי'
קע”ט.  ↩



שו“ת הריב”ש סי‘ רט“ז, ועיי”ש גם סי’ ר“כ וסי'  כ”ז.  ↩



שם סי‘ פ’, והתשובה נשלחה לאחת מקהלות  אלג'יר.  ↩



שו“ת הרא”ש כלל ט“ו סי‘ י’. ועיי”ש גם סי‘  ט’.  ↩



שו“ת מהרי”ו סי‘ קס“ג, ותשובתו נכנסה לשו”ת מהרי"ק  והובאה כולה בסי’ קס"ג.  ↩



אמנם העירני הר“ש ליברמן שביחס לירושלמי לא היה
בוטריל ראשון, כי כבר המשורר ר' משלם בן שלמה דאפיאירה כותב באחד
משיריו: ”ומגנבי דבר דורשים דבר זיוף גרסא במסכת פאה ירושלמי“ (הוצ‘
ר"ח בראדי עמ’ מ“ט, המעיר: ”נ“ל שכך היה מעשה שדרש מי שהוא דרשה על
איזו גרסא מזויפת בירושלמי”). ואחרי בוטריל עשה כמעשהו ר' יעקב ב”ר דוד
פרווינצאלי באגרתו לר‘ דוד ב“ר יהודה מסיר ליאון שנדפסה בקובץ ”דברי
חכמים“ שי”ל ע“י ר”א אשכנזי מיץ תר“ט. וע”ע בשערי תשובה סי’
ר"ך.  ↩



עי‘ לעיל בפתיחה ובהערה 5, וכך פותח גם ספרו מעין
החכמה הנמצא בכ"י שוואגר פרנקל רשימה 35 מס’ 92, ועתה בנויארק בביהמ“ד
לרבנים וכן בכ”י אוכספורד מס‘ 1832, 1873 (שלום). וכן בחתימתו על מכתבו
הנמצא בכ"י אוכספורד מס’ 1984 דף 466.  ↩



גיטין כ“ח ב', ופירושו פרטיכל של חקירה ודרישה או  של מו”מ בדין, עי‘ תוספת ערוך השלם עמ’ 393.  ↩



הדברים מגומגמים. אפשר גם לקרא: איצטריפונא.  ↩



צ"ל: ואנן.  ↩



השוה מכתבו לעיל עמ' שכג ־ שכד.  ↩



=חושך ואפל, ועי‘ ערוך ע’ הבר.  ↩



ליתא שם, וסגנון הדברים מוכיח שאין למאמרים אלה  מקום שם.  ↩



ב“ק מ”א ב'.  ↩



עה“ג: נ”א ובהאייך קרא כתב את יי' אלהיך תירא  למדרש אתי לרבות תלמידי חכמים.  ↩



כתובות ל"ג ב'.  ↩



רומז למה שאמרו בנדרים פ“ז א': והלכתא תכ”ד כדבור  חוץ ממגדף וכו'.  ↩



עי‘ מו“ק י”ז א’ שהמכה בנו גדול עובר על לפני עור,  שמא יבעט באביו.  ↩



עה“ג: ”פי‘ הר’ ליאונטי מאלמנייא ממולאי על שם
מקומם נקראו בני עלי כדאמרי‘ בב"ר בראש פרש’ ואברהם זקן ר‘ מאיר סבר
(לפנינו: אזל) למומלא ראה אותם כלם שחורי ראש אמר להם שמא ממשפחת בני
עלי אתם דכתיב ביה וכל מרבית ביתן ימותו אנשים אמרו לו ר’ התפלל עלינו
א“ל לכו וטפלו בצדקה ואתם זוכים לזקנה מה טעם עטרת תפארת שיבה בדרך
צדקה תמצא. איכן היא מצויה בדרך צדקה. ממי את למד מאברהם ע”י שכתו‘ בו
ושמרו דרך יי’ לעשות צדקה ומשפט זכה לזקנה שנ‘ ואברהם זקן בא בימים.
והכי אמרי’ בתלמוד מתכפר בתורה ובגמילות חסדים. מילי מוליתא דברים
כרותים שאין בהם שום סברא וממש מל‘ ימל קצירו. אינמי כמו מוליא במוליא
בחזקת הבתים (נ"ז א'), גבשושית, כלו’ דברים בעלי מומים וע"ש מקומם
מגדפם, דכתי‘ בני אכזיב לאכזב ועקרון תעקר. וכן פי’ ר‘ שמואל בפירוש
בפ’ יש נוחלין (קל"ז ב').  ↩



ב“מ ק”ט א'.  ↩



הכונה שזהו מעות שלא יוכל לתקון.  ↩



ב“ק צ”ב ב'.  ↩



ביצה י"ד ב'.  ↩



עי‘ שבועות י"ג א’.  ↩



מו“ק י”ז א'.  ↩



ב“ב קי”ט ב'. הכונה כנראה שאהל רשעים ישמד ע“י
השמתא וקנס הליטרא ואהל ישרים יפרח ע”י קבלת הקנס, אבל אין צורך בסירוס
המקרא.  ↩



נקוד על הא' לסימן מחיקה.  ↩



ב“ק ק”ג ב'.  ↩



לפנינו וכצ"ל: הרי הוא אומר (בראשית י"ד) שמנה עשר
ושלש מאות דעולה למנין אליעזר (עי‘ נדרים ל"ב א’)… לב קמי בחלוף
האותיות כשדים (עי‘ סוכה כ"ח א’ ברש"י).  ↩



שבת ק"ה א'.  ↩



שם.  ↩



על ירושלמי נוסח דמשק עי‘ באגרת ר"י פרוווצאלי
שנדפסה בקובץ דברי חכמים. בעמ’ ס“ד ”עוד הרבה בגיטין ירושלמי פר‘ מי
שאחזו בנסח דמשק"… ועי’ לעיל עמ' שכה הערה 17 (הערת ר"ש
ליברמן).  ↩



אך עי‘ יומא ע"ב ב’.  ↩



עי' ספרי עקב.  ↩



סנהדרין נ"ב א'.  ↩



שהרי הוא גורם שיקללו את אביו ואמו, ובכבוד אב ואם  נאמר למען יאריכון ימיך.  ↩



מעין זה שבת נ"ה א': אל תקרי מקדשי אלא  מקודשי.  ↩



עי' ספרא בחוקותי.  ↩



עה“ג: נ”א שכרתי.  ↩



אעש“ה ר”ת: אין עליכם שכר הבא.  ↩



“לכם” בהפוך אותיות “מלך”.  ↩



עה“ג: נ”א… מילי דקלניא ואפקרותא.  ↩



צ"ל: קופדיה=בשרו.  ↩



שאפילו על שפלים ואומללים שבעם הוזהר, ועי‘  סנהדרין ס"ו א’.  ↩



גיטין ס"ב א'.  ↩



צ“ל: מ”ט.  ↩



עה“ג: פי' איד”ם ארור יהיה דבה מרבה.  ↩



עה"ג: שנ‘ הלא הוא אביך קנך, ואין אמו אלא רבנן  שנ’ ואל תטוש תורת אמך.  ↩



חלק בכת“י כשעור מלה, וצ”ל: עבר.  ↩



קדושין ל"ג ב‘ בשם ר’ חלקיה ור‘ סימון ור’  אלעזר.  ↩



צ"ל: מהא.  ↩



עה"ג: אבל בצורבא מרבנן דליתי‘ חברי’ לא קא  מיירי.  ↩



השוה ספרי שם.  ↩



רשוא'=רשואתא  ↩



עה“ג: נ' קלילא. ועל ”קיטא“ עי' אגרת רש”ג הוצ‘  ד"ר ב. מ. לוין עמ’ 36.  ↩



גמרא מפורשת בשבת מ‘ א’: אמר רבא האי מאן דעבר  וכו'.  ↩



עי‘ ב“מ נ”ט א’: עם שאתך בתורה ובמצות אל  תונהו.  ↩



ב“ק קי”ז ב'.  ↩



תוספתא ב“מ ספ”ב; ע“ז כ”ו ב'.  ↩



דף קי"ז א'.  ↩



צ"ל: חבירו.  ↩



ב“ב ד‘ א’ וש”נ.  ↩



ב"ב ל‘ א’.  ↩



עה"ג: לא יאי.  ↩



פרק ל, והשוה מכות ה‘ ב’.  ↩



בכורים פ“ג ה”ג, וז"ל ולא אלפן וכו'.  ↩



לפנינו: לפני סיני.  ↩



דף כ"ב ב'.  ↩



קדושין ל"ג א'.  ↩



לפנינו: בר אבא, אבל צ“ל: [כי] אנא, וכ”ה גירסת  כ“י מינכן וכן בתשב”ץ ח“א סי' קמ”ז, והעירני ע“ז ר”ש ליברמן.  ↩



דף כ“ח ע”א.  ↩



אולי צ"ל: בעו לעיולי חד וכו‘ ההוא דעבד  וכו’.  ↩



עה"ג: למנדא.  ↩



ספונים וחשובים.  ↩



ב“ב ל”א ב'.  ↩



חולין ק"ה א'.  ↩



דבגדאד. “מתיבתא דבגדאד” בפי רב האיי!  ↩



ב“ב קנ”א ב', וזהו החרם. וע"כ הוא כותב להלן:  מכריזין ליה בההוא סילווא.  ↩



עה"ג: לאוסופי עליה כסופא טובא.  ↩



כמו “מלוגא דשטרי”, ב“ב קנ”א א‘ וכתובות פ"ה א’,  שק או נרתיק, והכונה הרבה חרמות.  ↩



אבות פ“ד מ”ז.  ↩



הוריות י"ג א'.  ↩



צ"ל: הנכנס.  ↩



עה"ג: דפקר בהוא.  ↩



צ"ל: בסר (=מבזה).  ↩



סנהדרין צ“ט ב', וכמ”ד אפקורוס זה המבזה  ת"ח.  ↩



ב“ב קל”ח ב'.  ↩



שם כ"ט א'.  ↩



עי' לעיל הערה 89.  ↩



עה“ג: ל”ג רשע, ועי‘ ב“מ ס”א ב’.  ↩



ר“ת ילב”ש יהיה ליטרא בזהב שכרו.  ↩



לארבעת הפרקים האחרונים של שבת אין כידוע ירושלמי,  וע“כ הוא מביא דברים מ”נוסחא רויחא", ומציין גם את הפרק.  ↩



בכ"י חלק שעור מלה אחת, ואולי יש להשלים: [גודא  רבא] דשמתא.  ↩



עה"ג: נ' גופיה.  ↩



עי‘ ברכות כ"ח א’: לישתמש אינש יומא חדא בכסא
דמוקרא ולמחר ליתבר. ונראה שגם לפנינו צ“ל: והשתא ליתביר. ועיי”ש גם
ל"א א'.  ↩



=בחרפה, בבזיון, תרגום דבר ה‘ בזה פתגם דה’  בסר.  ↩



גיטין י"ב ב'.  ↩



ב"ב ל‘ ב’.  ↩



עה“ג: הג”ה. וכתב הר‘ שנויאור מאלמנייא ווי ליה
לרשיעא דאמ’ גדופא לצורבא מרבנן דהוא פה שמפיק מרגליות דאיחייב בשמתא
וקנסא דליטרא דהבא בעבור שיחה מגונה והוא גרים לאפסודי חלקיה בעלמא
דאתי שנ‘ הכרת תכרת הנפש ההיא עונה בה, דהא אין הקב“ה מקפח שכר שיחה
מגונה להפרע מן הרשע הן הכי נמי אין הקב”ה מקפח שכר במי שבולם פיו לדבר
מלה מגונה ומוציא מפיו שיחה נאה כדאמרי’ בפרק שור שנגח ד‘ וה’ (ד‘ ל"ח
ב’) א“ר חייא בר אבא א”ר יוחנן אין הקב“ה מקפח אפי' שכר שיחה נאה דאילו
בכירה דקאמרה מואב א”ל הקב"ה למשה אל תצר את מואב וכו'.  ↩



צ"ל: מנכינן.  ↩



קדושין כ"ג א'.  ↩



כתובות י"א א'.  ↩



צ"ל: ואיכו השתא.  ↩



נדרים ס"ב א'.  ↩



פירש בלו מל' ועל דניאל שם בל (=לב) לשיזבותיה  (דניאל ו' ט"ו).  ↩



עי' בר"ן שם.  ↩



דף י‘ א’.  ↩



נדרים שם.  ↩



נראה שצ“ל: ודוקא צורבא מרבנן, דע”ה כונתו לע“ז  אבל צורבא וכו‘, ועי’ ר”ן שם.  ↩



וכ“כ רמ”ה, הובאו דבריו בשו“ת הרא”ש כלל ט“ו סי‘  ז’, ”שלא מפני עניות נפטרו אלא מפני תורתן".  ↩



ברכות ד‘ ב’.  ↩



חלק בכ“י כשעור מלה, ונראה שצ”ל: ואע"ג דשקלי' מיתמי.  ↩



ב“מ ק”ח ב'.  ↩



דף ט"ז ב'.  ↩



עה“ג: הגה”ה ובירוש‘ אמרי’ הכי ר‘ אלעזר דמן רימה
אמ’ בשם ר‘ יוסי מאן דבט לצורבא מרבנן כאלו בט לקודשא בריך הוא. ומאן
דמשור לשפוכי מיא אצורבא מרבנן לשאוגי ידיה כאלו עביד שמושא לקודשא
בריך הוא. שנ’ והנער היה משרת את פני יי‘ את פני עלי הכהן אטו מי קאמ’
קרא ואת פני עלי את פני עלי קאמ‘ מכאן כל המשמש ת“ח כאלו משמש פני
שכינה. ופירש השר המורה ממיאנצא זה הירושלמי. בט כמו בעט כי דרכן היה
להבליע באחה”ע כמו שודא דדיני שוחדא1 ביעי
דפייא2, דפעיאי אי נמי דפחיא, תוריתא3 דנהמי, תואריתא. משור ממהר
ומקפץ. תרגום ירוש’ מקפץ על הגבעות משור. לשאוגי ידיה, לרחוץ ידיו.
תרגום של רחץ במים שאג במיא. ס"א במוי.

1 ב“ב ל”ה א‘. 2 ביצה ז’ א‘. 3 ברכות ל"ז ב’,  ועי‘ תשובת רב האיי באוצה“ג לברכות ר”ט שהובאה גם בערוך ע’ תרת.  ↩



יבמות כ‘ א’ וש"נ.  ↩



דף ל"ט ב'.  ↩



לפנינו: ר' חנניה בשם שמואל אין למדין מן ההוריה,  הכל מודין שאין למדין מן המעשה.  ↩



צ"ל: באוניה.  ↩



גיטין ל"ה א'.  ↩



כתובות ע"ז א'.  ↩



שם פ"ד א'.  ↩



שם פ"ה ב'.  ↩



שני אנשים הנקראים טוביה.  ↩



עה“ג: ”הג“ה. פי‘ הר’ ליאונטין מאלמנייא מצוה היא
למקנסיה בההוא אתרא דתפש צורבא מרבנן כדאי‘ בילמדנו פרש’ ואתה תצוה
כבוד חכמים ינחלו זה דוד ושלמה בנו שבנו בית המקדש וכסילים מרים קלון
אלו אומות העולם שהחריבוהו והקב”ה עושה להם קלון ראה מה כתו‘ יי’ בעיר
צלמם תבזה למה בעיר דמשל אמר מקום שהלסטים מקפח שם נתלה". ועי‘ במדרש
תנחומא פ’ תצוה.  ↩



צ"ל: למיחת.  ↩



גיטין ל“ו ב' ומו”ק ט"ז א.  ↩



עי‘ ר“ה י”ט א’.  ↩



דוחק, עי‘ ב"מ מ’ א.  ↩



ליתא בא"ט.  ↩



ויקרא י“ג ל”ב.  ↩



ב“מ נ”ח ב'.  ↩



דף ל"ב ב'. (במקור, חסרה הערת שוליים 143 וההערה  הנוכחית הינה הערה 144. הערת פב"י)  ↩



סנהדרין כ"ט ב'.  ↩



שבת נ"ד ב'.  ↩



דף מ"א ב'.  ↩



לפנינו: עדה. (במקור הערת השוליים הזו רשומה בטעות  14 במקום 148. הערת פב"י)  ↩



צ"ל: כנדה.  ↩



לפנינו: חלפתא.  ↩



שם עמ‘ א’.  ↩



הוצ‘ היגר עמ’ 75, ועי‘ ברכות כ"ב א’.  ↩



ירושלמי שלא בא לעולם.  ↩



חיל המלך, ועי‘ ערוך ע’ דרוקא.  ↩



עי‘ נדרים כ"ג א’.  ↩



פרק ח', והשוה גם אבות פ"ה.  ↩



חמורות, שמחות שם.  ↩



גם סנהדרין (במקור כתוב בטעות סנהדדין. הערת פב"י)  נ"ה א'.  ↩



להסתרך אחריו (מילה מחוקה. הערת פב"י).  ↩



ב“ב קס”ז ב‘, ועי’ בד"ס שם.  ↩



שם ח‘ א, ועי’ בד"ס.  ↩



עי‘ לעיל עמ’ שלב הערה 92.  ↩



ליתא.  ↩



עי‘ פסחים נ"ג ב’.  ↩



עה“ג: נ”א. ותו הא אמרינן פ‘ אין עומדין (ברכות
ל"ד ב') אמ’ ר‘ חייא בר אבא א“ר יוחנן כל הנביאים לא נתנבאו אלא למשיא
בתו לת”ח ולמהנה ת“ח מנכסיו אבל ת”ח עצמם עין לא ראתה. אלמא הא אישתני
דינייהו לעילוייא. והכי נמי אמרי’ בפרק חלק (סנהדרין צ"ט א').  ↩



עי‘ נדרים פ"ג ב’.  ↩



יבמות צ‘ ב’.  ↩



עה"ג אי…  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/43777