


	
	החרמת ספרים יהודים בפאריס
	



1

[דף י“ט ע”ב] תשובת מהר"י מפריש. רב הפליליה גדל
העצה. לא עת להאריך, צריך אני לקצר ולהשיב במרוצה, בהיות[י] במאסר
בעליל2 דברים ונפשי בחיי קצה. לא אדע מה תשאל לי ועמכם תמות ושלימות חכמה3 שורה על פני גבולכם נפוצה, אם לא4 לי שיבא מכשורא לגדור
גדר ולפרוץ פרצה, הלא ידעת אם לא שמעת יש שנה וחצי בסיבו' תהפוכו' בני
דורינו כבדו רגלינו ונתפסו ספרינו, ספרי תלמוד ופסקי מימון
וקצר5 ואלפסי, ואגבן ספרים רבים כרך המושל6 בחצר על פני ארצה אם לא עלין וקונטרסים
אשר לא יעלו על לב מועטים אשר ליחידים נשארים או טמונים לא ביד הצר נמצא
אשר במאסר שלחתי לבעליהם להעתיק. ועתה ע“ד הגט שמעתי מאודו‘7
המשומדים איבר’ כך ראיתי מנעורי ושמעתי שכך מנהג גדולים
מגדולי עולם… לא שמעתי פוצה פה ומצפצף וכן נהגתי. והוספתי ע”פ הגה' מרדכי
ישן שכת' בגיטין עלה דההיא דאמ' אביי8 שליח
מתנה כשליח הגט ומנ“מ להוליך לאו כזכי דמי. פי' שאם אמר לשליח להוליך גט
(ואמר אביי שליח מתנה כשליח הגט)9 זה לאשתי אם
רצה לבטלו מבטלו, מכלל דאם אמר לו זכה בגט זה לאשתי אין יכול לבטלו. ומכאן
דנתי על המשומדים ששחדום לשליח הגט לא שדכן(?)10 ולא פן יבוטל הגט אמרתי לו שיאמר לשליח זכה בגט זה לאשתי. וכיון
שיאמר זכה בגט זה אין יכול לבטלו. עכ”ל הגהה במרדכי11. וכן אני נוהג. ואולי ג"כ הראשונים שעשו מעשה ששמעתי אולי עשו
כן ולאו אדעתי'. ושלום יוחנן במהר"ר מתתיה זלה"ה.










קרית־ספר, שנה כ', 41 – 42.  ↩



בעלילת.  ↩



עדה“כ באיוב י”ב ב': ועמכם תמות חכמה.  ↩



מקום חלק בכ“י כשיעור מלה, וצ”ל: דלמטיין, עי‘  סנהדרין ז’ ב'.  ↩



נראה שצ“ל: וקוצי, והכונה לסמ”ג שנתחבר ע"י ר' משה  מקוצי.  ↩



צ“ל: בבית המושל, והגהתי ע”פ תשובתו השניה, עי'  בהקדמה.  ↩



מאודות, והשאלה היא במומרים שנתנו גט לנשותיהן
שנשארו ביהדותן ע“י שליח מה יש לעשות שלא יוכלו לבטל את השליחות. ועי'
מש”כ בענין זה בתשובות הגאונים שנדפסו בקובץ מדעי־היהדות ספר ב‘ סי’
נ“ז ובהערה שם. ועי‘ גם ס’ התרומה סי' קכ”ח ושו“ת הר”ן סי' ס"ג.  ↩



גיטין ל"ב ב'.  ↩



הקפתי את המלים הנראות כמיותרות.  ↩



נראה שצ"ל: לשלוח הגט לנשותיהן וחששו פן  וכו'.  ↩



ואינה במרדכי לפנינו.  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/41638