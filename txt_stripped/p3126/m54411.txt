


	
	אלהים
	




אלהים, אותר על כל עמק־הדעת,

ניצוץ של מחשבת נתת לי שי,

ראות אפקים רחוקים מני געת,

תחושת הבאות שיבאו ודאי.





מה טוב כי חלקי יהיה עם צפרת

מסלסלת זמירות באויר הקשוב.

הן טוב לי יותר כמותה לא אחוש את

ערכו של כל רגע חולף לבלי שוב.





אלהים, קח ממני כל עמק־הדעת

והותר לי רק עין יפה להביט.

הו, למה נתת לי שתות הקבעת,

אינסוף בה ונצח – רעי להשחית?!







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54411