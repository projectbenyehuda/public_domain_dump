


	
	אחד מן השורה
	




אילנות צעירים במולדת,

הרכינו לארץ ראשכם!

אילנות יקרים במולדת –

נגדע התמיר שבכם!





דמו! אל רטט, שדרות ירקות –

הכורת השפל בגבולכם!

יד בזויה התנכלה אל הטהר,

הניפה גרזן על קדוש –

היא תיבש, זאת היד המגאלת –

לא ישקט הכאב העמק…





דמו, רעים! הוא איננו…

הוא לנצח לכאן לא ישוב;

ראו,

בחשכה העולה וגוברת

עוד לוהט זיק צוו הגדול!…


תש"ו. נכתב לזכר אליהו כהן־חינסקי אחר נפלו.






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54408