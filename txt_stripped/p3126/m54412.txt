


	
	קוית
	




לא ארקם לך חרוז מתיפח בבכי,

גם לא שיר קינה ונהי.

נגמר – וחסל! לכי לך, לכי –

גם אני לי אלך לדרכי.





נפגשנו בדרך, אולי בטעות,

ואולי אך עמדנו לנוח.

קורה לעתים שנעשית הכרות,

ככה סתם רק לשמו של “קנוח”…





אך זאת לא הבנת, כי חשבת לך אחרת,

כי אהיה לך נושא־הכלים,

וסרח־העדף של שלמת־התפארת

אשא אחריך מכלים…





וקוית כי אבכה בדמעות של שליש

על אבדן הנערה הזוהרת,

ואולי בגלל זאת עמדי גם שהית –

להחיות אגדה על אחרת…







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54412