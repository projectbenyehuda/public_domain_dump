


	
	תיקונים
	



1

לצד 2: בתחלת פירוש הרמבם למסכת ראש השנה נדפס העתק מכ“י
ר' דוד נכדו של הרמבם, ושם כתוב: “רבנו משה נולד לאביו רבנו מיימון ז”ל
בחודש ניסן יום ארבעה עשר שנת אתמ”ו לשטרות, והיא: ליצירה ארבעת אלפים
ושמונה מאות ותשעים ושלש, ונולד בקורטבה“. אבל כבר העיר חכם אחד בהלבנון
החדשי שנה ב' גליון ו' כי אתמ”ו לשטרות היא שנת שמונה מאות ותשעים וחמש
ליצירה. והדבר ברור כי המלים הכתובות כתובת הנזכרה: “והיא ליצירה ארבעת
אלפים ושמונה מאות ותשעים ושלש” הן הוספה מאיזה תלמיד טועה, ובאמת נעתקה
כתובת זו גם ב“מאור עינים” לר“ע מן האדומים, מאמר אמרי בינה פכ”ה, ושם אין
המלות האלו בדבר המספר ליצירה. וכן נקטו כל סופרי הדורות כי רבנו נולד בשנת
תתצ“ה, וכך צריך לתקן כאן. ובנוגע להשעה, שעת לידתו של רבנו ב”מאמר על סדר
הדורות" לרבי סעדיה אבן ראנון הנדפס בחמדה גנוזה לעדלמן כתוב כי רבנו נולד
בקורטבה ביום השבת בעת המנחה ביום י"ד מניסן. וגם שנה בחשבון מספר השנה
ליצירה (הרב י. ל. פישמן בספר: “רבנו משה בן מימון, צד י”א הערה 1).

לצד 11: גרץ כותב כי ירחים אחדים אחרי בואם מצרימה מת
רבינו מימון, וכנראה מדבריו מת הוא במצרים. ובחדשים גם ישנים להרכביו הנספח
לח“ד של דברי ימי ישראל לגרץ צד 53 שהוא משער כי רבנו מימון נפטר בשנת
תתקכ”ה עוד טרם שנסע הרמבם לארץ ישראל, וכולם שכחו ולא זכרו דבריו רבי
סעדיה אבן דאנון במאמר על סדר הדורות אשר בחמדה גנוזה, שכתב מפורש: ונפטר
רבינו מימון הדיין בירושלים, ואחר כך ירד רבנו משה למצרים (שם).














שני תיקונים אלה מופיעים בסוף הספר.
לא הצלחתי לשייכם לפרק מסוים בספר ולכן הושארו כאן. הערת פב"י.  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/52120