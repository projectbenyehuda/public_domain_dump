


	
	[אביב זהב]
	




אביב זהב אשר יזרם

מעל ההרים

ומזקן-יער חום –

אחריו אט נתהלכה.





איכה עוד נשיר

אל ארבע רוחותיו,

בגאותו על פנינו?





כי הנה שקים מלאים דממה

אספנו בדרך –

אותם עלינו לשאת.





ואט עלינו להלך,

כבשים שותקים עמנו

וכל ענוי העופות.





אביב זהב

תוך אגן כחל זה –

לא נוכל עוד הכף אל שפתו

לגמע ממנו מעט.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/12828