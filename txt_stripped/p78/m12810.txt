


	
	[בובה שלך]
	




בבה שלך הגדמת

תשב על מטתך בוכיה,

כי כבר נסעת.

דבך השחום

ישב על מטתך ובוכה,

כי כבר נסעת.





האם לא תבאי מהרה,

אמא קטנה,

לאמצם אל לבך,

אמא קטנה?





אבא יושב בפנה,

צופה אל עולם ריק.

אמך יושבה בפנה

ושמלות קטנות לא תתפר

עוד לילדיך,

אמא קטנה.





וקופץ ערב בעד החלון,

כלב שחור,

בולע אבא ואמא

ובבה ודב.





ויום ליום יחרז –

ואת אינך –

פניני זכוכית עכורה

בלי אשי עיניך,

אמא קטנה.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/12810