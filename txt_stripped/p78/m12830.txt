


	
	[רב הלאנו]
	




רב הלאנו זה הרחוב! נשובה אל קרבנו!

יער הוא עבת, מלא-שקט, בו נעמיקה שבת,

קרובים יותר אל החיים, קרובים יותר למות.

עלה נדף ינוע בנו – ודינו.





מבין סדקי אותה חנגה אימה כבדה נדחקת.

כה בדד תמיד היינו עם ההוללים פה יחד, –

עתה נעזב המית-השוא, הרעיפה בנו פחד;

אלי יחידות נפרשה, כי הלאתנו זו עדה צועקת.




[נח: המקור האשכנזי]


רב הלאנו זה הרחוב! נשובה אל קרבנו!

יער עבת הוא ושקט, בו נעמיקה שבת,

קרובים יותר אל החיים, קרובים אל המות.

ינע בנו עלה נדף – ודינו.





מחרכי חנגה זו הזרה תציץ אימה כבדה.

בדד כה היינו תמיד עם ההוללים יחד –

עתה נעזב המית שוא, הרעיפה בנו פחד.

אל היחידות נפרש, כי הלאתנו זו העדה.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/12830