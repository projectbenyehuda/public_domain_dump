


	
	[טרם יינעל]
	




טרם ינעל שער היום

מלאות הפרות תשבנה

אל הכפרים.

מן המרעה שלוה צהבה הביאו.





ולע הלילה לפני יפער,

והוא שחור וריק.





צמת מאויים יוקדים,

אצלי תשכבי –

והם ישתרגו ממני והלאה.





שפתיך הן כזבו בנשקן,

כי כבר רחקת מני אלף שנה.





ריק הליל ועגל.

ממעמקי שנה שחורה

לו יכלתי ואדוגך,

נשימתך לזרע

באלם יגוני.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/12825