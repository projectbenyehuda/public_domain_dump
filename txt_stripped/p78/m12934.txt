


	
	[חדרי החיכוי]
	




חדרי החכוי לרופאים הגדולים,

כבדי וילאות בם לסך חלונות;

המית בני-אדם ומשק הקרונות

מעמק הרחוב אליהם אין עולים.





מסביב ציורי-זמן-חלף אפלים,

דם קפאו אנדרטות לזנוק נכונות,

עמק כה האדם של קיר וארונות

ודממה עתיקה תעטף הכלים.





בדמי כבד זה האדם כי טבע,

ואבד ברדיפת הכסא וכבה —

גם הוא ידמה פה לכלי שבע-ימים;





על רך המרבד כי יקרב חרש צעד —

ונרגז מנוחו, ועבר אותו רעד,

והישיר לרופא מבטיו הקמים.




עובד לספרדית: 24.5.39






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/12934