


	
	[ערי נעורי]
	




ערי נעורי,

עתה את כלן כבר שכחתי.

ואותך באחת מהנה.





תוך שלולית מי-גשם

יחפה בשבילי עוד תרקדי –

והנה בטח כבר מת.





מתוך ילדותי הרחוקה

לדהר איך נחפזתי,

עד-בוא אל היכל הזקנה הלבן –

והוא רחב וריק.





ראשית דרכי

שוב לא ארא,

ואותך לא ארא,

ולא אותי מאז.





ארחת הימים,

מרחוק,

לנוע תוסיף הלאה,

מאין אל אן,

בלעדי.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/12853