


	
	[עבים ערבייך]
	




עבים ערביך בסתוים

ומשקפי אוריך נעכרו —

לילה ולילה ברעד תבלעם הסינה.





עברך מלאת עד אין מקום.

מגרשים כסופים

תמולך ומחרך עוד הוזים.

ואותי יד זרה

בך שמתני

לחיות עמך כל ילדותך.





כל סמטותיך הנלאות

נוטות אל קרבי

ועגמת מקדשים אשר נתעו

אל תוך צהלת חוצות.





שרים בך הלכו

ואך יפים לעורם —

בנותיך הדקות מה אהבום.

ולילי-רקמה אף עלי תניפי,

אותם עוד אעט כל ימי.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/12797