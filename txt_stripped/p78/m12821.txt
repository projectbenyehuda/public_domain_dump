


	
	[הה, ימיי]
	




הה, ימי הנרגשים,

אשר נגרו פעם

תוך סמטות איזו קריה

כנהרי סתו חרושים!

לנצח הן חמקו אי-אנה –

ועל חומות פצועות עודם חקוקים.





עם שובי אראם עד אחד.

כלם שלי הם

ולא שלי.





עיני אשא אל על,

אם לא אראני מציץ מן החלון.

אך הספה כבר שנתה מקומה,

ואף אני אינני.





ושלג יורד,

שלג כמקדם.

אני זוקף צוארון לבושי

והולך ממני,

הרחק ממני.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/12821