


	
	[שברי נגינה]
	




שברי נגינה עצבה

נשאים בערבים

ונוגעים חרש אף בושים

אל חלונך.





הנך שוקט תוך אפלה רויה.





האם לא זעו לפתע

רחמים עמקים

בלבך,

וגאו וטהרו

כברכת צהרים קרונת שמש?





רגע משש לבבך

בעד החשכה למרחוק,

רגע העמיק חזה,

עבר יחידי את הגבולים.





וכבר נחשולים כבדים

ישובו יסעירוהו,

רפה הנו נהדף

לכל עבר.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/12753