


	
	[את פשוטה]
	




את פשוטה וגדולה בהדר מלכותך!

ואת יודעת: לבי הסורר הוא, בלע מעללי.

דומם אם תגילי, שלוה אם תהיי בגללי –

אשכח את מותי התמידי ואשכח את מותך.





דגלך קיצי תכלת ושמש בתוך.

ודגל שלי – ליל ארך ונקדה.

באתי חפש בך תבל אבודה –:

מסכי בי גילך ואני תוגתי אריוך.





אל-נא תשליכי דלת מנחתי.

הכל הן אבד לי בדרך הרב אל נוך.

אך הנה אמצתי ממני, כי כה אאהבך –

שרך להיות גם יכלתי, על-כן תהיי שרתי.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/12843