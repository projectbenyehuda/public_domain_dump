


	
	[הינה כד חיים]
	




הנה כד חיים קטן

צפנתי בחדרי –

ומדי בקר תגאה קרת,

תך גליה עד מפתני.





ברחבי לילה סוסים עירמים ידהרו,

רמו רוכביהם

על ארץ רבה.





לבי לערירי הארץ,

השוכבים ערים תוך לילם הדווי

ועינם צופיה מחרכיו

עד אחריתם.





אכן באלפי דרכים ננוסה –

ובאחת הכורת אוספנו.

אשרינו אם ילד נתן לנו,

כי אתו נחיה שנית ילדותנו.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/12807