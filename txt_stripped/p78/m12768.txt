


	
	[בנטוף כל ימינו]
	




בנטף כל ימינו ממנו –

הן יפלו נטפי צבעונים

אל פי בורנו השחור.





אך אנו את חתולים

בשלונו נשחקה.

נצהלה.





אף ילד אין אומר:

יום-אתמול אפס לי,

יום-מחר אפס לי,

אנה הם באים,

ימינו היחידים?





אכן בלהבי נרות

נבך את מתינו,

החשכה מה-יראנו מאד!





בורנו השחור

פתוח לנצח,

כלנו מפחד נצהלה

ולהבי הנרות אורנו.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/12768