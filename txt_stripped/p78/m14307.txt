


	
	[הנני מתגעגע]
	




הנני מתגעגע



אהב אהבתי ילדה קטנה



אהבתיה כרע



עכשו נסעה למרחקים.





אם אראך, עוד אביטך —



כלום אני יודע?



עתיד, עבר מול עיני —:



ואני מתגעגע — —





הנה פניך דמעותיך



התיפחותך אני שומע —



לחיי נושאת עוד נשיקותיך —



ואיך לא אתגעגע?





אצל אילן בודד צץ פרח



קל, רך, חיים נובע



סער אכזר תלשהו, נשאהו



אולם — וכי לא אתגעגע?










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/14307