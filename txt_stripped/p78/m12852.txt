


	
	[מלים קלילות]
	




מלים קלילות ושקופות,

כמו בצעיפי משי

חיי בן צררתי.





והנה כי שנית אפתחן –

חיי השוקקים מאז

לא אכירה עוד.





האני הוא,

אשר האמין פעם,

לא נשבע לעד?





בשוק ערוכים כמקדם

כל חפצי-יקר –

ואני לא אחפץ עוד

לקנות פה מאומה.





עתה כי יפוח הערב,

גבנו כפוף בענוה.

וגם שמחה קטנה

עלינו יקשה מנשוא.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/12852