


	
	[שוורי הכבדים]
	




שורי הכבדים שארו בבית,

לילות חלקים

עליהם יתרפקו —

חתולים שחורים, חשאים.





אך שוא לכם, אחי, כי תחכו!

נעלי נשלתי —

הן רפא לרגלי הדוות

ולבי לא יפן ליין.





עירם ולנפשה

רובצה שם שדמה,

יקרח סגריר בה קרחה —

ואנכי לא אשוב.





ראשי הרים שנונים

השמימה,

עתה ילא שם הלך,

זה ההלך לא אני.





רחובות הוללים

הרסו אל חדרי

וישאוני אתם.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/12787