


	
	[צעדי דור]
	




צעדי דור ודור

תוך נפשי היום ישעטו.

כלם עברו לפנינו

את האביב ואת החרף.





אביבם העיף עליהם

כל נוצות נצתו

וישמחו —

ואותנו לא זכרו ולא חלו.





והנה באנו שכבה חדשה

ונשב באביב.





ילדינו רוקדים קרבנו לקראת מחר,

שוחקים לתמם.





אולם מהרה נשכב ליד הראשונים,

שחורים ושלוים.

ואחרי אלף שנה —

התשב גם אתה, הזר,

בבדידתך הרחוקה, כמוני היום,

ולבך באביב אלינו

ואליך?







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/12782