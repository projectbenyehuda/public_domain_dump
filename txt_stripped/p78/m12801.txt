


	
	[מתחנה אל תחנה]
	




מתחנה אל תחנה כבה

בחשך רכבות תגחנה,

זנוקי שלהבה

על פני ארץ נמה.





ונפשי לאביב נפעמה.

לילה אעט לעורי,

שלמה כהה

עם נקדות בהירות.





יומי נצב הרחק ממולי,

מראת מתכת כתמה,

בה דמותי מעוה עד בוש.





וכנס חפצתי כל ילדי,

כי נעבר יחדו,

ועל חמורי דממה קטנים,

מקצה הקיץ אל קצהו.





בפנת לילה לנו שמורה

ברכת שיש שחורה,

עליה שני ברבורים נפסלו —

ועודם צחורים.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/12801