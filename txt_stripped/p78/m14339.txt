


	
	[פעמים אני יושב לרגליך]
	




פעמים אני יושב לרגליך



ומספר חרש.





במרחק עוד הומה הכרך



המיה עמומה



בטרם יגוע.





את רואה לפניך



כל דרכי הנפתל בתבל



ודמעה כבדה יורדה עינך.





הרבה ראיתי על דרכי,



אכן יגון חרישי עבר את הכל.





אף אני אמרתי:



הן שמחה תמצא לאדם,



אך יגון חרישי עבר את הכל.





במרחק עוד הומה הכרך



ואני יושב לרגליך



ומספר חרש.


וינה, 11.9.1920

*






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/14339