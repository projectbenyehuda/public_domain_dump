


	
	[ילדים משחקים]
	




ילדים משחקים ליד הגדר,

צהרי קיץ פוסעים כבדים ושותקים

דרך הכפר.





קריאת גבר עקלה

פורצה לפתע בשקט

כברק חרמש מופז

לעמק תכלת שחקים.





האבות לא יראו עתה,

פנו איש לפעלו.





כלב שעיר ושחור

רובץ בצל הגדר,

לשונו שלוחה נרשלת

וורדה תנוע בצל.





הילדים משחקים ונרפים,

זבוב מזמזם ועובר,

מזמזם ועובר.




וינה, 30.3.1919






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/12904