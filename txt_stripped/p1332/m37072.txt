


	
	על ס' הנחמד אוהב גר
	



               אשר שלח אלי למזכרת אהבה החכם המחבר כמה"ר

                 שד"ל.


הן אנקלוס הגר אהב אהבת

         דוד שמואל בר לבב ורע;

         ששתי כעל כל-הון ואשתעשע

         על ספרך נחמד לנו כתבת.

לנו באר מים חיים חצבת

         בלשון ארמים, כי אין בה ידע;

         ולתתך חכמה נחל נבע,

         גרים ותושבים אתה חבבת.

לא אחדלה ספר חן מנחתך,

         מנחה מתוקה לי מיין הרקח,

         רקח אשר יוסיף מדע ולקח.

לך אתנה כבוד על ענותך,

         לך אכרעה ברכי, אטה המצח,

         וברית שלמי לא תמוט לנצח.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/37072