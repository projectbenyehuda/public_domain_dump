


	
	יד. לאוהבי כמ"ר ישראל דיל ויקייו ביום חתונת בתו הבכירה חכמת לב ומהללה עם הבחור יפה תאר ויפה מראה כמ"ר מרדכי שוסטר כ"ץ
	








על הררי זמרה בזאת הפעם

שאון בנומתי אני חלמתי;

הן בהקיצי מרתת נפעמתי,

רק שקטה רוחי בסתר רעם.





ואומרה: הנה כשך הזעם

אבין תשאות בחלום זממתי

כי יום חתנה פה; לנגדי שמתי

אות יפה מראה לשרת טעם.





אחר ימות יגון, שנות האבל,

ששון לישראל ולב שמח,

לשיר עלי עשור ועל הנבל.





יחיו בשלוה, ימצאו מנוח

חתן וכלה עד בלי ירח;

קוי אדני יחליפו כח.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/36960