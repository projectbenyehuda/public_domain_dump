


	
	על המות
	



תרגום


את-קולך, מות אכזר, שמעתי



בא יום פקדתי, [משפט כל-גבר]



רעד ופלצות, יראה ושבר

אות באך הנם, אכן ידעתי.





על איבי כי עז לריק יגעתי,

כי סוף אנוש למות, סופו אל קבר,

כדמותך לחי נס מכל-עבר,

ובצלמך צלמי, לשאל הגעתי.





כל-ישבי חלדי נסו ממני;

רק פיו שאול יפער, רק גיא צלמות

לאסף גויתי, לנקם כל-פשע.





אך שוא תשועתי עתה מרשע;

הה, רחפו כל-עצמותי, אינני!

את-קולך שמעתי, מר המות!









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/37079