


	
	לה. ויבכו שני אחים במחנה, שם האחד אל־דת ושם השני בל־דת ותנח עליהם רוח רעה על מות אביהם
	








מה־תתגודדו, מה־תרבו קרחת,



שרטת בבשרכם? מה קצר רוח?…



על אב תבכו עד כי קברו פתוח



פן אל־ביתו ישוב, ירוץ לקחת

את־אוצרו, כי בו ידכם נדחת



טרם ישכב ושנת עולם ינוח.



אוי לכם! הותכם אכתוב על לוח:



לבנים לא לאב נאוה השחת.

למה אפוא עתה סרה תוסיפו



לזיל כטל דמעה מעפעפים



אם בלבבכם ששון וגיל תטיפו?

הה! נפל טוב מכם, חיה ושרץ;



שמכם, זכרוניכם אזכיר כפלים.



אך זכר חטאים ירקב בארץ.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/36980