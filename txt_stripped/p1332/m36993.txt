


	
	מח. קשה כשאול קנאה
	








למה, ילוד אשה, איך על גוך



תעטה מעיל קנאה, דבה הוצאת?



ולבשתך, אוי לך, ולחרפתך,



באהבים, כצדקים קנאת.

הה! עינך רעה בכבוד אחיך,



עד כי למפלתם יום יום צמאת;



תשבית שנת שלוה מעפעפיך



תפחד ולא תשכב עד כי נדכית.

ובשרך הן ירזה מראי:



אין עוד תבונה בך, אין עוד בך דעת,



ובידך חצבת לך פה קבר.





נפש מקנא בידידיו, חיש באי



ושאי כלמתך, כי כתולעת



כסס לבגד איש, קנאה לגבר.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/36993