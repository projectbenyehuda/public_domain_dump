


	
	צג. לכבוד אהובי אשר כנפשי, זקן בחכמה ורך בשנים אשר הוציא מאפלה לאורה דברים נפלאים, זה דודי וזה רעי מהח"ר אוהב גר לוצאטו אשר בדמי ימיו עודנו בן כ"ד שנים וחצי נקרא אל השמים מעל ביום כ"ה לחדש טבת שנת תרי"ד בעיר פאדובה
	








אהב גר, אהב גר, למה לא גרת

בינינו עוד היום? לקשי יומך

הלוך ילך בכה עמי, עמך;

קצך, מר לי מר, איכה מהרת?





בתהמות וצפונות, עלם, חקרת,

נפלית מכל־איש על טוב טעמך;

צדיקים ונבונים יודו לשמך,

מהדו עד כוש נפלאות ספרת.





הקשבת מצות אל, מוסר אביך,

עוד נער כישישים חכמה על פיך,

ובקרב הגוים עשית פלא.





בכתב פרס מדי גדרת פרץ,

ויהי שמך גדול עד קצוי ארץ,

מי שמע כזאת, מי ראה כאלה?









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/37038