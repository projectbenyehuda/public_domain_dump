


	
	צז. אשירה נא לידידי ואשים קנצי למלין.
	








נזם זהב אופיר, חלי פרוים

אשים באף חכם, ידיד ורע;

על גרגרות משכיל, נקי כפים,

אתן ענק ראמות להשתעשע.





אשית עטרת פז לשח עינים

ולראש נבון דבר וחין יודע;

אלביש מעיל מלכות ורקמתים

את־איש ישר לבב ולב שמע.





שבע ועוד תשעים נגינות אלה,

נזם במספרן, הלא תהיינה,

רעי, למנחה לך; ואף אם הנה





תפל וחלמות, עשה נא פלא,

ובכחך כבס בבר ונתר

את־כל־משוגתן, ושים בסתר.













את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/37042