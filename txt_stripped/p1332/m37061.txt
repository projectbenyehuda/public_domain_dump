


	
	עיני בנאמני ארץ
	



             

               לשבת עמדי.


אל נאמני תבל לבי נתתי

         לשבת עמהם בקר וערב;

         בי בם אציל נפשי מפח וארב;

         כי בם אחוה וברית שלום כרתי.

בהיותי עמהם אך לא נבעתי,

         לא אירא רע, לא שד, לא איד, לא חרב;

         ובעוז קולם אסיר הוות מקרב,

         פן-תדבקני הרעה ומתי.

נורא, מלך גדול על כל הארץ,

         צורי וישועתי, אנא, חנני

         לשמע דבריהם יומם וליל.

כי כן כל-בר לבב פה יקראני:

         גבר חכם בעז, גבור החיל,

         ממצדיקי רבים, גדר כל-פרץ.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/37061