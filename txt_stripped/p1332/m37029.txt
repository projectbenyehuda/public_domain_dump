


	
	פד. תהו ובהו
	







Ovidii: Metamorph. I 5, 6, 7,






טרם תכון תבל היו המים

בארץ נגרים, באש, ברוח;

רוח על האש, ארץ על המים,

ארץ על האש, מים על הרוח.





ארץ באש, גם הרוח במים

יחדו נבללו, אף ארץ ברוח;

רוח בלתי נודע אם הנו מים,

או אם מים אש, או אם ארץ רוח.





אל שדי בראותו האש במים

בלול, בלול בארץ גם ברוח,

אמר: לא טוב כזאת; וגבול למים





שם, לאש גם לארץ גם לרוח,

פן יעברו חקם. ויבדל מים

מאש, אש מארץ, ארץ מרוח.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/37029