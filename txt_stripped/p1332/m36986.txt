


	
	מא. על השלג
	








שלג,כפור דק, מענן שמים



תרד לאט לאט ותשקיט רוח;



תלבין פני תבל ושם תנוח



להיות כטיט מרמס לכף רגלים.

אתה דמות חסיד נקי כפים



בדבר אלהים נאמן בטוח;



דרש לעמו טוב, נכה הרוח,



נבזה וסבל רע, טהור עינים.

מוסר, ענוה, כל אנוש ממך



יבין, ויצרו יאסר בכבל,



יפחד עלי יומו ועל צלמות.

אזכר חטאי, יום אשר אראך;



אזכר ימי ילדות ושחרות הבל:



אזכר ימי זקנה ויום המות.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/36986