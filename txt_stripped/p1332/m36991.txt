


	
	מו. 2 לוה רשע ולא ישלם
	








(מלוה:) גם מתמול גם משלשם קראתי



חנם כבוד שמך. (לוה:) שלום באך;



דוד, מה תבקש? (מלוה:) את כספי; יצאתי



לקראתך, רצוא ושוב נגדך.



אלף פעמים. (לוה:) אליך נשאתי



עיני; חדל, הרפה משלתך;



הן ידך על כל יד איש שרתי;



כתר זעיר נא לי… יושב כספך.



(מלוה:) כזאת תדבר? (לוה:) כן אינני
הלך…



אבא… אשלם… ארחותי, הן הנה;



השקט… עזוב חמה… איש אמון אני.



(מלוה:) האיש אמונים את? כזבת…
חלך,



ולשונך רק חץ שחוט עודנה:



בעל מזמות, למה רמיתני?







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/36991