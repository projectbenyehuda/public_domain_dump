


	
	צד. לאשה חכמת לב ויראת ה' המשוררת הנודעת בקרב עם בחר לו יה מרת רחל מב"ת אשת כמר יעקב מרפורגו מעיר טריאסטי
	








אחר מי, אחר מי מרפורג רחל,

שרתי בנשים, הנפלאה,

יצאת? אחר פרעש, צב ולטאה,

הלך על גחון או עפר זחל.





את עיר מבצר, עמוד חומה וחל

לשפת ולשון עברים הנשאה;

אח אח אל בעלך! כי תחת לאה

רחל מצא בך. את כשמך רחל.





שמעי נא, חכמת לב, דברי יוסף

רמה, גוש עפר, הנקרא יו"אל,

לא תאר לו, לא הדר, לא חביון.





רני, שמחי, עלזי בת שיר ציון,

רבתי בעברים, יראת האל,

שמשך וירחך עוד לא יאסף.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/37039