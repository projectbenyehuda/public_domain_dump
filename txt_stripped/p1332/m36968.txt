


	
	כג. על משורר השוקד על דלתות בית היין
	








אשפך חרון אפי כשטף מים

על ראש משרר, איש עברו יין;

הנה כאיל על אפיקי מים

נפש נמבזה תערג אל יין.





מה־לך לדבר שיר ולחשף מים

ממעינות רנה? בנבל יין

ובנאד בקיטור הך, ועל המים

נבל זמיר השלך והוצא יין.





אהב ימי משתה ובית היין,

אל־הבאר, אל שקתות המים

לך נא, ואל תשכן באוצר יין.





להפכי השיר אגם המים,

למאחרים יום יום עלי היין

אקרא בקול גדול: לכו למים!









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/36968