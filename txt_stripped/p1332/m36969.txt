


	
	כד. חלום הכילי
	








גבר מלמד חק, לבצעו רע,

חלם חלום, כי בארם נהרים

הוקם מקום מדרש, וכמתעתע

היה מאלף דת בקריתים.





ששון וגיל רב לו; ואם פשע

לקבץ בלא עמל זהב פרוים,

מה־לו? להורות שם ושמה דע?

רק לאסוף שכר מנת כפלים.





אך בהקיצו חיל רתת ופחד

הה! נפלו עליו: והנה רוח

אסף במו חפניו, וכסף אין.





ספר לתלמידיו בקצר רוח

את־החלום; ויקרצו העין,

כי רק להון עיניו ולבו יחד.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/36969