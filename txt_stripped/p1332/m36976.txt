


	
	לא. על ספר רזיאל (שואל ומשיב)
	








(שואל:) את־ספר רזיאל, דודי, ראית?



(משיב:) מה־זה תשאל? (שואל:) לא אל חנם שאלתי.



(משיב:) ראיתי ואקרא בו. (שואל:) החזית



בו נפלאות? (משיב:) עד אין מספר, נבהלתי.

(שואל:) מה היית נבהל? אולי שגית,



(משיב:) מצאתי כתוב בו: נפשי הצלתי



אם אדע חלקי אל, (שואל:) שוא התנבית,



חלילה לך מזאת! (משיב:) אך לא נואלתי.



(שואל:) מי נתן לכלמה רכב שמים



וינתח אותו לנתחים? מי קצב



ודמות ערך לו, ויכתב בספר?



(משיב:) כי המקבל דבר: איש רם עינים



פיו פער לבלי חק. (שואל:) אנא כעצב



נבזה יאבד זכרו, (משיב:) ויהי לאפר.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/36976