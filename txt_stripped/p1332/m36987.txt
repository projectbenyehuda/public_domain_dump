


	
	מב. על עשב הטבאקו הנקרא גם בשם מלכה ונקוציאנה
	








מקצוי ארץ שר הביא אלינו



עשב בשמו נקרא ניקוציאנה:



מחמד פינו הנו, מחמד אפינו,



נפשו שרשיו אנה ואנה.

מכל ארת שדה נאוה בינינו



פארה הזאת, ובשם מלכה שכנה;



אם בין אצבע שרים, אם בין ידנו



את נפלאה, עלית את על כלנה.

את מגד לנחירי, ולפי את נפת:



ובעשן ובעפרות טבאק עמלו



עשתנתי לתת כל אמרי שפר.

את תצילי נפשי מרדת תפת:



מדי זכרי ימי כעשן כלו,



אזכר כי אנכי עפר ואפר.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/36987