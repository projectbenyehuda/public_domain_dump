


	
	תפלה לאל חיי
	








אלי       וצור מחסי ומשביר שבר

         הקשב תחנתי אשר אפילה!

         לבי יהי תמים עדי הקבר

         כי כן הדר תפארתך אגדילה.

הסר      חלי מני, שאת ושבר,

         ממתנת כל איש, אהה הצילה

         נפשי! אני אפחד ואגור גבר,

          אבטח בך, ולישעך אוחילה.

עוד       ממך אשאל: ברב חסדך

         עשר ורש הרחק; בעוז ידך,

         חקי תנה יום יום להטריפני.

אנה       אדני כי אני עבדך,

         שמעה תפלתי; והצילני

         מרדפי כי אמצו ממני.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/37050