


	
	אל קבר אלכסנדר מוקדון
	



          מלך גדול על כל הארץ.

תרגום


פתחו לי קבר. הה! פה נטמנו

עצמות אביר, נורא ממלכי ארץ,

איש גבור מלחמה, לאויב קרץ,

מלך שלטון! שלום לך מאתנו.





אשתומם למראה, עיני נצפנו,

הלוחם בל אכיר, הפורץ פרץ.

איך בגלל גוש עפר, רמה ושרץ

אנשי קדם מאז קול הי נתנו?





אם טור גזית אתמול את-היכלך

הכביד, היום נפל; הנו כמכה

תחת אדמת עפר עם שב וילד.





אשימה על כפי, ארים אפרך;

ולכל-מלכי תבל שיחי אשפכה:

הנה במלא קמצי משל החלד.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/37076