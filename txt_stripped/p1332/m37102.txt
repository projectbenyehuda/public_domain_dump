


	
	לעד בצור יחצבון
	



          דברי איש אמונים (ה“ה מעלת אבי זלה”ה) הולך למסעיו

          בשיבה טובה בשני בשבעה לחדש.


בני, אשתי, אלי שמעו שמוע:



למה תילילו, למה תרבו אבל?

העל מותי תבכו? אך שוא לדמוע,

הן יום קצי יסיר מגוי סבל.

אל תנודו, כי בא מועד מרגוע,

ולחיתי תכלית חיי ההבל.

אך זאת שמרו: בעשר או בעני,

צדק, משפט שלום דרשו כמני.




אנכי ברוך חיים אלמנצי










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/37102