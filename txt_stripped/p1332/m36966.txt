


	
	כ. לידידי הנעים אשר רגלו עמדה במישור ושם שברו על ה' אלהיו ביום טובה כיום רעה ויהי איש מצליח
	








אשיר עלי עשור ועל הנבל

אל אהבי חזק כעמוד שיש;

לבו בקרבו כארי וליש,

ישחק כיום טובה ליום האבל.





הנה מעוף צוקה כאב וחבל

רב לו, כהדוש קש בעת הדיש;

אך שב ערפל לו כאור העיש,

ולענבי חדוה באשי סבל.





האל אשר חקר לבב הגבר

על מעלליו שש; ולו על כפל

השיב גמול ידיו בבית מנוח.





הן כנשרים יעלו האבר

אישים תמימים ישבים בשפל;

קוי אדני יחליפו כח.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/36966