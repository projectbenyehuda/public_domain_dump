


	
	טו. ביום חתונת אוהבי הנחמד כמ"ר יעקב צבי טריאסטי עם הבתולה המהללה יפת תאר ויפת מראה מרת פאני מונטלתי
	








הנה לך פונה, ידיד ורע,

שירי בכנורי לך אצלתי;

על כן סלח מסכן ודל יגע

חתן! רצה מתן עשו הסכלתי.





נבזה ורזה הוא להשתעשע

אך עד ליום מועד אשר יחלתי;

בו אל לך יואל תהי שבע

מני דבש פאני לבית מנטלתי.





בנים נבונים לך ולב שמח

נחש ינחש איש אשר כמוני

חדוה ושלוה עד בלי ירח.





שי זה, וניב נבזה רצה. אל תשט,

קח נא ברב רנה תשורת עני,

מנחה שלוחה לך צבי טריאסטי









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/36961