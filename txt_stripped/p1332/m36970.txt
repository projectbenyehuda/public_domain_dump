


	
	כה. ליום כלולות
	








באו ימי מועד חתנתך

אריה חכם לבב ואמיץ כח;

הן נצבה יונה לעמתך,

עד באך לא מצאה מנוח.





אשיש וארבה גיל בחדותך,

כי בא זמן חפה ועת לשמח;

ויצהלו יחדו בני ביתך

מנות ומגדנות לך לשלח.





את ראשך יכתיר ואת־המצח

שר גיל כאזרח רענן רב ערך,

גם ממך ירחיק כאב וקרץ.





ששים וטובי לב היו עד נצח

דודים מכבדים תמימי דרך;

לעד פרו ורבו ומלאו ארץ.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/36970