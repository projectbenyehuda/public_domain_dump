


	
	[הנני הה!]
	



תרגום


הנני הה! עתה עיף יגע,

מכבד אשמותי, מני כל-פשע,

כי ירא אנכי את-מטה-רשע;

ובפח צרי כמעט אפל גוע.





מלאך מליץ אחד, אהב ורע,

הגביר עלי חסדו, הראני ישע;

עף אחר כן רחוק שבע או תשע.

עד קצר אור עיני מהשתרע.





אך עוד קלו נשמע, עוד יפרץ-פרץ:

תעי תבל, הנה לכם הדרך.

באו אלי, אם חטא לא ימנע עבר,





איפה חנון, רחום ומחזק ברך

יתן אל חיתי כיונה אבר,

נצח מרום לשכן לעוף מארץ?









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/37080