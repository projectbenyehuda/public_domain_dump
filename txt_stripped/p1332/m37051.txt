


	
	ויברך יוסף את ה'
	



               לעיני כל הקהל






ברוך      שם אל עליון קנה שמים,

         ברוך מטריח עב ומרוה תלם;

         ברוך רוקע הארץ על המים,

         ברוך בורא את-האדם בצלם.

ברוך      אהב צדיק ונקי כפים.

         ברוך סומך נפל אם שב, אם עלם;

         ברוך חנון, רחום, ארך אפים,

         ברוך רוצה קרבן, עלה ושלם.

ברוך      אתה עטה אור למבקשיך,

         ברוך נאדר בקדש, נתן חיל,

         ברוך מכל-ברוך זכר קדשך.

ברוך      צור, אל קנא [הוא אש אכלה];

         ברוך אתה ביום, ברוך בליל,

         ברוך מן העולם עד עולם סלה.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/37051