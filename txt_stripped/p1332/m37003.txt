


	
	נח. על המשלם רעה תחת טובה
	








יוסף חכם, נבון, משנה למלך,



גאל משחת עם, במלא חפנים



בימי רעב השביר, ובתוך מצרים



השמין רזון לגר, אזרח והלך.

איש איש לשבר מצרימה בא; וילך



אליו רצוא ושוב אחת ושתים



לראות חמדת גוים וטהור עינים



כי רב גדלו נודע מעיר עד פלך.

ובמותו מי אמר: הה. מת אבינו!…



נשכח מפי מצרים שם גדר פרץ,



הרבו על משפחתו שואה ואמש.

הן כימים ההם ראה ראינו:



משיב תחת טובה רעה בארץ



נראה, – אין כל־חדש תחת השמש.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/37003