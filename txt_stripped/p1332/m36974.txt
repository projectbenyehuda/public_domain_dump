


	
	כט. על מקבל או עושה מעשה זמרי ומבקש שכר כפינחס
	








מה־לך ארי נהם, חזיר מיער.

ישב במסתרים ופעל נכר?

מה־לך בפרדס על, כסיל ובער

אם בחרלי סוד תקוה שכר?





מה־לך פאת הראש, ותאחז תער

לכרת באבני כיס להקטין מכר?

מה־לך בטוטפות מכסות שער

קדקד, כפולות לעשות לך זכר?





די לך באות אחד עלי ידך;

תקד לאל יחיד ולא לשנים,

ורעה אמונת שכני שמים.





דת אל כמו צנור למי בצעך

אל תעשה; לסוד, לקץ משיח

תתן דמי, אז דרכך תצליח.













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/36974