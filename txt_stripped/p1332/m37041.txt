


	
	צו. בן אדם! תזכור מעללי יה וטוב לך
	








הן אנכי נצב על עין המים,

בטח, וכחם היום, שמה אנוח

תחת סכת פארות ולצל תפוח,

לחקר נעם תבל ויפי שמים.





שם היסודות אבור גם שבעתים,

המים האש הארץ הרוח.

עלימו מלתי עד שיפוח

היום, ביתה אשוב בין הערבים.





על משכבי אחשב: ולמי כל־אלה

ברא האל, לולא ייטיב לגבר,

ולהפליא לו חסדו עצות ופלא?





אם כן אפוא, איך, בן־אדם, כל־פשע

תרבה, תמרד, תשכח אל משביר שבר,

וביום רעה תשאל ותקוה ישע?









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/37041