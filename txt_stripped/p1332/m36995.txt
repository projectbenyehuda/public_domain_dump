


	
	נ. על המאבד את עצמו לדעת.
	








האתה בן־אדם, אם חיתו יער?



נשמת אל שדי בך, אם סיר נפוח?



האתה איש משכיל, אם אתה בער?



לפעול עולה או טוב אתה שלוח?





אל עול ימים, אל ילד, אל הנער



אל נא תדמה, כי לא רוחם תנוח



לדעת טוב ורע, השקט ושער



ויתעו בכזבים ובדברי רוח.





אך רב השנים לך חכמה יודיעו:



גם על טוב גם על רע הודות לנצח



לאל פרץ גדר אף גדר פרץ.

דום לאדני אם מכאבים יגיעו;



על טוב תגיל, על רע השפל המצח:



כי כן שלו תשב על חוג הארץ.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/36995