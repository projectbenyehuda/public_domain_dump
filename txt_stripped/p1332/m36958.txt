


	
	יב. בהקריבי תולדות רמח"ל מפאדובה לידידי כרע כאח לי החכם והנבון הגואל משחת חיי שפת כנען בקרב ישראל עמו כמה"ר שמואל דוד לוצאטו, אמרתי כבד אכבדהו ועליו תטוף מלתי
	








אשירה נא ליקר אנשי לוצאטו

ויחי זכרם לנצח על הארץ;

אזכיר האיש משה חיים לוצאטו

למשרר ומקבל נודע בארץ.





לא אשכח שם רופא יצחק לוצאטו

כי דברי שיר הרבה למשוש הארץ:

לא אחדל לזכור אפרים לוצאטו

רופא ונעים זמרה נשגב בארץ.





אך עצמת מהם, דודי לוצאטו,

שרית ותוכל בשפוני ארץ,

עלית למרום מכל־לוצאטו.





אתה חקר טמון בלשונות ארץ,

ומשרר על כנור לכבוד לוצאטו,

לכבוד בית ישראל, לכבוד הארץ.





ממני גוש הארץ,

שי קטון מהכיל איש לוצאטו,

קבל כצרור הר דוד לוצאטו,









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/36958