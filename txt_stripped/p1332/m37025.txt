


	
	פ. אין שלום אמר ה' לרוצחים
	








שפך דם האדם, כל הרג נפש

גם דמו ישפך עד יראה שחת

בדמי ימיו, ותהום רבצת תחת

תקום נגדו, ותטמינו ברפש.





מכה רעהו בצדיה וחפש

נגד עיניו תמיד נפש נרצחת;

ויפן כה וכה, לא מצא נחת,

כל מנעמים שוא לו, שוא בתי נפש.





בערב הוא יאמר מי יתן שחר;

בבקר הוא יאמר מי יתן ערב;

ירך לבו, יבחר מחיים מות.





מעליך שחר כל צמר צחר,

רצח, גם אתה תפל בחרב;

וביד שטר תלך אל גיא צלמות.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/37025