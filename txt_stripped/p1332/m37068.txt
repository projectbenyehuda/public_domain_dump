


	
	קרב אתה ושמע
	



               חתן דמים לכלולות קול דברי, כי אז תצליח את דרכיך.


אל מול פני כלה, כי פה נצבת,

         חתן! ועד מתי תירא מגשת?

         ובלבך, איך לא תכה מקבת,

         אם היא ביפעתה כל-לב כתשת?

על אח, ראה חתן, האש צרבת,

         ולנגדך משך חשק בקשת;

         שורה אדני, שור כלה נשגבת,

         תקרב, ואל תפחד משחת רשת.

הבט יפת מראה ביקר ודעת;

         חושה, ועל ידה שים הטבעת;

         אל תעמד, מהר, רוץ גש עד הנה.

לימינך שגל, שלם נדרך;

         עת לחבוק באה – טוב לך – אשריך

         כי פריך תמצא חיש חיש ממנה.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/37068