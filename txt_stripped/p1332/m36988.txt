


	
	מג. על תולעת המשי
	








עת הסתו עבר, קרה שבתה



ממחבא ביצה יצאת תולעת;



נפלאת לעין כל חי, כי היא עשתה



תכן מלאכתה בתבונה ודעת.

ובריר לשונה עין לא ראתה,



כי בו לאט לאט קברה רקעת;



היא ירדה מפה, מפה עלתה,



תסגר גויתה, אך לא גועת.

אז החליפה עור, ובגיא צלמות



תשכן, ואחר כן תצא מקבר,



תעוף…אנוש רמה, כל זאת אל תשי!

אישים מתלעים, תולע המשי



דרשו, קחו מוסר: כי נפש גבר



תעוף ועוד תחיה אחר המות.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/36988