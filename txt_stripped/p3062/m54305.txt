


	
	סיוטים
	




כפרפר חג מסביב ללהבת־אש,

יתע אדם בודד בנתיבות גורל סתום:

אופף אותו משבר הומה ומתגעש,

סבים ומחניקים אותו ההבל והכלום.





ולא ידע מקומו גם אם יתע כן כל חייו,

כי השטן שם בתחתית הנפש

הופך כחות־אנוש לגל רקב.





כגבר תקוות אחד עד יעל כוכבו,

בהתלכד חושיו לקראת מטרת חיים –

יופיע טריז־ספק, בחץ ידקר לבו,

עם כל שקרי־תבל המוקעים.





סיוט בא וחולף, אכן כי יתכן

כי לא היו דברים ולהד"ם…

חזק חזק והתחזק על כן,

חזר לדרכך בעקשנות – והיה אדם!







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54305