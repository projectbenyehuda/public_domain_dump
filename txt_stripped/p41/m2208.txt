


	
	לבת שירתי
	



לבת שירתי / נפתלי הרץ אימבר


הגידי לי בת-שירתי



לך ירננו לבי ובשרי,



מה תתני בעד עבודתי



מחר עת אבוא על שכרי?

"חלף משכרתך אתנה –



ענתה – שמעה נא לי גבר,



שמך כל שפה תרננה



תבוא בכלח אלי קבר"

"מה תועיל לי אז הכתבת



על מצבתי שמי לדעה?



וכבר גויתי נרקבת



ובשרי תאכל תולעה.

הבי לי לחם נא הבי,



הבי ובגד אלבשה



חלף משכרת-עוגבי



רק אלה ממך אדרשה".
 







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/2208