


	
	מפלת יון
	








כה אמר ד' צבאות,

לשפט את יון אשב לכס,

מימיני ליון למות תוצאות,

ועל הר נשפה שאו נס.





הרימו קול ליפן ושריו,

הניפו יד לעובדי חמנים;

יחד יבזו פתחי מבצריו,

וכדוריך בגת ידרכו היונים.





הכינו ליון ובניו מטבח,

הריקו חרבותיכם, יתבוסס בדמיו;

אני ד' אשפט הרוצח,

בדם עמי רחץ פעמיו.





גבורי יפן משחו השלטים,

מרקו הרמחים עלי הרמה;

ביון עשו נקמות ושפטים,

אני ד' מפקד צבא-מלחמה.





דלתי נחושה לפניכם אשברה,

ובריחי ברזל אגדע בשער;

מדם יון חציכם אשכרה,

חלליו — מאכל לחיתו יער.





הוביש יון, בפניו כלמה,

רך-לב לבו כנשיו;

סמל תפלצת, אשת הזמה,

יוביל לפני חילו ופרשיו.





אשת הזמה — בול עץ,

עיניה בתרשיש ממלאות;

לאמונת שוא בא הקץ,

ועמה יחד יפל למשואות.





הובישה אמכם, תהי לשלל,

עזרתה אך תקות שוא;

לפני יפן תפל חלל,

אתה יון — גוי ואלהיו…




ודלין

(בבוא השמועה כי מבצר פורט-ארטור נפל ביד צבא היפנים)










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/25824