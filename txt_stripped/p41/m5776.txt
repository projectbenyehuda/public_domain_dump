


	
	קינה
	



קינה / נפתלי הרץ אימבר


(על מות הרח“ג ר' נתן ב”ר מרדכי אדלר הכהן)

נר אלהים במקדש-אל כבה,



תם שמן החיים.



נשמת אדם דגול מרבבה



אויה, עלתה שמים.

מאורנו כבה, איך נלכה?



ראשנו בעפר, עינינו בחשכה,



דגל ישרון, נס שמים



כי נפל – נספק כפים.

ארבעים שנה, כאבי נביאינו



דרך ד' הורה לנו,



לתורה, לתעודה האיר עינינו



עז האמונה הקים בנו,



רועה נאמן, על מי נטשת הצאן?

הנשר הגדול בעל כנפים,



כהן מורה לצדקה איהו?



העלה אבר למרומי שמים



נצח קנו, ובל עוד נראהו.



זיו הודו עוד יזרח כשמש באביב



לנו, אך לנו, חשכה מסביב.

(חבצלת, תר"ן, גל. 16)







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/5776