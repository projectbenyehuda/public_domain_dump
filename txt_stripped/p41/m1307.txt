


	
	משמר הירדן
	




כקול רעם בשמים

קול חוצב להבות

קול קורא מירושלים:

חושו לארץ האבות,

לירדן, לירדן אתיו,

עשו מקורות מעברות,

מקום נהר פלגיו יהמיו

העמידו שם משמרות.

חרב לד' ולארצנו,

בירדן שם משמרתנו.


  


הרגעי, ארץ אהובה,

נחנו לא נרגע,

בל נתנך היות עזובה,

עת קול שופר ישמע,

בחי־העולם נשבע,

גם נתקע כפנו

עת קול שופר ישמע,

אז נרימה דגלנו

חרב לד' ולארצנו,

בירדן שם משמרתנו.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/1307