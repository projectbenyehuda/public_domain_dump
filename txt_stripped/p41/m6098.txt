


	
	לעמר אל כאיאם
	



לעמר אל-כאיאם / נפתלי הרץ אימבר

  


אשתה – לא אדע מדוע?



להסיר ייני מבלתי יכלת;



אשתה – ושירי אז אשמיע,



כל הגיון עם רסיס במשקלת.


  


אשתה – ורוחי על תרקיע,



למקום הנצח מבלי חלף;



מה זה הקסם בגביע;



רוח חדש עם כל דלף?


  


אולי זה הכוס, הגביע,



ממנו היין אשתה לרויה;



קדם משורר לרוכך יצוע,



ראשך – אז קדם היה.


  


לעפר שבה אז גלגלתך



בידי היוצר על האבנים;



לאפר הפך אדר גויתך,



אך לא רוחך רוח שמים.





לכן עת אחבק הגביע,



הכוס אמצה בנשיקות שפתים;



רוחך אז עלי תופיע,



הגיגך אבין כמו בחיים.





אולי עת אשוב לעפרי,



יד היוצר תעשה על האבנים;



כוס וגביע מראש בשרי



מנו יין ישתו החיים.


  


אני תפלה, כי משורר כמוני,



ישתה ממנו ויאמר, הנני;



ישתה וישיר אך לא מעני,



וכמו הזכרתיך, לטוב יזכרני.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/6098