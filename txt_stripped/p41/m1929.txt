


	
	השבועה
	



פקוד יפקוד אלהים אתכם (בראשית)




השבעתי אתכם, אחי, אחיותי

אשר שמעו קול מנגינותי, –

עת פקוד יפקוד אתכם אלהים,

אז באחרית ימים יצרו

העלו מזה את עצמותי

עלי אדמת נכר נפזרו.

פה אלך, הה ערירי…

העלו מזה את עצמותי…

קברוני בירושלים עירי,

שם תמר יינק מלח כליותי…

השבעתי אתכם, אחי ואחיותי,

השבועה הזאת:

“העלו מזה את עצמותי”.

שם בארץ אבותי

בל תאכלני תולעה,

ובין קברי אחי, אחיותי

רק שם אמצא מרגעה…

השבעתי אתכם אחי, אחיותי

השבעתי – ובשם אל דעה,

כי תעלו מזה את עצמותי.

*



ובשופר גדול עת יתקע

על פסגת הר מוריה…

גם קברי אז יבקע

ונפשי תשוב לתחיה…
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/1929