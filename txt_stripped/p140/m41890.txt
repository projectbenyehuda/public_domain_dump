


	
	[ילדה מתארת באצבע יה]
	




– – ں – – – ں – – ­­–



ילדה מתארת באצבע יה / את מעשה מרן דבשמיא

את מעשה ידיו להתפאר / חמדת בנות אמה יהודיה

חמדת בנות תבל וטובם את / את מחזה כראי לכל־בריה

הוד והדר אמך בפניך / יפיה עלי מצחך כציץ היה

אך בת־בליעל ורשע את / זרה פעלתו ונכריה

נודע לכל־עובר כאיש עובר / על־דת ועל־תורה פליליה

זה מחשיך נרך וזה הופך / נגה באור שמשך למאפליה

בוזך ומשפילך ואם־גבהת / להיות גרועת כל ותחתיה

מי יהרג הורך ואת־זכרו / ימחה וישכח לעלמיא

אז יקראך רואך משוש־ארץ / עגלה כלילת חן יפיפיה.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/41890