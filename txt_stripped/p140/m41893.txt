


	
	[בתמהון יעקב נפשך צלולה]
	




ں – – – ں – – ­­– ں – –



בתמהון יעקב נפשך צלולה / ולבתך בקרבתך אמלה

ולך ראות ובם לא תחזה כל / ואזנים ולא תשמע המלה

יקיצתך לנומת כל־בני איש / ונומתך למיתתם משולה

ועם הבלך סברות לך אשר לא / כתורת אל ודתו הכלולה

אמת לא אדעה שרש יסודך / ומאין יחידתך אצולה

המנשמת אלהים לבך ריק / ומהרגש גויתך שלולה

כחזיון לעיני את ודמיון / כצורת שוא וכתמונה חלולה

שמעני ואם את מבני איש / זרע דעה ותקצר את־יבולה

והקיץ משנת עצלות עצלים / ושים נפשך בחצרות בין נעולה

ואם את יעקב מעשה כשפים / ומעמקי שאול נפשך שאולה

דעה כי מאסו ארחך אנשים / וחברתך לכל־גבר געולה

באל אשביעך שוב אל־עפרך / הכי אליו מסלתך סלולה.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/41893