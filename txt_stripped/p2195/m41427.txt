


	
	נזמר שיר בנעם פה
	



ושלח לי כתב אשר הציל מהגוי שני מאות קרוש ותבע הגוי את
התמסכאת אשר יש לי כתוחב הכל כאשר לכל ואח״כ יתן שני מאות קרוש, חזרתי
וכתבתי לו שיר זה:

סימן: נסים.






נזמר שיר בנעם פה ומלה / לשר גדול וטפסר בקהלה

סעדני בחסדו המרבה / מאד גברו עדי לשמי זבולה

ישלם לו אלהים חי פעלו / ומשכרתו שלמה גם כפולה

מרומם יהיה על כל ברכה / והצלחה ויתר כל תהלה

אשר הציל שני מאות אריות / מאיש חמס מלמד בגזלה

ונשאר שש ומאה וחמשים / והוא רוצה לאכלם בעלילה

ובקש את שטרות הישנות / ולכתב מחדש לשטר מחילה

אדוני תשמעה מני דברים / ואיני מחליף חס וחלילה

אשר כל החפצים שקנאם / כמו סוחר וקונה בהמלה

בשווים ובדמיהם וערכם / בלי נשק ומרבית וחבולה

ושלחתי שטרות הישנים / והחדש וכלם בחבילה

והן עתה אדון הרבה חסדיו / ורב טובו מאד הגדיל למעלה

לבד זה אדרשה מאת ידידי / בבקשה תחנה גם שאלה

ידבר לו ויכריח להגוי / ויוסיף לי עלי הנז׳ תחלה

ואיני בא כמזכיר אך צריכנא / להעדפה מרבה או גדולה

ובשכר זאת אלהים חי ירימו / מאד יגבה ויתנשא במעלה

ולא יראה אדוני ואנשיו / בני ביתו לשום צער ומחלה

אבל תשכן בביתו ההנחה / והצלחה והרוחה וגילה.











את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/41427