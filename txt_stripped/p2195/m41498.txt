


	
	נכון לבו
	



פיוט לחודש ניסן. סימן: נסים. מנגינה: צבא






נכון לבו איש הוא ירא / ידך שלח ממרום אל

כל נתיבו מצות בורא / קום והצלח לישראל

נאמר בו כתוב: אשרי / טוב וסלח, ושלח גואל

כל חוסי בו, אשרי שומרי. / ירכב יצלח בעז ואל.

הראה נסן, בירח ניסן הראה נסן

הרם נסן, דר מעוני

עם קדושים נאמן

אורן הזרח, קוני. מלכי ארץ כל לאמים

שיר במרץ לך נואמים

את נין פרץ מהר תמים

יגדר פרץ יקבץ עמים.

סלעי אתה ומצודתי הראה נסן

אז היית לעזרתי

לי שמחת בישועתי

קבץ עתה את גלותי.

הראה נסן











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/41498