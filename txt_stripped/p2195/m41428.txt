


	
	עדי זהב
	



עוד לו להגביר הנז״ל כשבא פה בגדאד יע״א ושמו בראשי הבתים רמוזים.

סימן: עבדאללה יוסף עצו.






עדי זהב, חלי כתם ודרים / כסיל, כימה וכוכבי רום מאירים

בהקש אל דמות דודי ואכן / מאד יגבר והמה החסרים

דבריו הם לנפש העיפה / כמו מים מתוקים הם וקרים

אדמה פיו מקור דעת ובינה / ויום יום הם מאד רבים ופרים

לחייו כערוגות הבשמים / יחיה בה נפשות המצרים

לזאת אנשי לבב הם החכמים / למשמעתו מפיקים הם וסרים

הלא המה יעידון כי שפתיו / אמת יהגו ודבריהם ישרים

ישבע רעבון נפש צמאה / כצוף ומן ולא כדבש דבורים

וחיש בואו ובו רוו צמאכם / ותשתו ממקור שכלו אמרים

סביבותיו חנו תמיד ואכלו / צבי, איל וברבורים וכרים

פנו אליו ראו מנו פלאות / מאד גברו לראש גבעה והרים

ידידי הוא וחוב עלי לשורר / ולא כשאר מליצי ניב ושרים

צעירים גם גדולים הם למתן / משוררים והמה לא טהורים

ושירתי לדודי היא בחנם / ואם בצע והמה לי אסורים

אלהי אשאלה ממך שאלה / יברך דוד בברכת אל להורים

ותגביה לכוכב מערכתו / עלי כל פחוות ארץ וחורים

מאד יפרה וגם ירבה בבנים / ויהיו הם עשירי עם גבירים

וימצא חן ושכל טוב בעיני / אלהים חי וכל אדם ושרים.











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/41428