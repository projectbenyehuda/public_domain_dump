


	
	נזמר שיר ושבח גם
	



זה השיר אמרתי לכבוד בה״כ החדש

סימן: נסים צאלח






נזמר שיר ושבח גם תהלה / לאל עליון והוא שוכן זבולה

סמכנו בחסדו המרבים / בנות מקדש מעט הוא בית תפלה

יהי תמיד בהצלחה מרבה / וסימן טוב לאנשי הקהלה

מהלל אקראה כל יום וחן חן / לשר גדול וראש קצין לגולה

צפירת הוד שמו ששון ונשיא / בנו צאלח והוא כתר לגלה

אשר עזר וגם סמך בהונו / וכל אונו במדת חן וחמלה

לעולם יהיה דשן ומלא / ברכות אל ורב טובה וגילה

חלי כתם יהי תמיד בכל טוב / והצלחה ורב שמחה וצהלה

ועבדאל אשר הפליא והגדיל / בלי מדה, בלי חמדה ושמלה

וגם יגע בעשר אצבעותיו / להעמיד בית תפלתי בתלה

והאל המרחם הוא עזרו / ושם דרכו היות דרך סלולה

ישלם לו אלהים חי פעלו / ומשכרתו שלמה גם כפולה

יברך דוד בברכת אל לבניו / אשר ברך עדתו עם סגלה

וכל יחיד אשר נדב ועזר / יברך מאלהי צור עלילה

וירום הוד אדוננו וחנו / סלימאן שר ומשנה בגדלה

אשר הרשה בטובו וחסדיו / בנות אותה כקדם וכתחלה

אקו לאל יחי לעד בהשקט / ורב בנים וממשלה גדולה

ונבנה על ידי יוסף והוא נין / לנסים בן סלימאן רב תעלה



ונשתכלל בירח זיו מברך / שנת תקנ״ז תהי שנת גאלה.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/41487