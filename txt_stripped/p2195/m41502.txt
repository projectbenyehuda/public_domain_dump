


	
	נשיר לאל בחר
	



לברית מילה. סימן: נסים. מנגינה: חוסיני.






נשיר לאל בחר בנו / מכל העמים

ותורתו הנחיל לנו / רחבה מימים

מצוה ראשונה צונו / יה צור עולמים

פרו ורבו בית תבנו / ותהיו תמים

מוראנו וחתנו / על כל לאמים.





ספרו הוד חתן משרה / זרע רחומים

אמתו צנה סחרה / לילות וימים

קים מצוה זו חמורה / כקטרת סמים.

פרו ורבו





יגדל ינצל מקטוב / ממתקוממים

יהי זרעו כגן רטב / כלם חכמים

מיי יצא הטוב / שוכן מרומים.

פרו ורבו





מלכי, ברך קהלנו / כלם תמימים

וזכר לנו אלהינו / אהבת קדומים

נקריב קרבן בארצנו / זבחי שלמים.

פרו ורבו









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/41502