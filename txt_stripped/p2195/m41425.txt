


	
	נחבר שיר
	



זה השיר שלחתי להיקר שי׳ מרדכי שי׳ יצחק ש׳ הנז״ל.

סימן: נשים.






נחבר שיר לשר ורב במעלה / והוא נין לנשיאים בקהלה

שבע רצון ומלא כל ברכות / יהי תמיד וגם טובה כפולה

יהי זרעו כגן רטוב ושמן / וכנטיעה עלי מים שתולה

משיב נפש בדעתו הרחבה / מקור חכמה והוא ידע שבילה

ורב חסד והוא מרבה להיטיב / צדקות יעשה, בו חן וחמלה

ובא ממזרחה שמש להאיר / גבולנו בצדק גם בתולה

פזר גדול לממון רב מפזר / זהב שבא ורב כסף ושמלה

וכל פרק ופרק וחנכה / ובפורים בעת קוראים מגלה

מאד ירבה צדקות לעניים / ומתנות לחכמי לב בצהלה

ועת ישיא אנוש לבנו ובתו / מאד ירבה לבחור ולבתולה

ומלא את הארץ בחסדיו / ולולי רב חסדיו היא חלולה

ושירתי לדודי היא בחנם / ואינני מצפה אל גמולה

אצפה אל אלהי הצבאות / לעבדך אל יהי נצרך שאלה.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/41425