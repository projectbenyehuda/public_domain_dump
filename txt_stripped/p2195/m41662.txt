


	
	נפשי אויתיך
	



סימן: נשים. מנגינה: חוסיני






נפשי אויתיך / רוחי בקרבי

גם היא תשחרך / אלהי אבי

אשאף עבודתך / אקום כלביא

ולבית תפלתך / ארוצה כצבי.





שבעה נפשי שכול / קבץ פזורי

אכל אויב אכל / הוני ובצירי

חושה לנקם מכל / צרי וערי

אדעה תוכל יכל / פארי נזרי.





יחיד, דלה מבור / בתך עניה

חושה קום כגבור / הצל לביה

את על אויבה שבר / שוכן עליה

ומחל וסלח ועבר / על כל פשעיה.





מלכי בלתך גואל / קרוב אין לנו

פדה בית ישראל / והצילנו

מאדם וישמעאל / וכל אויבינו

נודה ברוך האל / שהבדילנו.















את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/41662