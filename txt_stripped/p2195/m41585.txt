


	
	נא חיש דרורי
	



סימן: נסים. מנגינה: צבא






נא חיש דרורי

ושלח לצירי

אז אשיר שירי





סלעי וסתרי

כי אתה צורי

ישעי ואורי





קבץ פזורי

יבנה לעירי ודבירי

כבני מררי.





תאיר לנרי

מרפא וצרי לצירי

הודי והדרי.





יה, שעה ניבי

וריב את ריבי

ישמח לבבי





מלכי וקוני

שוב שמחני

ארן ברנני





ורצה זמירי

הכרת צוררי וערי

שמחת כנורי.





בך שמתי שברי

השב פארי ונזרי

ורוב זמירי.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/41585