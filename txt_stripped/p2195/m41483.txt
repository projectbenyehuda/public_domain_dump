


	
	אהלל אל בניב
	



על בנין בית מדרש לתלמוד תורה

סימן: אהרן שלום י׳צו






אהלל אל בניב שפה ברורה / אשר היה לסומך לי ועזרה

הלא מאז עזרני ועד כה / ברכני בנות בתים ודירה

רצוני השלמה לעשות למדרש / מקום טהור מיחד הוא לתורה

נדיבות זה יהי נחשב לאל חי / כקרבן שי וכמנחה טהורה

שבחות גם זמירות גם שמחות / יהי נשמע בבית זה ושירה

לאל עליון אקו לו ואצפה / יקבל את תפלתי מהרה

ואזכה חיש להרבות את גבולי / בבנים גם בעשר רב ומשרה

מברך אהיה, בי חיש יקים / ברכה המשלשת בתורה



יצו אתי ה׳ הברכות / והצלחות בכל מיני סחורה.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/41483