


	
	נקרא ואתה
	



סימן: נסים. מנגינה: צבא






נקרא ואתה תענה

אל חי, תשים בפי מענה

כי לא נחשבנו במה

כי זה האדם להבל דמה.





סעדני בחסדך

אין אלה בלעדיך

יי איש מלחמה

את פרעה והמונו בים רמה.





יחיד, פנה לשועתי

ואל תפן לרשעתי

גם תסיר אף וחמה

תשליכם אל ארץ אדום ושמה.





מהרה תשלח אליה

ותבנה הר המוריה

כי כל העיר שממה

כי כן כתיב ״כי לא יירש בן האמה״.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/41587