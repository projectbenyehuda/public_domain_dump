


	
	נזמר שיר לאחי
	



זה השיר אשר כתבתי לשי׳ יוסף אליהו בס׳ הפזמונים אשר כתבתי לו

סימן: נשים יוסף






נזמר שיר לאחי טוב אהובי / שמו יוסף והוא חמדת לבבי

שפתיו שאלו מני לספר / זמירות יהיו כתוב כתבי

יהי כלול בכל מיני זמירות / ותשבחות ושיר רבי וניבי

מברך יהיה דודי ואביו / בברכת אל וכל חכם ונביא

יהי רצון ויקרא בו בשמחה / כטל יזל וכרביב על עשבי

ויגביה לכוכב מערכתו / ויתנשא עלי אויביו כלביא

סביבותיו קרוביו כל בני ביתו / וכל בניו אשר באו ויביא

פדויים יהיו מכל מצוקה / ומצרה וצר ינצלו כצבי



ונשתכלל בירח השלישי / שנת תקנ״ו שנת גואל ותשבי.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/41489