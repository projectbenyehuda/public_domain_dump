


	
	סונטה
	




מסתרי־החיים מציתים את הלב,

את ארחות העולם הד־המות חובק;

ואדם משתוחח, אל שחק זועק:

“אני ואתה – עד מתי נעזב?”





אך המות חונק את אנקת הכאב

ושולח את להבותיו אל כל חיק.

את רקב־הלילות באשו ממרק,

הבל פיו את גנזי־המחר מעצב.





כה אדם ממצור אל מצור מתגולל

ושוחר הוא בכל נדודיו מקדש־אל,

בו תזך נשמתו מחלאת־הדרכים;





אך מפתן אלהים מתאזר ערפל,

המליט בקרבו את מקדש מלא־תבל,

והאל נאפד־הוד במסך מחשכים.






20.11.45






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54456