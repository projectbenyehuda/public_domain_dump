


	
	[אויה לי כי־גרתי משך אהלי קדר וגעתם (סליחה)]
	




על־מחטטי שכבי (סליחה)



אויה לי כי־גרתי משך אהלי קדר וגעתם



בין אריות ופריצי חיות החורקים מתלעותם



גאים הקפאים על-שמריהם בחייהם ובמותם



השכבים על-מטות שן וסרחים על- ערשתם.



דחה הדחתי ואין דורש ביד עמי הארצות



הייתי חרפת משל בגוים שממות נחרצות



ותשתפך לארץ מררתי בהשתפך לקלון ושמצות



אבני-קדש בראש כל-חוצות.



זאב ערבות שדדני ועורר עלי חניתו



חציו שנונים וקשתתיו דרכות באפו וחמתו



טנף נבלתי בסחב והשלך אך פגרי נבלתו



כלם שכבו בכבוד איש בביתו.



ידענו יי כי-צדק משפטיך על-אמתם



כלה בחמה צוררי עמך ויתמו בחטאתם



ללעג וקלס שלחו יד לסחב בחוצותם



הנאהבים והנעימם בחייהם ובמותם.



מתי תחשף זרועך לבקש שארית הנדחה



נדחי עמך אשר הדחתם בחטאתם ואין מנוחה



ספו תמו ביד אויביהם נחשבו כצאן טבחה



ותהי נבלתם כסוחה.



עצמות מלך-אדום שרפו הלא פקדת לנקמו



פקד עצמות עבדיך המוצאים מקברותם יום ביומו



צוררים הצרים השב פעלם אל-חיקם לשלמו



לכן פקדת ותשמידם ותאבד כל-זכר למו.



קומה יי באפך הנשא בעברות צוררי וגאותם



רגש צבאם תכרית ותמחה מדור אחר שמותם



שם ושארית תתן לעמך ועוד בחיים חיתם



יבוא שלום ינוחו על-משכבותם.



תן יי מה-תתן אחרית וקלון ושממון



בשטף מכה לשטף צרים מתי עמך יערימון



נפשות חסידיך על-רב שלום ינעמון



יחיו מתיך נבלתי יקומון.



יסח יי בית גאים מתקוממים המשחיתים



מקטן ועד-גדול טף ונשים כל-עיר מתים



נברך שמו הגומל טובות ושופט אמתים



אשר לא-עזב חסדו את-החיים ואת-המתים.



חסדיך הרבים זכר ולא כמעשה השואל



זולתך יעשה למחכה-לו כי אין גואל



קנוא ונוקם לשמך תן כבוד והכרת צר הואל



ויודע כי-אתה אלהים בישראל.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/41653