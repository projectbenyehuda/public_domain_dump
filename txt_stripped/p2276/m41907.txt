


	
	[הן עת אשר לא אחזה פניך]
	




– – ں – – – ں – – ­­– –



הן עת אשר לא אחזה פניך

פי עם לבבי יהמו יצעקו

רוחי ורעיוני במר ינאקו

על־כן שלמה קום רעה צאנך.







אם על־חנותך חמלו עיניך

פה אוצרות ההון לך יורקו

אם מעשיך שם מאד עתקו

פה יפרצו הונך וקניניך.





כל־אוצרות מכתב לך נפתחו

על־כן מאד נפשי ורוח נכספו

שבת בחברתך בתוך צלך.





הסופרים מנגדך ברחו

כי שמרו הבל ורוח אספו

אולם אני אתאו קרב אליך.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/41907