


	
	קיץ
	




זה כהן עליון לאלהי הקיץ עבר

היום עם שחר על פני תלמי שדות,

ואל מחתה לטושת יקוד כל ציץ ונצן צבר,

ויקטר על פני תבל קטרת פלדות.



זה גנן מלכי קדם, ממרחקי דרכים 

מתחפש בא, במעיל כליל הגונים;

ויקרע חצני זיו וינער אשד פרחים,

על גדות נהרותיו ארם, בפרדסי ביתנים.



זה שר המשקים קם היום לכרמים,

לו גפנים בשלות פז הרכינו ראשן;

דם חלצו אשכלותן, קרושי רשפי־דמים,

כרסיסי טל חכלילי על כוס שושן.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/26196