


	
	לאל זר...
	




מיבב כאבי בי במנגינת קסמים



מחדדת סבל וענגת קצב –



אי-שם על דרכי עולם מטילים מעולמים



ננסת-חדוה שלובת זרוע עם ענק-העצב;


  


ומחוים פתרון עולם, ממרי ודוי כה עמק:



אשרי מי מלוא קמציו בלימת-שקט חפן – –



אי-שם על שדות נפתולים מחנה אחרון נמוג,



ושח על דגל ערוף נסיך המרד והכפן;



ומעלע דם גבוריו, ינק דם וכנס



בחמדה צמאת תהו כל מגד-אש לארס –



נגן, נגן, כאבי, עד יצא מן המנוס



האל הגדול שיוה, באחרון מחול-ההרס…








את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/5442