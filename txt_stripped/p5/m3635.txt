


	
	ליל, ליל...
	



ליל, ליל… / אברהם סולודר


ליל, ליל. דומיה.



מושבתי תישן.



רק הסהר אט ישחה.



לא ירעד אילן.

הס כל בית. בחלון



אור הסהר צץ.



השומר בא. אחריו



כלב-רע רץ.

השומר ישיר. ברום



כוכבים זעים.



גן חולם ירעד, יפרח –



ריחותיו דאים.

קול לבך מה עז, מה רך –


שיר נא, שיר, שומר!


בת גליל רכה תישן –



לבבה ער, מה ער.

אל אמך יבא הקול



שם במרחקים.



היא תצוד הדו, רות



הרהורים זכים.
 







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/3635