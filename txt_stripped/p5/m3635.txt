


	
	ליל, ליל...
	



ליל, ליל… / אברהם סולודר

  


ליל, ליל. דומיה.



מושבתי תישן.



רק הסהר אט ישחה.



לא ירעד אילן.


  


הס כל בית. בחלון



אור הסהר צץ.



השומר בא. אחריו



כלב-רע רץ.


 


השומר ישיר. ברום



כוכבים זעים.



גן חולם ירעד, יפרח –



ריחותיו דאים.


 


קול לבך מה עז, מה רך –



שיר נא, שיר, שומר!



בת גליל רכה תישן –



לבבה ער, מה ער.


  


אל אמך יבא הקול



שם במרחקים.



היא תצוד הדו, רות



הרהורים זכים.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/3635