


	
	זאבי ערב
	




בהדום שועת דמדומים

ועיי-מאפליה יעורו –

יגלו זאבים עגומים

על עיי-מאפליה אימים –

זאבי הערב.


  


עיניהם תגחלנה בשאיה

חרונם יהמה בלי-תכלה.

הם יחרקו שן בדומיה,

הם ינהו בתוגת-הנשיה…

חרונם יהמה בלי-תכלה.


  


מקצף כוכבים ערירים

ידלו הדשאים הכמהים.

הלבבות ינפצו שברירים

מקצף כוכבים ערירים

זאבי הערב ישאגו.


  







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/8211