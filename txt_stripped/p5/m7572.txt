


	
	[מזרקות ערב]
	




מזרקות ערב יפזו



בגני הדממה הרכים,



בשבטי חורונה הלבנה



תיסר את דמי המחשכים.


  


יסרני נא הערב והצף



את לבי במעיני קצף.


  


מה ימר הזיו, כל עלה



מתעטף באבלו ונח לו.



ונוגשים ככבלים הצללים



כל שביל על תפארתו וכחלו.


  


נעמתם צללים מענים,



עת חרדו חלומות שנאנים.


  


מזרקות ערב יפזו



בגני הדממה הרחבים,



יגוני כגנים הכבדים



וקצפי כיגון הכוכבים.


  


שעת קצף אימה ערירה,



שנוצרה ליסורים, ליצירה.


 






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/7572