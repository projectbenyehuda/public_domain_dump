


	
	תעיתי עם אר"י
	








תעיתי עם אר"י במדרוני ההר.

אז דובבו המרחקים המופזים

המו רוחות ולהטו דשאי הבר,

שטים רעדו… שרנו נחפזים.





ראינו חיל ועצב. שחק־אש רטט.

נשמת עמי! אורך־מכאובי זלף…

עמי גא־עני נד,

לזהר נצח לבו ואדרת־אד עליו.





בדמדומי־שבת קו־פלא נאחז…

במרחבי־שדה טבלנו, שמש רד…



אם־השלום, רחל, הדליקה נר־הפז, —



וכל היקום זרח, ברכת־שלוה לאט…









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/28172