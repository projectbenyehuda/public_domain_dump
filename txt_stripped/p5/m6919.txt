


	
	המנון
	




כירח,



כירח בתהלת הגלים הנקצפים



תנשאי, ארצי, מלכת



זרמי הנכספים.



עזובים רחבי-ים הגדולים.



וגלים ינהמו כשנהבים חולים.


  


ככהן



ככהן לבן נוגה אעמדה,



אזרע דמעי,



לארצי פרוש-כפים אקדה.



איך עזבתיך? ואת יוקדת כמזבח,



בפאר-לילי תנשאי כירח.


  


צורבת,



צורבת יפעת ארצי הבודדה.



למה עזבתיך? – הדממה



תשתאה חרדה.



גורלי, שכל-גורלי ירוה דמעי.



ככתר תעטוף ארצי פניני-נכאי.


 






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/6919