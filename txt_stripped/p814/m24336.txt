


	
	אבא שלי
	




אבא שלי הוא חכם

אבא שלי הוא ותיק.

עם אור השמש הוא קם

ונוסע באוטו עם תיק.





וכלם באים אל אבי,

ואומרים: צלחות למטבח!

ואומרים: מסמרים להביא,

וספרים אל תשכח!





ואבא מביא את הכל:

לבנים לבנות את הלול,

וטרקטור חדש וגדול,

ומכונה שעושים בה דלול.





צלחות הוא מביא, וכדים,

ובדים ארכים לחלצות,

וסבון לבן של שקדים,

ולפסח הרבה מצות.





הוא צריך רק לכתב ולרשם

את הכל בפנקס הקטן,

וכבר למחרת היום

הכל מזמן ומוכן.





גם אני אסע עוד מעט

עם האוטו עד תל־אביב,

ואביא לך הרבה שוקולד,

וסכריה עם שזיף.





ואביא לך חשוק כחל,

ובלון אביא לך ורד,

אביא לך הכל, הכל!

שלום ולהתראות!











את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/24336