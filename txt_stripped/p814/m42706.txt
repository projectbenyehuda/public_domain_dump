


	
	נכח שמש
	




לעצם את העינים נכח שמש,

לסגר אותן היטב לבל יחדר

אליהן נוגות ונפחדות

זה צהל הקרנים וזו שפעת האור.





לעצמן היטב וללחש עקשת:

אין זו שמש כלל, הה, אין זו כלל חמה!

זה אך נצנוץ חור בקצה השחק,

זה רק כוכב רומז מאפלה…





עצומות, כלא רואות הן העינים,

אך אדם הכל בעפעפי הסגור;

ומבלי לראות אל נכונה ידעתי –

הולך כאן ונשרף עולם בברק האור.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/42706