


	
	מירי
	




יש גורת־כלבים קטנטנת,

אהובת הילדים,

והכל קוראים לה מירי,

וכלה היא מחמדים!





מירי, מירי השחרחרת,

שובבה מאד־מאד,

ככדור היא מתגלגלת

על רגליה החומות.





ולכל־לכל תוקעת

את אפה הקט, החום.

בכל נעל ומגבעת

מכרסמת היא כרסום.





היא אוהבת מכנסים

וגרבים מפשלים,

וטעים מכל – היא בהן

מציצה מסנדלים.





על הבהן מסתערת

בקול נהם ונביחה,

ומלקקת ונושכת

ושורטת מלא כחה.





מי ראה יצור של חמד,

מי ראה גורה־בבה,

מי ראה כמוך נחמדת,

מירי, מירי הכלבה!







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/24343