


	
	בקר
	



1


חלונות הכחילו ודממה עמקה.

דמות אחות חורת על ידי חמקה.

נפתחה הדלת, נסגרה לאט,

יחידה נשארתי עם אשרי החד.





עוד בשרי שסוע, עוד שותת הדם,

אך הלב מריע: קם הפלא, קם!

שם מעבר דלת, שעל רק אחד,

בני הקט צורח, זה עתה נולד.





בקר צח בוקע מני כל חלון,

בני, הנה זורח בקרך ראשון!

נהר ברק וזהר אל פני זורם,

זו ברכת השמש, לי, האם.







בקר: לא נדפס. נכתב בינואר 1935.  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/42733