


	
	רכבת
	








סורה־נא מהר הצדה,

פנה דרך נא מהר,

הנה באה הרכבת,



תך־תך־תך־תך – הזהר!





והרכבת, ראה־נא פלא,

בלי פסים נוסעת היא.

כל קרון הוא ילד, ילד,

וכל יד שרשרת היא.





הקרונות מה רבו, רבו,

גלגלים – רגלים הם.

ובראש, הביטה, ילד, –

הקטר נושף, נושם.





טו־טו־טו – צפצוף שמעת?

הרכבת כבר קרובה,

תך־תך־תך־תך – הרגלים;

ס–ס–ס–: עמד, תחנה!









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/24440