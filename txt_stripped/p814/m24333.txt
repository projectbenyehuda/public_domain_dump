


	
	בית לבבה
	




לבבה שלי בניתי

בית קט, בית קט.

גג שטוח לו עשיתי

ומרתף־מקלט.





חדרים יפים בבית

עד מאד, עד מאד.

חלונות קטנים כזית,

וגם וילאות.





על הגג, על השטוח,

מדי יום מדי יום,

בבתי תשכב לנוח,

עת יפוג החם.





אזעקה אם תפחידנה,

אוירון, אוירון,

למרתף חיש אורידנה

ואשכיב לישון.





לה גם שם מטה קטנטנת

עם כלה, עם כלה.

לחם ורבה טפנת –

ארוחה קלה.





כך בניתי את הבית

בחכמה, בחכמה.

לשלום יפה הבית

ולמלחמה.













את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/24333