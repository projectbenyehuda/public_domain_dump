


	
	שיר רקוד
	




כף ידך הושיטי לי,



אור פניך לי גלי.



אור פניך כחמה,



יונתי שלי תמה.





ידידי, קולך ערב,



לשירך עונה הלב.



בלעדיך אעצבה,



בודדה ביתי אשב.





ילדתי, אמרי לי “הן”,



בעדך חיי אתן.



לך לנצח אשבע,



השיביני אהבה!





אזנך הטה בלאט,



לבבי סודי ילאט.



אך אתה סודי ידעת,



ולך לבי לעד.





“לי בחור מרבבה!”



“לי יונת האהבה!”



ואחת הלהבה –



מאדם ועד חוה.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/42779