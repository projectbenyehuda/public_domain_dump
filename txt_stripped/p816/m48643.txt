


	
	הצב
	







האנשים לא יאהבו את הצב, מראהו לא ימצא חן בעיניהם, וכל רואהו יפנה פניו ממנו בגעל נפש.

הצב נולד, גדל ויזקן בבצה. ועינו כעין מי הבצה, גויתו
השטוחה עבה כמו לו היתה נפוחה, ברגליו הקצאות לא תוכל לרקד על נקלה, הצפרדע
תרקד מהר והצב לא יוכל כמעט להתרומם מן הארץ, ובכבדות רבה יתנהל ממקום
למקום.

וכל החיים מתרחקים מהצב, ואין אחד בהם אשר יבקש קרבתו, כי
מעורו יוציא כפעם בפעם ריח מסריח וממאיר, והריר הזה הוא לו למגן טוב השומר
אותו מרעה, הצב אוהב לשבת בדד וגלמוד, ולכן ישב כל היום בבקעות הקירות או
בנקרות גזעי העצים, ובבוא הערב יצא ממחבואו, ואת אשר יעשה בלילה בבצות
ובגנים אספרה לכם בזה.

בלילה יצאו ממחבואיהם חיים רבים היראים אור היום, גם
החמטים העצלים יתעוררו אז וזחלו אל הגן לאכב את הכרוב והחסה ויתר הירקות,
אשר שתל הגנן בעמל רב, ביום תשמרנה הצפרים את הגן, והשחיתו את התולעים אשר
יבאו לאכל את עצל זרים, ובלילה ישנות הצפרים בקניהן ויכלו התולעים והחמטים
לכלות את פרי הגן, ויבא הצב לעזרת הגנן, גם הוא יצא ממחבואו לשמר על הגן
והלך בעקבות החמט הריריות והמבריקות ומצא את החמט ואכלהו, והחמט הנמלט
הלילה האחד יפל בידי הצב בלול אחד.

לפנים לא ידעו הגננים את כל הטוב אשר יעשה להם הצב,
ורדפוהו ומנוחה הרדיפוהו על לא חמס בכפיו, ויגרשוהו מגניהם, אך עתה לא עוד
ירדפום, ונהפך הוא כי עוד יגדלום בגנים כאשר יגדלו את החתולים
בבתים.














את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/48643