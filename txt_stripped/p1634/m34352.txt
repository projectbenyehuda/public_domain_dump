


	
	מכתמים על אהבה
	







א


צבית חן – בתוך חיקי, / והכנור – בתוך חיקה,

מנגנת – בידיה, / והורגת – ביד חשקה!




ב


יעלה בפיך נפת, אבל חץ / שנון בעיניך למולי.

פיך מבני ארץ יהודה, / באמת, ועינך – ישמעאלי!




ג


שבי, יעלת החן, לפני שבי – / הלא לך לבבי בז ונפשי שבי!

ועד יעבר אביך לחדרי עלי, / ועד תעבר אמך בחיקי חבי!




ד


למה תריבוני עלי חשקי? והן אש

חשקי ברוח שיחכם תבער ותוסף!

תאמרו ״הכמוך יהי חושק? כבש את

יצרך, כבש!״ – ״הסו, וכה תאמרו ליוסף!״









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/34352