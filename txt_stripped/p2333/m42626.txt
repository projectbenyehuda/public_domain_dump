


	
	מפי אל
	



לחתונת אחי יצחק מלכיאל עם הכלה הכלולה חנה כאתון. סימן: מלכיאל.






מפי אל, מפי אל,

יתברך מלכיאל.





מעל הררי חברון

חתן נעים רן ירן

ולחבצלת שרון

להטיב השר שואל.





ליפי אור הנערב

כמו מוצא שלל רב

ילך נא הלך וקרב

ישיש אל אור כי יהל.





כלת החן שמעי נא

לה יאמר בגיל ורנה

אנכי ממך חנה

שאלה אחת שואל.





יפה תגיל ברעדה

גם תבוש מחמודה

לבה ידפק אל דודה

המלאך הגואל.





אנא ברך המחברת

ביפי הוד ותפארת

תמיד תהי נשמרת

עד בא לציון גואל.





לעד דורים ישמחו

יציצו ויפרחו

וכשמש יזרחו

חנה ומלכיאל.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/42626