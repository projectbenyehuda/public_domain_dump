


	
	אהה איך
	



סימן: אבר[הם]




אהה איך רוח חלדי ישערני

מבין אשכלות שדיך יקחני

ובחץ נדוד הן ישד לשד חיי מני

יפלח כליותי עדי כי ילאני.



בחץ נדוד חבתי ושעפי לא דמו

כהמות ימים המו ולמאד שממו

חשו באור לחייך אשר אדמו

כמו שושן וכמו בארגמן רקמו.



רבו דמעותי, ארץ בם הרויתי

לא מי דמעה, אך דם עורקי השיקותי

לא חיים כאלה חיות אביתי

כי אך בין זרועותיך מות אויתי.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/42618