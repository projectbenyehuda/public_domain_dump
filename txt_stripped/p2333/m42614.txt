


	
	ישתקשקון ברום
	



למול גבר בקולו גובר




ישתקשקון ברום שחק גלגלי רעם

וחזיז קולות יתגעש ברעש זעם

גם סער הומה ויען לקולמו

הנני הנני נרדה כלמו.



ירדו ממעל ותחול הארץ

כמו כרעה ללת, כליון וקרץ

ימים רבים ישבה על האבנים

עד ילדה האביב יפה עינים.



מתרועת קרב כי הן עתה רגעה

האח האח אמרה וגיל שבעה

תחת רעם לא ידעה הנך אתה

כי בשאון קולך מנוחתה הפרעת.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/42614