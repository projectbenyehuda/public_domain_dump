


	
	עורה שירי
	



שירי ידידות. אשירה נא לדודי.




עורה שירי עורה, הרימה פעם

ומיין האהבה – מלא הנבל

ולך לדודי ופרט על פי הנבל

כי לו לבי ידפק, גם יהלם פעם.



הגד מה תגד, הה! מחשבות כסל

אמר: לספר תשוקה אשלחך הנה

ולספר מי יוכל, וכחול הן! הנה

עלו מעלה ראש, חדרו לב וכסל.



ומה אהבה? הן חלק ממעל!

וכמו לב זה, אך בה הוגה הנהו

כן לב זה לעמתו

אין בו כל מעל.



לכן טוב כי רוחך אל תער

כי מלבו נדודי נעלם איננו

ומה תעתיר להג?

שוב, נא, אל תער!









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/42619