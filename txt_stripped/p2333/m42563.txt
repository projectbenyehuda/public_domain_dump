


	
	בשעפים כי
	



אהוב ורע כי הוא נוסע. ג׳ חשון תרל״ח.






בשעפים כי רבו תועה הנני

ודרכי הה! כסו בעלטת בהו

התקבצו אחי חיש נא להגיד באו

מה לי היה כי כה נפשי תלאני.





אך מה לכם אשאל כי לא אדעה?

ודמי ערקי כמרקחה הנמו

ובקול שאון כי יהמו יחמרו למו

המה יענו זאת ואך אני אשמעה.





הה דוד אהוב! לשלום מנו נסעת

ותלך מעון קדש ירושלים

שור כי עמך לבב אהבך לקחת.





תנומת ליל ומנוחות עפעפים

גם שקט ושלותו מנו גזלת

ופעלתך זאת הה! מחמד עינים.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/42563