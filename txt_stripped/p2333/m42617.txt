


	
	יפת עין
	



מאחי הר״א ברוך נ״ע. סימן: יצחק




יפת עין וגם מצח

חצי עפעפיך רצח

רצח וגם חיי נצח

יחד בידך נתנו.



צביה אלי הביטי

מהר ידך לי הושיטי

הרגיעי נפשי תשקיטי

אל חמדיך יזקנו.



חרף ביתה יביא גבר

קיץ חוצה אל כל עבר

אך אני שולל, הוי שבר,

אן אלך, שרעפי אנו.



קומי רעיה הביאיני

תוך חדריך תנחיני

אל גערה תשמיעיני

אל תחנוני יקטנו.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/42617