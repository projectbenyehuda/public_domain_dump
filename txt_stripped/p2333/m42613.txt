


	
	הוי הוי גבורים
	



איזהו גבור? הכובש את יצרו




הוי הוי גבורים אבירי כח

לפני חרבכם ארזים חוח

לכם חנית אש תקדח קדוח

שריון וכובע יפילו פחד

אימה גם רעד הנמו יחד.



חצי קשת כברק עופפו

עמודי חיים במו רופפו

כידון ורמח מזח שאפו

בימינם עז, גם נפשם לא תלה

אמץ אתם, חסן אתם, סלה.



הוי איכה זאת עליכם עוברת

רכה גם ענגה היא גוברת

הוי איך לב שחל עלמה שוברת

איך תמס יהלך מפניה

גם יפל שדוד לפני רגליה.



אכן אמת נפשי לי אומרת

לא לכם הלל גם תת תפארת

אם אך רבת החן אתכם קושרת

לא לכם עז כי אך תפש קשת

אם כה אשה תפרש לכם רשת.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/42613