


	
	ידידי נהלני
	








ידידי, נהלני על גפנים / והשקני ואמלא ששונים

וכוסות אהבתך ידבקו בי / ואולי הם יניסון היגונים.

ואם תשתה באהבתי שמונה / אני אשתה באהבתך שמונים.

ואם אמות לפניך, ידידי, / חצב קברי בשרשי הגפנים

ושים רחצי במימי הענבים / וחנטני בחרצנים וזנים

ואל תבכה ואל תנוד למותי / עשה כנור ועוגבים ומנים

ואל תשים עלי קברי עפרים / אבל כדים חדשים עם ישנים.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/23444