


	
	הסר לבבי
	



משירותיו הראויות להרשם בזהב ומשירי המוסר שלו, שירה שפנה
בה אל אחד מאנשי הכזב, והיה כאשר ברכו לשלום והתרשל להשיב על ברכתו. והיא
ממה שחבר בנעוריו ואין למצא במשקלה.






הסר, לבבי, תאותך / כי עוד אמלא שאלתך

וכרת ברית עם אוהבי / שכל, ואל תפר בריתך

אם תערים ־ אל תט מאד / כי אם לדעת תאותך.

כל כחך שכל קנה / וזכר בכל זאת אחריתך

ואהב כבוד חכמה ואל / תאהב כבוד הדרת כסותך.

אם תעמל ביום ־ זכר / מה יהיה ממחרתך

ובכה חלף ליל ויום / אל תבך, ואם תדד שנתך.

אם תעלה ־ השח, ואל / תגבה עלי אנשי עצתך.

דע נפשך היטב ואל / תראה לאיש רום מעלתך

כי אם תאו להיות כפי / גדל לבבך תאלתך.

השכל, ואל תתן לא/דם לא בחנתו אהבתך.

וקנה לך רע יהי / מבחר אנוש, ושמר עמיתך

ושמר דברך מאשר / ישכן באהלך וביתך.

הרף, לבבי, מחטא / כי מותך קל מחטאתך.

קח, פן תהי, מוסר, כמו / פתי אשר חשב בזותך

פשע ותמה בך אשר / לא נתכה עליו חמתך.

מה טוב, ידידי, שכלך / נפשי תהי מטוב פדותך

האם למואל יסר/תך, או דבורה נשכתך

או בן בעור נתן בך / בין, או אתונו נשכתך

לא תענה כי אמרה / שלום ־ ונקל מעשותך

או לי בהקיץ שוב ראה / כי בחלום היה חזותך

לא עינך רעה, אבל / רע לבבך הוא הסיתך.

תכבד ותבזה איש, ולא / נכר כבודך מבזותך.

לא רצתה נפשי ענות / כי בענותך כחשותך.

גם לא תבונה בך, אחי / בוז, לו תהי עיש אחותך

נמאס דברך לי, ולו / יטף דבש מעל שפתך.

לא אעלז בך אם תחי / כי כחלותך כחיותך.

תותחך קש, וחני־/תך סיר, ורסיס נחלתך

זכרך נשות, אף דעתך / סכלות, ושפלות גאותך

וכקול זבוב לי נחשבה, / לו תחריב ים, גערתך

רעם לך כשחוק, ורו/ח נאד מבקע סערתך

אף עשרך ריש, וחצי / איש מת בעיני להקתך

נשא לבבי מעלו־/תך בו, ועיני ־ מראותך

פני תכפר ־ ימעטו / מימי פרת מטהרתך.

עד אן תהי נרדם ולא / יעור לבבך משנתך?

רוץ להרס אהבת אנוש / כי הרסך קל מבנותך

אבד מאת רע ולא / זוז, תבך אותו כל שנתך

אתה נשוי פשע וחטא / כי יד אלהים עותתך

קרן לאיל את, ולו / תבא באש לא ישרתך

או כחציר, או כחזיר / יער, וקנה מערתך

יתר כסילות נחל־/תך, ואוילות כן מנתך

טוב אין בך, כי כלך / רע משפתך אל שפתך.













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/23600