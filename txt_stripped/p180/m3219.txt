


	
	[אהה לי מזמן]
	




אהה לי מזמן מניד יחידים / והה לי מנדד עבר
ידידים



הלא הם החרידו רעיוני / והשמיעו לאזני קול פחדים



ולבי להטו מאש, ונתנו / עלי עיני, לבל אישן,
פקידים



ואיך אישן - ועפעפי קשורים / בגבותי ואישוני
עקדים



ודמעותי בתוך עיני מחכים / המות לבי כחכי איש
גדודים



וכסו ענניהם על מאורם / עדי הם מראות דודי כבדים



ומאז הֽיגונים נלחמו בם / וידם אחזה חרב נדודים



ינוסון מאשוני נחלשים / לעפעפי, והם נעים ונדים



ויעל מצלעי אש ולא א-/כלו רק יעשנו עיני
כאודים



וכמעט יאבידו את לבבי / ולא ידעו הכי הם מאבידים



אבל כי מעדו רגלי ולא א-/עצר כח והנם במצודים



לפרודך, ידיד נפשי שמואל, / אני נבהל ורעיוני
חרדים



למען יום נדד נשא לבבי / והיה עם לבבך לאחדים



בלי נדך אני עבד לימים / ובנדדך אני עבד עבדים



אהה לי, רדפוני התלאות / והיינו לעין ימים
שדודים



בזיתים ואני שלו בביתי / והם היו להנקם עתידים



והיו מתמול שוגים, והיום / להרגני בערמה הם
מזידים



לזאת אשם וישתומם לבבי / ושבעתי עדי נשף
נדודים



ואוחיל עד עלות שחר נדודים / ונתענג ונתעלס
בדודים



וגרים גרשו מבית מכונם / אלהים יעשה להם מצדים



ובית האהבה יבנה ותוכו / מנוחה ימצאו רגלי מנדים



וינחם אל מחוז חפצם וימיר / בקול ששון ושמחה קול
פחדים.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/3219