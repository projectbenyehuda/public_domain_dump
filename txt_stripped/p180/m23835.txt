


	
	וארץ אשפיל
	








וארץ אשפיל ואפיל תחנתי

אקד ואשקד בזמרת רנתי

אעירה שחר ואזכרה נגינתי / אודך אדני אלהי





אלהי בקראי סעפי נשפלו

בזכרי אשמי יגוני נכפלו

בנשאי ידי פני נפלו / בשתי ונכלמתי להרים אלהי





אלהי גדלת בשפריר זבולך

גוש עפר היערך אליך

גמלני חסד בבטחי עליך / גם זאת זכרה לי אלהי





אלהי דרשתיך ירא וזוע

דל אל תבזה בעמדו משוע

דלו עיני כעני וגווע / הביטה ענני יי אלהי





אלהי היום פניך שחרתי

הריצותי פעם ולא אחרתי

היותי חוסה בצלך בחרתי / הסתופף בבית אלהי





אלהי ואל תחקר אותי ואל תנסה

ובמי דמעי פשעי המסה

ולקול שועי הקשיבה ועשה / ואל תאחר למענך אלהי





אלהי זלעפתי עת כי דרשתיך

זעתי ונעתי עת כי שחרתיך

זחלתי וחלתי יום זכרתיך / זכרה לי אלהי





אלהי חמלת על אם נאנחת

חקות יום כפר לטהר נאלחת

חלצת נפשי ותעל משחת / חיי יי אלהי





אלהי טכסת עם זו להבדילו

טהר וצהר יום זה להנחילו

טובך להודות לא דוממתי ולא / ידם יי אלהי





אלהי יגרתי מרב זדונותי

יגון נוספתי על יגונותי

ישוב ירחם יכבש עוונותי / ימאסם אלהי





אלהי כפר עוון ירטני

כלה אל תעש פן תמעיטני

כבואך עמי במשפט שפטני / כצדקך יי אלהי





אלהי לשמך פצני פדני

להלבין כתם עקב יגודני

לב טהור ברא לי אלהים למדני / לעשות רצונך כי אתה אלהי





אלהי מלט סגלה מרשף

מי זאת הנשקפה כשחר בנשף

משכתה אחריך מיד מתי אשף / מקדם יי אלהי





אלהי נגרשתי מדביר ומלשך

נודד ובודד באהלי משך

נמתי כי אשב בחשך / נרי יי אלהי





אלהי סבבוני נושכים בלי לחש

סברו להכחיש דתי בכחש

ספרה לשוני ותרחש רחש / סורו ממני מרעים ואצרה מצוות אלהי





אלהי עד מה יעלז רשע

עיני האר ועיניו השע

על עבדו שוא ותרפים השע / עבדך אתה אלהי





אלהי פקדתיך בעת צר מתגבר

פרשתי כף נגדך ואשבר

פערתי פי לאשר דבר / פי יי אלהי





אלהי צמת זדון מתקשר

צדק תאשר ועקב תישר

צבאך קדש צום כאשר / צוני יי אלהי





אלהי קדרתי שחוח ונחמתי

קדוש ביום צמתי שברי בך שמתי

קחת דברים קדמתי וקמתי / קומה יי הושיעני אלהי





אלהי רדפוני נגעי לרגעי

רבו פצעי על רב בצעי

רם אם עצמו ורבו פשעי / רבות עשית אתה יי אלהי





אלהי שועת עמך תערב

שביבם יגה וצדקם לרב

שדי ישלח לרחוק ולקרוב / שלום אמר אלהי





אלהי תאות ענוים לפניך

תשא עלימו אור פניך

תכין לבם תקשיב אזנך / תענה יי אלהי.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/23835