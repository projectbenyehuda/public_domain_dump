


	
	יום הפרוד
	








יום הפרוד כלו עיני בדמעתי / גם
לילה אשחה ערשי בדמעתי



אם אזכרה רעי ־ הבל ינחמוני / או
אקראה להם ־ לא יענו אותי



עמדו והביטו בי כוכבי מרום / כי
נבהלו כלם מקול תלנתי



עלי חלי פרוד מכל חלי קשה / ובעת
זכר מרפא ־ תעור מהומתי



אבי, בעת הלך, יתום עזבני ־ / משך
לבבי בו, נתק מזמתי



איך אחיה בלתו? נפשי מאד כלתה /
אליו וכמעט לא תרא גויתי



איך הזמן גבר, עשה אשר זמם, / פרץ
גדרתי, הסיר משכתי!



יונה מקוננת מבין עצי בשם / לא
לנדוד תהמה כי אם להמיתי



אנא, בלכתך אל דודך שאי שלום /
אליו, וזאת אחת ממך שאלתי:



זכרי והגידי רב תאותי לו / משאת
קצתה לא תוכל מגלתי



נזלו דמעי בה עת שכתבתיה / העט
לעד אם לא אמחה בדמעתי.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/22854