


	
	[עבי שחקים כשורים געו]
	



וקאל פי וצף אלגית֗ וט֗הור אלכ֗לא [ואמר בתארו שפעת גשמים והופעת עשב רענן]




עבי שחקים כשורים געו / כי הסתיו זעף ופניו רעו

וכמו עננים ירדפם סער כמו / סרני בקרני יֽובלים תקעו



ופני שחקים בערפל תעו / אף כֽוכבי בקר באורם לעו

שמש נשאם על־כנפיו על־פני / ארץ ועת כי־נבקעו נבקעו

פחי גשמים רקעה רוח ועב / קצץ פתילם עד־שאול נגעו

הוא הנדד נחת גדודיה וגם / הכין תלמיה עדי נזרעו

גלה יבול הרים אשר נסתר כמו / סודות ידעם איש ולא נודעו

כל־הסתיו בכו ענניו עד־אשר / חיו עצי שדה אשר גועו.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/19414