


	
	ויהי שלוח
	








ובכן ויהי דבר יי אל יונה בן אמתי לאמר





ויהי שלוח אמר נגזר לשמר

אל יונה בן אמתי לאמר





שליט [אני אל חי וקים

מ            אדע אים

ה]        בקרקע הים קדוש





קום לך אל נינוה לקרא שם חרוני

כי עלתה רעתם לפני





ויקם משורר רדת באני נכוני

לבוא עמהם תרשישה מלפני יי





שדי לך מערב ומזרח

הנני בידך מר אצרח

ואנה מפניך אברח קדוש





ייי הפיק רוח וסער עובר

והאניה חשבה להשבר





וייראו בכן המלחים ויזעקו בסודם

ויונה ירד אל ירכתי הספינה וישכב וירדם





ויקרב רב החובל לאמר קרא בקול כבד

אולי יתעשת האלהים לנו ולא נאבד





ויאמרו יועצים להפיל גורל למ[נה]

ויפל הגורל על יונה





ויאמרו הלו[מים הגידה] לנו עתה

מה ארצך ואי מזה עם אתה





ויאמר ודעו כי אני ירא דר בסוד קדשה

אשר עשה את הים ואת היבשה





וייראו דברו בדברו אליהם

כי מלפני יי הוא בורח כי הגיד להם





ויאמרו הומים מה נעשה וישתק גוער

כי הים הולך וסוער





ויאמר גשו והטילוני עם כליכם

כי בשלי הסער הגדול הזה עליכם





ויחתרו במשוט ולא יכלו חובליהם

כי הים הולך וסוער עליהם





ויקראו יה אל נאבד בנפש כ[סית]

כי אתה יי כאשר חפצת עשית





וישאו ר להטיל נפשו בכפו

ויעמד הים מזעפו





וייראו יראה גדולה הגברים

ויזבחו זבח ליי וידרו נדרים





וימן לבלע ציר דג [במצו]לות

ויהי יונה במעי הדג שלשה ימים ושלשה לילות.











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/24216