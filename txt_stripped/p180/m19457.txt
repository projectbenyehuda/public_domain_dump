


	
	[ברק אשר עינו כעין ברקת]
	



ולה פי צפה תהטّל אלנדי עלי אלריאץ͘ [ולו בתיאור ירידת הגשמים על הגנים]




ברק אשר עינו כעין ברקת / שלחה לגנת ההדס מינקת

ופקד ערוגת הבשמים ואסר / העב לבלתי תֽהיה נתקת

ברק ברק אל ההדס כי שחחה / ותעמד מנגדך דפקת

עב לעבר לא אותה עד רותה / נפש ערוגה הֽיתה שקקת

ראה לבבי נפלאות שדי בשור / העב אשר תבכה והיא שחקת

תזרק רסיסיה ביד חרוץ כמו / יד אהרן על מזבחו זרקת

תתן בנציה כתבת קעקע / ובמשבצות כרמיל ובוץ חקקת

קטר שדה בשם קטרת מר למול / ענן אשר נבקע ורץ לצקת

בראות צמחיו אֽמרו כסו ולא / כסו בירקון ולא דלקת

לו אהבי נפשי אמתכם תחזו / בין צללי כל עץ פרי נאקת

אם אגועה משאת יגונים נגדכם / כסו עצמי בעצי שרקת

למיסריך אל תנער חצנך / כי באהבים נפשך דבקת

הנה בשוט אור יעלת החן בך / לו דברה עוד נשברה מפרקת

אל תזכרו אל תזכרו האהבה / כי אהבת נער כאש נשקת.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/19457