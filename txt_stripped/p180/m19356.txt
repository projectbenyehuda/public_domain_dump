


	
	[מי העדינה אשר תרקע ברגליה]
	



וקאל איצא




מי העדינה אשר תרקע ברגליה / תטיף ותזרק בשמים מנעליה

עדיי חרוזה ככוכבים ומראה דמות / סהר וחמה עלי קשר כליליה

החן בראשה והיפי באפה וה־ / הדר בגופה והכבוד בשוליה

תטה גרונה כאילת ותסב בפ־ / ניה ותלך ולא־אראה שביליה

עת נסעה מנוה דודים תערר המון / פעמון מעיל אהרן מקול צליליה

אנא בלכתך שאי שלום לדודי בשא־ / תי תאותו ימי תבל וליליה

אם־האלהים הפיצני יערר המון / רחמיו וישור בליליה עמליה.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/19356