


	
	[מליצתי בדאגתי הדופה]
	



וקאל איצ֗א




מליצתי בדאגתי הדופה / ושמחתי באנחתי דחופה

ואם־אראה שחוק יבכה לבבי / לחיתי שהיא מני קטופה

ידידי הלבן־עשר וששה / ספד ובכות עלי יום האסיפה

אשר היה להמשך בילדות / בלחי כחבצלת שזופה

שפטני לבבי מנעורי / ועל־כן הֽיתה נפשי כפופה

ושם הבין והמוסר מנתו / ונפשי החרוצה שם קצופה

ומה־בצע בהתקצף אבל דם / וקוה כי לכל־מכה תרופה

ומה־יועיל בכות על־המצוקים / ומה־יועיל לדמעה הערופה

ומה אוחיל ועד־כמה איחל / והיום עוד ולא מלאה תקופה

וטרם בוא צרי גלעד וימות / אנוש נכאב אשר נפשו נגופה.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/19428