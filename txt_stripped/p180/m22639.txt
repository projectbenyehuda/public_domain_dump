


	
	בפי חרבי
	






בפי חרבי ובלשוני ־ חניתי, / ומגני וצנתי ־
שפתי



ושירי על לבב שומעיו כפטיש / יפוצץ צור ואריק
בחמתי



אני כדבש וחלב למאהבי / וראש פתן לכל ממיר עצתי



לבבי ער וגם עיני פתוחות / לכל סתום, ולא ערבה
שנתי



והנה התבונה אם לנפשי / והחכמה והדעת אחותי



יקרה מפנינים היא לעיני / והארץ לפני כאמתי



למען היא כזונה, שביום זה / בבית רעי ויום אחר
בביתי



ועל כן לא דרשתיה, ושמתי / שמר חקי דרישתי,
ודתי



וחלקי מהמוניה ־ לבבי, / ונפשי ־ משלליה מנתי.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/22639