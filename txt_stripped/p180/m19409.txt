


	
	[רביבי דמעך היו רסיסים]
	



ולה איצ֗א פי וצף אלמה [ולו גם כן בתיאור כאבו]




רביבי דמעך היו רסיסים / והיו הבקעות כֽרכסים

ואיכה לא־תזמר הזמורה / ולמה לא־תהלל העסיסים

אשר רדפו יגוניך ונסו / מנסת בן־נבט אל־תחפנסים

עניתיו הלבבות שֽכחו ריש / ושמחו בם כשמחה בנכסים

וגם־שטו ועטו בתלאות / והיו על־כנף־רוח עמסים

בניהם עֽזבו בבר כערב / וילדיהם הנסום כפרסים

ולא־היה גביענו כים־סוף / עדי היו יגונינו חנסים

ואולם העלה קציר ספיחים / וגם עשו ספיחיהם שחיסים

והנה החלי בלה בשרי / ושם בשאר שארי אש המסים

עדי היו נזמינו עטרות / והיו טבעתינו עכסים

ובער הקרבים על־יקוד־אש / ודמינו עצמינו נמסים

קרבים שֽלחו בהם חליים / ומצות הזמן שמרים ועשים

ואיך לא‏־יֽהיו אפס ותהו / עצמות בתלאות הם אבוסים

חמסי על־חלי כלה שארי / ושם אלון בעיני עין הדסים

ועל־הלֽילה אשית חמסי / אשר שת אהלי־חשך פרשים

ואהגה־בם כיונים ואצפצף / בשיחי כעגורים או כסיסים

ולו תראה שחקים ישלחו שי / ויובילון לעפעפי שביסים

ועפעפי בהביטי אליהם / כללאות והמה הכבשים

חשבתימו אחי ברק והנה / באחור שבחו רוחם כסוסים

ודמיתים מידעי עשהאל / והנה הם אחי פסחי יבוסים

באמרי מה־לבוש קדים ישיבון / תכלת ועלות שחר מכסים

ועת כי־העלה שחר דגליו / והרים כֽוכבי־בקר כנסים

קרבי שֽקטו כי‏־נמלאו טל / ועלי נגרו נטפי רסיסים.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/19409