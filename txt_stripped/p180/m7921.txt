


	
	[על השחקים]
	



ולה ירתי אבאה ז“ל [ולו מקונן על אביו ז”ל]

— — È — / — — È — / — — È — // — — È — / — — È — / — — —


על-השחקים נפשך רכבת / או באדמה תהלך סבבת



או לבך עבר באש תפת וחם / או עֽינך ממי פרת שאבת



השקט ושוב כי מות אנוש בו שיגל / אזן אנוש לא-הֽיתה קשבת



לו חֽכמה נפשו ופנה אחריו / לא הרבתה כי אם-בזאת מחשבת



תסח ותשאר גוית איש כמו / ארץ אשר לא-הֽיתה נושבת



אחי שעו מני אמרר בבכי / כי אין דֽמי כי גֽדלה מעצבת



לא-כן תדמו אש לבבי לו בדי / תפת וגיא לא-חֽשבה שלהבת



בנפל עטרה הֽיתה אתמול בראש / תבל והיום עם-שאול שכבת



איך שֽלחה תבל כבודה אחרי / לא-הֽיתה אבי לך איבת



לא-מאסה בה שבתך אבי אבל / לא-רֽצתה בה נפשך לשבת



לולי אשר שמש במותך נבהלה / לא עֽמדה על-קברך נצבת



כימת שחקים כֽוכבי רום יקראו / ישרך באזניה והיא כתבת.
 







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/7921