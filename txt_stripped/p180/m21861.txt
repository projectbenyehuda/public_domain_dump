


	
	תריבון איש
	




תריבון איש אשר לולי דמעיו - / קרביו נשרפו מאש
צלעיו



אמרתם: דם והתאפק - עדי כי / בארך הנדוד כלו
רגעיו



ודל מרב חלי, עד כי נשאו / זבוב קטן באחת
מזרועיו



והומה בבכי תמיד, כאלו / פרת עיניו וכנרת במעיו



וציריו הפכו עליו לבבו / ונהפכו עלי ארצו רקיעיו



ונדר, אחרי בגד ידידו, / ולא עלה עלי ערש יצועיו



הבגדת, ידידי, באהבים - / ואיכה איש אמת יבגד
ברעיו?



ומיום סורך - לא סר יגוני, / והציב הכאב עלי
כרעיו



ושאלו עוד לעפעפי ויגיד / אשר המסו במימיהם
סלעיו



אהבתני, והיה לבך לי / כלב זקן לילד שעשועיו



נטעתני ואחרי כן תמאן – / ואיך יעקר אנוש חכם
נטעיו?



ואיך תגרע ותמנע הידידות - / ואתה מנדיבי עם
ושועיו?



ואיכה ממך פשעך יכסה / לבבי - ואני אדע
פשעיו?



ולו יכתב לך ספר ידידות - / קרעתהו ושרפת
קרעיו.



באנשי ריב יהי חרץ וכלה / וישוף הזמן ראשי
צפעיו



אשר פתחו כמו חרב לשונם / וכקש נחשבו אבני
קלעיו



ואל ישיאך מהם שלומם - / הישיא מחמת תנין
צבעיו?







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/21861