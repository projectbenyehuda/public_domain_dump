


	
	פרוד עלי פרוד
	






פרוד עלי פרוד ועין בלי שנה / יגון עלי יגון ולבב
בלי רנה



ונפש פניניה, תשחק עלי תבל / כגבור אשר
תשחק ידו עלי צנה



עת גערתי בה לשקט עדי שובכם - / ותבך לי כבכות
חנה לאלקנה



יום יעלה שמכם יעוף לבבי בו / ובבין יגוני הוא
כדבש בבין לענה



קצץ כנף יגון ונפל עלי לבי / נפשי לעמתכם תעוף
כמו יונה



דרשו שנת עיני מעם בני עיש / אז יאמרו לכם: לא
טעמו שנה



יום הנדוד, עמד ביני וביניכם, / היה עליכם לי היום
כמו שנה.



יפקד, אשר פזר רעים, להקהילם / וכמה קראתיהו על
זאת ולא ענה



וימטיר, כדמעתי, מטר באדמתכם / ויזרח באדמתי
שמש אשר פנה.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/22497