


	
	עזבתני ועלתה לשחקים
	




עזבתני ועלתה לשחקים



אשר יפו בצוארה ענקים,



אשר תמר –ותמשך הלבבות –



ואם היו שפתיה מתוקים!



חרבות מנדניה שלופות,



רמחים להרג דלים מרוקים.



תיעץ לי בעיניה ותערג,



כאילה צמאה אל אפיקים.



אשר תזכיר ברית נח בקשתה



ותבריק בלחייה ברקים,



ועת תצמא –ענניה תצוה



והמה הבדלחים מריקים.



ואל תתמה לבכיה, כי דמעי



מאד רבו, כרבו המצוקים,



ידידי, אחריכם ועליכם –



מצוקי הקרובים הרחוקים.



היחיה האנוש מאין ידידיו



אשר היו למורשיו דבקים?



ואם ימצא בלילותיו הנחה



אשר אינו לבל תנום מציקים?



יצו האל להשיב הגזלה



בצדקתו ולגאל העשוקים



ויכין העצמות הפרוקים



ויפרק בחסדיו היצוקים.
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/715