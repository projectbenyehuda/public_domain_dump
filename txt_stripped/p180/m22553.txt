


	
	כשרש עץ
	








כשרש עץ יהי ארך אמיריו / וכתבונת אנוש ישר
אמריו



וכמזמת לבב איש כן יגונו / בשור, טרם יבואוהו,
מגוריו.



ידידי! אהלו תקע בלבי / ומורשי לבבי הם יתריו



ונשבע, כל אשר יסע ויאבה / נסע הכאב, לתמך
אשוריו



ושם תבל בידי כוס יגונים / ועלי הפקדה למצות
שמריו



והפקיד הזמן כל עצבותיו / בנפשי, כי אני נפש
פגריו



ופגש קדקדי בענן תלאות / ועלי סחפו גשמי מטריו



ופתן הזמן נשך עקבי / והייתי משעשע לחוריו



ימי ריבות יעדני ־ והנה / כבר שלם, ולא שלם
נדריו



וכל אעוף עלי גבהי מזמות ־ / יקצץ בעדי כנפי
נשריו



והייתי כמו נשר אשר כל / ברום יגבה ־ וימרטו
אבריו



ורק אשחה בים הבין לבדי / ללקט כל בדלחיו
ודריו



ודי לתפש בידי מחקרי בין / ודי ללין לבדי בין
מצריו



כמו חושב אשר יעשה מלאכתו / וכסופר יחפש את
ספריו



ואיך יוכח אנוש ימרה לבבו / ולמה יאמרו: ״התר
חגוריו,



מגוריו קרבו ברחק זממו / ורעיו רחקו מבית מגוריו״.



ולמה יאמרו: ״ייגע לנפשו / וללבבו כהמס
לאסוריו



ויראה האנוש חובות אחרים / ויעלים עין לבבו
ממעוריו״.



ואיך יתיר חגור שכל ובינה / אנוש מהמרי פתח
אזוריו



אשר סגר ביד נפשו בשרו / והפקיד את לבבו על
נעוריו



ונפשט ממתי בוז כשפיפון / מצאוהו ביום קיץ
מריריו



ונפשו גדרה פרצי שחקים / ותפרץ ממקום עיש
גדריו



דבריו מפלאות דעים ושת עם / דבירי מעלות שמש
דביריו



וקט לבוס כסיל תחת פעמיו / ותחת פעמי עשרים
ספריו



בלב יסב עלי גלגל אדמה / ויחלק עלי ששת עבריו



ויכון כל אשר ירחק זממו ־ / להשיג, מבלי הפר,
אסריו



אשר לו אם יבקש קט הנחה / גזרתיהו ושרפתי
גזריו



אמר אם לא בעת אורה לבבי / באף ־ יבער עשן אש
מנחיריו



ואמר: מדרש שכל התסור / באין כח בך למצא
חקריו



דרך על במתי ימי תבונה / ובקע משדה שכל
הרריו



ודע כי בעלותך הר תבונה / אבקש ממך למנות
עפריו



ועוד לא אשקטה מהר מזמות / עדי כי אעלה לטרף
כפיריו



ולי עין משוטטת בתבל / אשר מלב אנוש תראה
סתריו



ולבי פתחו תמיד שעריו / ושירי לטשו שבע
תעריו



וידי בזמן תמיד קשורה / ואקשר יד לבניו על
שחריו



ושמתי מלבוש ליל לבושי / ותפרתי כסות ככסות
שחריו



ואסיר מעלי עיני לבבי, / בהתלות אפר ליל, אפריו



במות שמש וקום ליל כתנין / להשים על פני ארץ
חמריו



והסהר לבוש חשן ירקרק / שאלו מהדר שמש ואוריו



ושת ענן עלי פניו למסוה / כאלו ייראו אורי
מאוריו



ופתח אהלו נצב כנגיד / למלחמה יאסף את גביריו



ועמד מעמד מלך, סביבו / כחם אש מערכת מנזריו



ושלח כוכביו סביב, כרועה / ישלח על פני שדה
עדריו



וכראות מרכבות יום הן ינוסון / ואיש יפרדו מעל
חבריו



וליל קדקדו ימשח במו טל / לפניו, כי יגלח
שעריו



ובן שחר יגלגל את כסותו / כאורג היריעה על
מנוריו



ולולי כי אני שכל משחר / ודעת ־ לא ידעוני שחריו



ודמיתי קנות וספוג חברים / הכי לאיש תעלה בחבריו



ושבתי מזרע הידידות / כקוצר שדפה רוח קציריו



ומרע קנות מעם זמני ־ / בקרן הצבי יתן מחיריו



״בחר מהקרב שלום והרף / ואם עזו וגם רבו חגוריו



ודע כי לא אנוש נצל כמו איש / צרפו הזמן שבע
בכוריו



ידוע רע ואסור כתנות דל / עדי כי נמתקו
עמו מרוריו״



ואיך ימרה אנוש דעת לבבו / וישח לחציר יער
וסיריו



ואיך אבוא בלהקת הפתאים / והשכל הביאני חדריו



ואיך אלאה מצא פתח דברים / ועמי נפתחו דלתי
שעריו



וברא אל בלי לב עם זמני / ויצר מבלי קרן שוריו



וירום כל אויל בו וחסר לב / וכל יונק חלב אם
מבחיריו



וכל נטה לבבו אחרי הון / ועבד בלעדי שדי סגוריו



ולאל יום יהי כל סר וחנף / כמו קש מפני רוח סעריו



ויעזו ויעלזו ישריו / ויבלו וימלו יהיריו.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/22553