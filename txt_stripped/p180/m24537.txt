


	
	שפכנו לבבות
	








ובכן שלמנו שפתינו / תחת עולותינו





שפכנו לבבות מכבסים / תחת שני הכבשים

להגנו נסוכה בעצרון / תחת להביא נסך ועשרון

מקדשך בקרנו בצום מיקר / תחת מצות פר בן בקר

הפלנו לפניך פנים עזים / תחת הקמת שעירי עזים

הטלנו גורל בך מחוללנו / תחת הרמת גורלנו

קראנוך מלאי מחתה / תחת קחת מלא המחתה

טהרנו לבבות בעתרת / תחת טהר עתר ענן הקטרת

נטפנו דמעות בשוע / תחת נכח להזות שבע

יה בך סמכנו נמוכים / תחת ידים סמוכים

חלינוך בפלל שני / תחת חוט השני

זרינו זדון המדבר / תחת זרות שעיר במדבר

קדמנו חלבי קרבינו / תחת קרבנות חלבינו.











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/24537