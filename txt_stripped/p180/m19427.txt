


	
	[מי זאת כמו־שחר עלה ונשקפה]
	



ולה איצ֗א




מי זאת כמו־שחר עלה ונשקפה / תאיר כמו חמה ברה מאד יפה

כבודה כבת־מלך עדינה מענגה / ריחה כריח מר מקטר וכשרפה

לחיה כשושנה בדם מאדמת / אראה כשפים בה ואינה מכשפה

תעדה עדי־זהב ומיני בדלחים / ובכל־יקר אבן־ספיר מעלפה

כסהר במולדו כתרה עלי ראשה / שהיא משהמת כלה מישפה

כי נראתה לי מרחוק חשבתיה / יונה תדלג על־שדה והיא עפה

רצתי לקרבתה עת שראיתיה / עת ראתה אותי אז כסתה אפה

אנה פנותך אן והיום מאד פנה / ותבל ראי לולי אורך כמו עיפה

תניד שפתיה אז להשיבני / כאלו מריקה צוף בהם ומטיפה

לראות שמואל הראה אני עלה / להיות לביתו סבבת ומקיפה

ואזי עניתיה אל־תֽלכי אל כי / אתו בחיתך לא תֽהיי צפה

כי־מת וגם ירד לשאול ברב־חשק / כלה באהבתו אתך וגם נספה

לכי אל־שמואל שעלה בארצנו / כעלות שמואל ברמה ובמצפה

חקר תבונה שכל סוד סתריה / גלה ונפזרת שמה מאספה

שלל שלליה וכמס באצרותיו / ובטח במחמדי זהבה וגם־כספה

דודי ידיד נפשי אתה צרי מכאוב / ולכל־חלי את כתעלה וכתרופה

למאד אהבתיך אין קץ לאהבתך / הנני בחנני ולבי בזאת צרפה

ומאהבתי בך שירי יהודך / ירבה דבר צחות לא לעגי שפה

כל־בעלי השיר חרדו לעמתו / אף־יעטו בשת כלם וגם־חרפה.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/19427