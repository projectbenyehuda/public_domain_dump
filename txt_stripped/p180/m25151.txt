


	
	שדודים נדודים
	








שדודים נדודים תקבץ / אל נות מרבץ / ולובשי תשבץ



לכפר על הדמים / בין העמים / לבית עולמים / מאז אמר שלמה





לבני קטורה / שים בם מדורה / ומבני גבירה



הסר זעמך / וגדר כרמך / וישראל עמך / כרם היה לשלמה





מלכי וחילי / היה עוזר לי / וכונן זבולי



ושיר לך אשיר / ושי לך אכשיר / במזמור ושיר / השירים אשר לשלמה





הראה להמוני / טובך שוכן מעוני / מיחלים ישועת אדני



כמאז בין חנסים / עשה אות ונסים / ענני מושיע חוסים / גם אלה משלי שלמה





חזקו בני נדיבים / זרע אהובים / ובטחו ביושב כרובים



כי הקץ נגמר / וצדיק יפרח כתמר / מהרה כי כה אמר / יי אל שלמה.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/25151