


	
	[נפש אשר עלו שאוניה]
	



ולה קצידה יד͘םّ פיהא בואיק אלעצר ויצף פצ͘ל אלחכמה [ולו שירה שבה הוא מגנה
את פגמי זמנו ומתאר את מעלת החכמה]




נפש אשר עלו שאוניה / אנה תשלח רעיוניה

תהמה ותדמה לעלות כאש / שיעלו תמיד עשניה

האת כמו גלגל אשר יסב / על־האדמה והמוניה

או רעיוניך כמו ימים / שהטבעו בהם אדניה

איך תחזה תקות לבבך כי / תבזה מקום עיש ובניה

הט לבך מעל נתיב חכמה / תפרש־לך תבל סדיניה

אחר קנות בינה הלא תראה / ראשי אדמה אחרניה

נפשי ידידי נחמו על־זאת / אף נחמוה על־יגוניה

תצמא לאיש־שכל ולא תמצא / אדם ירוה צמאוניה

דרשו באלפי הזמן אולי / בהם אנוש יפיק רצוניה

אם־האדמה חֽטאה עלי / ירק לבבי רק בפניה

אם־לא בעינה ראתה אורי / די לאדמה עורוניה

אם־כפרה ממחרת פני / אשוב ואסלח לעוניה

גלגל אדמה שוב ואל־תרים / יד הזמן על־יד נבוניה

רב־לך עשות עול ודי להיות / ארזי אדמה קֽיקיוניה

הקל נקלי־עם אשר מהם / קלו מאד עלי אבניה

וכרת זנב האֽמרים אלי / איה תבונה ואמוניה

לו שֽפטה תבל בצדק בם / לא־נֽתנה טרף לבניה

נחו ולא־יגעו והשיגו / רק מבלי־דעת ששוניה

לקחו בנות־שמש והולידו / סכלות ולא־היו חתניה

למה תריבוני עלי שכלי / חוחי אדמה קמשניה

אם־נקלתה חכמה בעיניכם / אתם מאד קלים בעיניה

אם־נסגרה כי לבכם סגור / הנה אני אפתח ארוניה

איך אעזב חכמה ורוח־אל / כרת ברית ביני וביניה

או תעזב אתי והיא כאם / לי ואני ילד זקניה

או כחלי או כעדי נפש / או כענק על־צורניה

איך תֽאמרו לי עדיך הורד / ופשט רבידה מגרוניה

בה יעלז לבי ובה ייטב / כי טהרו נחלי עדניה

לא־טוב היות נפשי כמו־שמש / שהחשיכוה ענניה

מדי היותי אעלה נפשי / ובעד ערפל שים מעוניה

כי נשבעה עלי לבל־אשקוט / עד־אמצאה דעת אדניה.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/19390