


	
	[שיר־שבח]
	




וגביר ימינו כעננים עת / גשמי בדלחים מפזרת



גזר עלי ימים ואין מניא / ובני זמן הביא במסרת



גדר בכף חסדו ואין פרץ / גדר אשר בנה וגדרת



אסף נפצי דת ולבו לה / ארון וצלעתיו ככפרת



יעץ חכם רוח כאלו היא / מבין כרובי אל מדברת



הונו וקנינו רצון קנו / מאס בגנזי דר וסחרת



אביר ענוה מחגרותיו [שם] / ויעטה צדק לאדרת



תשמח אדמה בו ומרב־גיל / חסדו בלי לשון
משוררת



ונשיא נשיאים לצמיתת כל / משרה מכורה לו
בממכרת



ערך לכל עבר ארחתיו / אל יד שערים על מרום קרת



הקים אמת על דת ומשקלת / אחר היות סרה ונעדרת



רמה גדלתו עלי גדל / כל שר כרום קומה עלי זרת



חסדו כסהר על פני ימים / בהיר וכל חסד כבהרת



שמש צדקה לעדת רעיו / מרפא ולמשנאיו מבערת



אני ידידותי לך חנה / מני מקום כבד ויתרת



שתה רביבי חסדך עשה / פרי ולרגעים מבכרת



אם מעללך רם עלי שירי / אהבה תהי עליו מכפרת



תשא ברכה מאלהים עוד / יונה עלי ענף מזמרת.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/19718