


	
	זרועי על בנות
	






זרועי על בנות ימים חשופה / וחרב הזמן עלי שלופה



ונשטפתי בשבלת יגונים / והייתי כשבלת
שדופה



ואדאג מיגונותי ואשם / ואשאף כי שאפני
שאיפה



וימים אחרי ימים ירוצון / ולילות אחרי לילות חליפה



ואשתאה בעברם ואיחל / ועוד לא נמלאה מהם תקופה



ומה אגור זמני עוד, הימות / אנוש מת, או היתנגף
נגיפה?



לפרוד הגביר אגור, ואערף / דמעות, כערף ידו
עריפה



אשר פרח עלי ארץ שממה / כציץ פרח עלי גפן קטופה



אשר הרים ימין חסד בחסדו / וגם הניף ידי צדק
תנופה



עדי כי יעטו ימים כבודו / וצנף הזמן הודו צנפה



נדיב רוח וכרוח ירחף / וכברק אשר אין לו שזיפה



וכשמש באפסי הקצוות / אשר תאיר לכל עין
מעיפה



אשר כפו תחבר הנדבות / במתת אחרי מתת רצופה



ושת חיל נתן חיל, וראה / יקר נפשו היות נפשו
כפופה



ואם ידו תפזר החסדים / הלא נפשו תאסף חן אספה



בפתחו אוצרות מהר ימהר / כמטר אחרי סער וסופה



ואם נכאב לנקשה יום ־ כאלו / נתן חילו למכאובו
תרופה



ועת ישיש לבבו ־ סיס יעופף / כמו עת יאנף תפל
אנפה



ושלח מעיני ישע ואולם / לאט אל תשטפני בם
שטיפה



התדרש לעלות עוד בתהלה / וממרום לך פונה
וצופה



ועלית עלי תבל כאלו / נתנה אל לך שפחה חרופה.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/22394