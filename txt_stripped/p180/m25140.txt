


	
	כהן מעלה
	






כהן מעלה / אור פניו כמראה ברק

וכהן מטה / באור פני מזרח יברק

כהן מעלה / גויתו כתרשיש

וכהן מטה / דמות גויתו משבצת כמו תרשיש

כהן מעלה / הוד פניו כלפידי אש

וכהן מטה / ועיניו מבהיקות ככוכבי אש

כהן מעלה / זרועותיו ומרגלותיו נחשת

וכהן מטה / חקו לעמד על מזבח הנחשת

כהן מעלה / טבוע על שמות שבעים

וכהן מטה / ישא על לבו שמות שבעים

כהן מעלה / כסותו כנפים שש שש

וכהן מטה / לבוש שמונה בגדי שש

כהן מעלה / מתניו חגורים בכתם אופז

וכהן מטה / נחגר באבנט כמו פז

כהן מעלה / סודר מלא מחתה גחלי אש

וכהן מטה / עורך מלא מחתה גחלי אש

כהן מעלה / פתוח שם קדש על מצחו

וכהן מטה / ציץ נזר הזהב על מצחו

כהן מעלה / קופץ ימינו ושמאלו לרום מציץ

וכהן מטה / רוחש ונושא ידיו למעלה מן הציץ

כהן מעלה / שוקד בפנים ונקרא שר הפנים

וכהן מטה / תארו בפנים ומסביר פנים

כהן מעלה / תפלה עורך אנא השם

וכהן מטה / תענית עורך ומתודה אנא השם

כהן מעלה / ממנה שר על מלאכי שלום

וכהן מטה / ממנה שר על זרע השלום

זה מכפר משמי קדש



[וזה ]











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/25140