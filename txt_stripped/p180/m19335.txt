


	
	[שאלתם על־לבבי מי תמכו]
	



ולה פי רב נסים [ולו על רב נסים]




שאלתם על־לבבי מי תמכו / וכרבות התלאה מי סמכו

תמהתם כי־דפקוהו יגונים / ואיך עמד ויגון לא־הפכו

ואל־נא תתמהו על־זאת ותמהו / לרב נסים אשר שכן בתוכו

התראה ים אשר נמשך נחלים / ולב־איש בעבות אהבה משכו

כמו גלגל אשר יקרב למראה / ולא־ידע אנוש קץ מהלכו

מתי סודי שאו שלום לדודי / ויקח־נא ברכה מחניכו

ויקר מלבבו הוא בעיניו / והנה הוא לפניך שפכו

פקדתיהו לערבון כפקד / ביד איש נאמן יוצא ירכו

בך אהגה אני תמיד ואם־את / כמו אחד אני המאריכו

וחלילה לנפשי משכח / בריתך אני הולך ובכו

אני דודי ודודי לי כנפשי / בכל־מקום דרכתיו או דרכו

וראש בשם ושמן מר היוכל / להפסידו אנוש אחר מסכו

ושלום רב וחן יקרב לך רב / וישע רב אשר
לא־העריכו

ורב שלום לאלחנן חניכו / ועל־יעקב
מידעי נסיכו.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/19335