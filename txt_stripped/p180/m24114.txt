


	
	שולמית יספה
	








שולמית יספה שועה ותישר / שנית עפעף לעמת משגבה

באפס קרבן ומליץ ישר / באה להתרצות בשועה וניבה

תחת החלב ודם החשר / תקריב לפניך דמה וחלבה

שכבה למעצבה בין קושר ומתקשר / שומרה מקיץ ולא ידע בשכבה

בהתפאר עליה כל רש מתעשר / בחשבם לאמר אלהים עזבה

תפש הנזר והצמיד והשר / תחת זאת לא יוכל להשיבה

ותוסף אמץ בדת הכשר / והיא בכל זאת מדברת על לבה

נבואת הקץ פתרה לכל פשר / נצבה מיחלת שחרה וערבה

העירה וחדש נעוריה כנשר / הרם שושנה חוחים סביבה

ושפע זבולון ומעדני אשר / וגלילות נפתלי ישובון כשובה

אמונת אזרח מקצץ האשר / אצול מכשר ומאור שביבה

שתילו עקד והטיב הקשר / לכדו כשה לעמת משכיבה

מרום צדקו לעדתו תאשר / היות פתחון פה לסלונה וסרבה

הסך עליה ורכסה תישר / קצץ עבות חטא יגוד עקבה

טובעת דלה והקם על גשר / נאור לפניך לעולם תציבה

בקראה כמעשה ארץ מצרים אשר / ישבתם בה.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/24114