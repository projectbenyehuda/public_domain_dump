


	
	[זמני מה לך]
	



תהלת שמואל הנגיד


זמני מה לך תחרש בגבי / שמעני ותן פוגה
ללבי



הנקל לך פרידת רב שמואל - / והוא אבי ופרשי
ורכבי



ונתת גבול ביני ובינו - / ומה נשאר לך עוד
לעשות בי?



עזבני משומם כאלישע / ולקח מעלי ראשי כתשבי



והיה לי ברוחו פי שנים - / והנה פי שנים לי
בעצבי



לך שלום שכן צפון וימין - / במקום נאמן תשכן
בחבי



הכינותי מקומך בין צלעי / ותקעתי לך אהל
בקרבי



אבקשך וגם-אמצאך שם / כמו רוחי אשר אמצא
בקרבי.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/6495