


	
	שפת מזרק
	




שפת מזרק מנשקת שפתי



כשמש זרחה על כף עמיתי



במימי הגפנים בערה אש



ותאכלני ולא תאכל לסותי



ועוד לא ראתה עין כמראה



זכוכית יעשה אדם דמותי



אשר בלט ידבר לי עסיסו:



חדל, טרם יבעתך שאתי



ואיכה תערך שמש לאורי



ולי יתרון עלי שמש כצאתי



למען כי גויתה ערמה



והספיר והשהם כסותי



ואיך תשוה דברי המהלל



לאיש גזל מעט מתאותי



שתינוהו והברק מפזז



לגרש האפלה מנותי



יפזר בעדה תרשיש ושהם



ויפיץ באפסיה שנתי



ויתפאר בפח זהב עלי עב



תלקט שרשרות זהב בביתי



ומימיה כמי שלג שניר או



כמו שירת שלמה הקהתי.
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/915