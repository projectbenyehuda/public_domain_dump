


	
	[באל תרום ימינך]
	



וקאל איצ͘א




באל תרום ימינך / ועליו בטחונך

והעשר והכבוד / פקידים על חרוניך

ותמיד לבך נדיב / וחסד על לשונך

וגדל חסדך עלי / כגדל רעיוניך

ואחשב כי חשבתני / כמו ילד זקניך

והייתי כמו חותם / עלי אצבע ימינך

וסרתי מעלי ידך / וזאת מאין רצונך

הבגדת ידיד נפשי / הבגדת בבניך

השכחת אמונתי / ביום עמדי לפניך

ולמה לא־דרשתני / והנני לעיניך

הלא אתה נטעתני / וצמחתי בגנך

והייתי כעץ שתול / עלי נחל עדניך

עדי כלם קראוני / חבצלת שרונך

ועתה שוב ידידי לי / והעדני עדניך

אני אכתב שבחיך / אני אלקט פניניך

ואם־אתה כמו־מלך / אני אחד סגניך

ואם־אתה כמו אדון / אני עבד לפניך

ואם־אתה כמו־שחר / פרש עלי ענניך.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/19396