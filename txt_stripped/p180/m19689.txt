


	
	[לאט עלי פרידתך כאבי]
	



ולה איצ͘א קצידה למן אסתמרّ ודאדה [ולו גם כן שירה ששלח לאחד שהוא (המשורר)
התמיד באהבתו ]






לאט עלי פרידתך כאבי / ואל־תאמר לצולת ים חרבי



ואם־אגיד לך דברי מריבות / שפט כי עמך דיני
וריבי



תנה עד אם־הרעתי תחלה / ותרם יֽדך על־יד נדיבי



ידידי אם־עקבתיך לעולם / בפנים או בלב יגד עקבי



התחת אהבתי תשטמני / ובחרי־אף תפלס את־נתיבי



וקנא לבך תכלית קנאות / ומשכת זנב שנאה
בגבי



ולו הושם תבונה בבהמות / אזי אמר חמור כרתו
זנבי



ותשים לבך אוצר קנאות / ולא שמר לך אהב בקרבי



ותעבר מבלי שלום ותפנה / ומה־בצע בברק
יעבר־בי



מאד נכאב לבבי על־פנותך / ולמה־זה יהי נצח
כאבי



ושכחתי ברב ימים דמותך / כאלו בחלום ראך
לבבי



אשר נשאר כלב חולת אהבים / בעת ישאו גמליו
הערבי



לך אצמא ואתעלה־בך לא / אבל על־זכרך קומי
ושכבי



ואיך אוכל להתאפק והנה / פרת אין די לכבות אש
שביבי



ואם־תטעם לך מראש שפתי / הלא על־חכך יזוב חלבי



ונאמנו לך פצעי אהובך / והמשל משל חכם ונביא



ואם־לא אעלה נפשי למה זה / הבינותי אני שחרי
וערבי



ואם־ארוץ ידידי בקרבות / דרך תחת אבק סוסי
ורכבי



ואם תוכל עמד במערכה / ואל־יבריחך קשתי
וחרבי



ואם־תקצר להכיל את־דברי / ותאמר כי־ישדדך
זאבי



אני מנֽודך אחרץ לשוני / וקחנו לשלל עוד
ולשבי



ואם־אריב לך מרב ידידת / הלא על־בלתך אשאג
כלביא



ודע כי אפך אחי אכפר / ואשוב אחרי מריי ושובי



ואם־תסב עלי ציר הכסילות / ולא־תשא פני משאת
כתבי



אני אסב להפר אהבתך / ואסיר ממך עיני ולבי.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/19689