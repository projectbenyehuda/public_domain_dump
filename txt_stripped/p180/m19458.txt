


	
	[הלא [תר]אי זמן יכשיל אמוניו]
	



[תלונת בן השש עשרה]




הלא [תר]אי זמן יכשיל אמוניו / והיה עם מתי און לעזרה

זמן צרות וכלו מהמרות / וריבי עם ויום זעם ועברה

אחזוני בחבל הענושים / מאד נפשי משכלת ומרה

והנני שתים הם שנותי / עלי שלש ואחת ועשרה

ובחרתי מקום האור חשכה / ולתת־לי מקום ביתי קבורה

הלעד תֽהיה־בי הנשמה / ולנצח בתוך גוי עצורה

ואוי לי כי ילדתני הלא [יום] / היותך טוב כמו אשה עקרה

למען הוא כיום צרה ואם כל / אנשים יענו טוב יום בשרה

שמח וראה בטוב תמיד וגם גיל / והנשא בנפשך הֽיקרה

ותמצא חן ושכל טוב וכבוד / ותפארת ועשר רב ומשרה

והמשך בחבלי התבונות / ועליך תהי חומה בצורה

בשרך תאריך תחתית אדמה / ועל ראשך תהי לעד עטרה.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/19458