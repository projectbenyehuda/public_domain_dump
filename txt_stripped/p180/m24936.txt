


	
	יי שעה
	








יי שעה לחשי ורחשי / והיה נא דורשי

שובה יי חלצה נפשי / הושיעני למען חסדך

שוב מחרון אפך / והנחם על הרעה לעמך





להודות לך קמתי / ורחמיך שברתי

ודלתיך דפקתי / להגיד בבקר חסדך





מלך רם ומתנשא / היה לנו מעוז ומחסה

ואל עם בשמך חוסה / משך חסדך





הפלה חסדיך / לזרע ידידך

האירה פניך על עבדך / הושיעני בחסדך





חנון רפא משובה / בעמדי לפניך בתשובה

זכרה לי אלהי לטובה / וחוסה עלי כרב חסדך





זכר דבר חוזיך / לעם נקראים אחוזיך

ואני אשיר עזך / וארנן לבקר חסדך





קרב נא ישעם / כי מאד בגלות נפעם

סלח נא לעוון העם / הזה כגדל חסדך.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/24936