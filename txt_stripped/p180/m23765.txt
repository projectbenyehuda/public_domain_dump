


	
	לך יי הצדקה... שמך גדול
	








לך יי הצדקה / כי ימינך פשוטה לקבל שבים







לך יי הצדקה / שמך גדול מפרש

זה הוא שמך לעלם / לעלם, כי לא פרש

אשר בו עשר ספירות / וסוד כל עולם נארש

ולא נתן להארש / לכל מסגר וכל חרש

והוא נפרש והוא נדרש / לכל דורש אשר דרש

ומרחוק שם בו חק / לעם חק עולם ירש

ואיש חשב בדרך שוא / הלא אז מן גו יגרש

ואיש השב מנתיב שוא / וחרשת אמת חרש

הלא עולם אשר נשלם / בזאת נתן לו למורש

בשוב אל אל כדל שואל / ותחנונים ידבר רש

ליום מימים מפרש / לסלונים וסרבים.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/23765