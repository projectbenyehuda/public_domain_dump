


	
	עבי שחקים
	



עבי שחקים / ר' שלמה אבן גבירול


עבי שחקים כשורים געו / כי הסתיו זעף ופניו רעו



וכמו עננים ירדפם סער כמו / סרני בקרני יובלים תקעו



ופני שחקים בערפל תעו / אף כוכבי בוקר באורם לעו.



שמש נשאם על-כנפיו על-פני / ארץ ועת כי-נבקעו נבקעו.



פחי גשמים רקעה רוח ועב / קצץ פתילם עד-שאול נגעו.



הוא הנדד נחת גדודיה וגם / הכין תלמיה עדי נזרעו.



גלה יבול הרים אשר נסתר כמו / סודות ידעם איש ולא נודעו.



כל-הסתיו בכו ענניו עד-אשר / חיו עצי שדה אשר גועו.
 







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/3069