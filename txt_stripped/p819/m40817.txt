


	
	גבול לאדם
	








הגלים מה נוראו, בים שמה

הסער שם יגעש ירעש בכח

ובגבה אפו בל יחשוב אדמה

ביליל שם ייליל לא יתן מנוח

גם יהמו ירעשו סופה וסערה

בתבל ושלומה הה! אפם חרה





במתי ים ירומו עד רום שמים

ולמשחק למו גם ציים אדירים

הה! למחות היקום יניפו ידים

ויגועשו אף ירעשו מים כבירים

וכמו רעה עינם ביפי החלד

כי לציף יהינו זקן וילד





כצר מי נצב מול רשעת לבמו?

מפניו הגלים אחור נסוגו;

ממרוצתם לשוב מי זה צומו?

המונם ושאונם איך שם נמוגו

השתאו התמהו הפלא ופלא –

אך יד החול הדק היא עשתה אלה





האנוש ככה! בימי חייו הבל,

הן ישאף לבלוע כל הון וחיל

ולמשחק לו יהיו משא וסבל

לא ינוח רגע יומם וליל

מי שם דומיה אל סערת לבהו

הה! אך מעט החול זה כסה עיניהו.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/40817