


	
	קינה על קבר רחל אמנו
	




דלים ואביונים ושפלי עֽין,

על קבורת רחל בבכי יבֽואו,

אויה כי שוא בכיה גם יליל תֽהו,

עת כל ימי חלדה שֽבו לאֽין.





אך במרירות לבב כלם יאמֽרו,

היא היתה עֽזר ומגן ומשגב לֽנו,

אך היא מחיה את־נפשות כלֽנו,

ותהלות צדקתה פה ולשון יספֽרו.





אך היא תשמע קולם מרום רקֽיע,

הסו! תאמר כי לזבול עלֽיתי,

זאת היא מנוחתי אשר אוֽיתי,

פה אשב פה אשקוט ופה ארגֽיע.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/40995