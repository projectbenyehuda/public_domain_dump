


	
	אל נורא עלילה
	



פזמון לנעילה של יום כפור. חתימה: משה חזק


אל נורא עלילה, / המצא לנו מחילה / בשעת נעילה!

מתי מספר קרואים / לך עין נושאים / ומסלדים בחילה.

שופכים לך נפשם / מחה פשעם וכחשם / והמציאם מחילה.

היה להם לסתרה / וחלצם ממארה / וחתמם להוד וגילה.

חן אותם ורחם, / וכל לוחץ ולוחם – / עשה בהם פלילה.

זכר צדקת אביהם / וחדש את ימיהם / כקדם ותחלה.

קרא נא שנת רצון / להשיב שאר הצאן / לאהליבה ואהלה.

מחה כעב פשעים, / עשה נא חסד עם / מקראים סגלה.











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/32126