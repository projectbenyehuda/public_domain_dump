


	
	לו משאלי יעשה לי אלי
	



 






לו משאלי / יעשה לי אלי

וימשני / מתהום נחלתי / אל נחלתי!





מתי צרי / ישלחה לי צורי

על יד צירי / לחבוש את צירי?

ופני צרי / אשר סביב צרי

ישים כבלי / כי הכביד כבלי

כי שמני / מבלי תאותי / גם תאותי.





שמם מבצר / בידי יליד נבצר

ופני הצר / נחשבו לי כצר

עד כי קצר / יד ומצע קצר

ויור כסלי / אך עלי אל כסלי

להרימני / מבור דלותי / חיש לדלותי.





הנה אילי / ספו כי אילי

יבשו. ואילי / שממו כי אלי

צפו ואילי / יקראו נא, אולי

ישיב חילי / אל הדומי וחלי

ויניחני / לערוך זמרתי / על זמרתי.





בידי דומה / ירדתי דומה

השקו חמה / לי תחת חימה

ואני חומה / …רעית חומה

מבור חילי / אצעקה אל חילי

לנהלני / ולגאול אדמתי.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/37953