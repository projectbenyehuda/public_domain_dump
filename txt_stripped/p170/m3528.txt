


	
	אמרינו כיום לעו
	



אמרינו כיום לעו / ר' משה אבן-עזרא


אמרינו כיום לעו   חות צדק לא יספר



כי אפפו עלינו    רעות עד אין מספר:


תה' מ, יג


נועדו צרינו יחד כארי ידיו ורגליו



כי נועצו     לב יחדו:


שם פג, ו


יהמו קרבי    ועל חטאי אתאונן



כי יתחמץ לבבי   וכליותי אשתונן:


שם עג, כא


מפני חסדו יעיר ויתנם למרמס



כי מלאו מחשכי ארץ נאות חמס:


שם עד, כ


שור ענינו כי יגענו  נשוא על מוקשנו



כי שחה     לעפר נפשנו:


שם מד, כו


הופיעה כי פרשו   לרגלי מעגלי רשת



כי הנה הרשעים   ידרכון קשת


שם יא, ב


קמים הציקוני   בלי תכלה וחקר



כי קמו בי     עדי שקר:


שם כ


טהור, הכניעם   אשר בך חסו



כי טבעו גוים    בשחת עשו:


תה' ט, טז


נחה עם זו בישר   להשיג מאויו



כי נחם אדני    עמו ועניו:


ישע' מט, יג


בפשעי אני נחלש   וצרי מתגבר



כי באו בנים    עד משבר:


שם לז, ג


רחם העיר ההללה  וקבץ בניה



כי רצו עבדיך    את אבניה:


תה' קב, טו


יודעו חסדיך    לעם זו משחקים



כי יודע אדני    דרך צדיקים:


שם א, ו


עזך אני אשנן    בזמר לשוני


כי עשית     משפטי ודיני:

שם ט, ה


קול שפת חורפיך  וחרפתם שרפתני



כי קנאת ביתך   אכלתני:


שם סט, י


בחסדך פשעי    הפאה לכל רוח



כי בך בטוח:


ישע' כו, ג






את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/3528