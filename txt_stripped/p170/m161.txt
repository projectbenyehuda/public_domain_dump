


	
	ינחמו ירחמו
	



“לרבי משה ן' עזרא ז”ל"

סימן: משה


ינחמו  /   ירחמו  /  בני איש תם, רב אונם



בגלותם,  /  בבור ענותם / דם תרדנה עינם –



להצילם   / ולגאלם  / ציר אשלח למענם



כהבטחתים / ונחמתים / ושמחתים מיגונם:


ירמ' לא, יב

  


מנדחים  /  ונאנחים  / הם שוכחים את רבצם



מקבצים  /  ומעריצים /  ישובון אל מחוז חפצם



ברן ישאו  /  ויבאו  /   כי מלאו ימי קצם



להושיע  /  להשמיע /  לציון הנה הנם:


ישע' מא, כז

  


שבות ציון /  בשוב עליון / למקדש אל יצאו משם



באקדחים  / מפתחים  / יכונן את מקדשם



באין אנחה / וצוחה   / ושמחת עולם על ראשם



וצור עזם  /  ומעזם   / מושיעם ומגנם:


  


(ו)המריצו  / והעריצו  / לאל רם קדוש ישראל



ינחמכם  /  יקבצכם  /  אל מקדש ההראל



ובני שלשה /  בקדשה  / יקדישו שם האל



כאראלים  /  כחשמלים /  כשנאנים במעונם:
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/161