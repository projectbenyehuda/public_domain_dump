


	
	נלאה להיליל על שברנו
	



“לגאון משה ן' עזרא”

סימן: אני משה


נלאה להיליל  /    על שברנו



ואלו יללה  /     מלא פינו:



אלו לדיו   /    יהיו ימים



ונמתחו גוילים /  כשמי מרומים



וקני סופר     כל עצי רתמים



אין די לכתב קצת צרותינו:


  


נחרב דבירי  /   וסף מקדשי



ואבדו חכמי  /   ובית מדרשי



ואנה רכבי  /   ועז פרשי



על אלה חשכו עינינו:  /  אי' ה, יז



יוקד לבבי    /  על יקד בית אל



ואין מזבח  /    ואין ההראל



ואין כהן גדול /   בעבודת אל



לכפר-על כל חטאתינו:


  


מנורה ושלחן /   ולחם הפנים



כרובים וארון  /  לוים וכהנים



ושירה אזלה   /  ובאו יגונים



ונהפך לאבל שיר מחולנו:  /  שם ה, יד


  


שבת קטרת  /  וקול מגרפה



ופרה אדמה  /  ועגלה ערופה



ונסכי מנחות  /  לג הין ואיפה



ושעיר מלבין אשמותינו:


  


השב עבודת   / מקדשנו



וקבץ נפוצות  /  גלותנו



והקם נפילת  /   חרבותינו



והשיבנו      לקדמותנו



יה, ואז ימלא שחוק פינו:  /  תה' קכו, ב
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/2202