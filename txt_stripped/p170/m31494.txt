


	
	אשרי אנוש ראה
	



(אל אבון)






אשרי אנוש ראה פני אבון / אחי, ומה־יועיל אמר ״אשרי״?



הגן אשר נחמד למראה, / כי מגדי תבונתו לכל יקרה,

נוזלי חסדים שם לרוותו / מלקוש ומי צדק כמו יורה,

שמה ינוחון כל יגיעי און,/ מפלט לכל חרד וכל ירא.

כמה אקוה מזמן רחם,/ אך בי מאד יתגר ויתחרה,

ביני לביניו להטי חרב/ נתן, לבל פריו אהי אורה,

גפן סדום נטע אלי צדי/ תחתיו ושרש לענה פורה.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/31494