


	
	מלך אין קצה לנסיו
	



“לרבי משה ז”ל"

סימן: משה ח[זק]


מלך אין קצה לנסיו



יחן עם משושיו



וישלח מבשר לעמוסיו



לשפט את הר עשו



והיתה לאדני המלוכה:      עוב' א, כא




שדי שולט בכל איים



צור עולם אלהים חיים



ומושל בכל הגוים



כי לאדני המלוכה:       תה' כב, כט



האל תכן בזרת



שחק, ולו התפארת



גרש אמה, לגברת



היתה, והיא האומרת:



אני ואפסי עוד אמלכה:      צפנ' ב, טו




חי עולמים מושל סלה



לו הכח והגדלה



צור נעלה על כל תהלה



ומרומם על כל ברכה:      נחמ' ט, ה







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/2768