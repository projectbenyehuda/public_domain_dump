


	
	בחורי ילכו
	



אל שלמה






בחורי ילכו הלוך וידוו / וחיי כאשר צרי יאוו,

ואותי הזמן יצוד ועלי / נתיבי יום ליום בניו יעוו,

ומני ידרשו נקמת בני תם / וילדי בין אשר יהיו והוו,

ומאויי עלי ראשי כסילים / בפשעי חרשו היטב והתוו,

ואלו יחפצו דודי שלמה – / להורידם אלי ידי יצוו.

אשר לבש מעיל צדק – ואכן / בנות עש ארגו אותו וטוו –



ועדה צוארי חסדו עדי חן / מאד יפו לחיי[ו] בו ונאוו,



ותפארת מאורי אור בשחק / בעת דמו לאור פניו ושוו.

עלי דעתו יעידון מפעלותיו / ובר לבו בלי לשון יחוו.

איחל להדף בו חיל יגונים / [סביבי] נצבאו יחד ונקוו.

ולמה אהיה נגמל ודדי / חסדיו כל צמא נפש ירוו,

והן עיני מצפים לו כעיני / דשאים אל רסיסי עב יקוו.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/31769