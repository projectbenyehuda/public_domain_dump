


	
	אשר בנה עלי ארץ מעונים
	




אשר בנה עלי ארץ מעונים / ובתי שן והכין בם עליות



ועמודים עלי בתים רצופים / מרוחים ומחמדי שכיות –



לפי רגע ראיתימו כגלים / בלי יושב, וארמוניו – שאיות.



אמר, איה אשר בנו ושכנו / ונפשותם ואיה הגויות?



ומה תקוה לאיש מות ייחל / ועיניו אל שאול כל יום תלויות?



כאלו הזמן – נוקד, ומות – / כמאכלת, וכל היקום – כשיות.
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/8171