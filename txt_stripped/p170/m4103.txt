


	
	אין בפי מלה להשיב
	




אין בפי מלה      להשיב לשואלי



כי טמן פח       חטאי לרגלי:


ירמ' יח, כב

  


נמשכו ימי      בגלות וארכו



ואנשי שלומי     ספו ונחשכו



וגבהי שמי      עלי נהפכו



ואני שכולה      אכן, בעלי



כצבי ברח       מעל אהלי:


שה"ש ח, יד



יחלי, אימה,     כי קם ללבש



נקם וחמה      כצניף יחבש



ולחל וחומה     יחיה, ויחבש



סורה וגולה,      ולכס תעלי –



כי לא יזנח       לעולם אלי:


אי' ג, לא

  


מלכי איים     לחצוך בפרך



יתנו שיים      לראות הדרך



והלכו גוים     יחד לאורך



יום עיר תלולה     יבנה אלי



באבני אקדח      ייסד גבולי:


ישע' נד, יב

  


שמש צדקה     תזרח ומרפא,



וכאב מצוקה     יכלה ויספה



ועל מועקה     ישבר וירפה



ושנת גאלה       יקרא גואלי



ארצי נצח       יהיה נוחלי:


שם סג, ד

  


האל ירצה      אנקת צועקים



ואותם יפצה     כי בו חושקים,



בתולה תצא     במחול משחקים



ותשיר תהלה:     בא קץ אפלי



וכבוד יזרח      אדני אור לי:


מי' ז, ח

 






את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/4103