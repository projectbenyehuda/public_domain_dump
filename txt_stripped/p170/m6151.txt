


	
	תנתן לי בשאלתי נפשי
	



"לר' משה ן' עזרא:

סימן: משה

לפורים


תנתן-לי בשאלתי   /   נפשי ועמי בבקשתי

מי-יתן-לי בנדד ארחיק



בידי חמלה בידי תחזיק



כי כל כחי ועז ידי ריק



ואין לי לערך עת צרתי  /  בלתי שירי ותפלתי:


  


שמש מרפא באורך זרחה



לי, יום נפשי אגגי שחה,



כן ברצונך תן לי הנחה



ואחזה ארוכה לתרופתי  /  ומחלות תחת מחלתי:


  


הנה כבודך מלא קרבי



ועל עצמתך עדיך בי



אך לספר לא ישיג לבי



ואם אהללך בתפלתי   /  הן מחשבתי מחטאתי:


  


קשורה בגו בלי מגרעת



מחכמתך תעדה דעת –



לך נמשלת ובך פוגעת



ליוצר אותי יש בי אותי  / והנה: שפתי בי ונשמתי:


 






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/6151