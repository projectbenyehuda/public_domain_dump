


	
	מאל עילום
	



אל רב גדול אלמוני, וליעקב ושלמה






מאל עילום יובל שלום / ריחו בשם טעמו נפת,

רבו ישא הרב, שהוא / על ראש תורה בלבד צפת,

אף תורתו כל יום תוסיף / גם ענותו כן נוספת.

כמה ברח הוא משררה / אכן אחריו היא רודפת

יום נעלמה מעין כל־חי / הוא נמצא לה אות או מופת,

גם הוא לה דוד כי תורתו / כשחר על כל נשקפת

ובמשפטיו מצאו ברים / עדן ובני עול תפת.

ולרב יעקב כי החכמה / היתה לו שפחה נחרפת,

קשר כתר בין על ראשו / וישם תם לו מצנפת.

גם לשלמה השר, כי בין / עיני שכלו דת טוטפת.

משכיל, מפיו עב החכמה / על כל צמא אט עורפת.

ולכל מבין עם תלמיד, כי / מפיהם דת אל נוטפת.

חברת שכל בראות אותה / שמש יחרד וילפת,

נפשי כפר לה מאז כי / לחזות אותה היא נכספת.

ינון זכרם לפני שמש / ועליהם יד אל חופפת.







מי זה דמה



אל יעקב בן אלעזר





מי זה דמה / כי סוד חכמה / מתוך ארץ / חיים נגזר,



יסור לראות / מופת ואות / בכתב משאות / בן אלעזר.



ספר מחפיר / לבנת ספיר / בו איש מ[וס]ר / עז יתאזר.



וצניף חכמה / שתיו ערמה / ערכו תמה / לא שש משזר,



חכמות יון / בחיק שון / להיות אמרו / להם מנזר,



דעות לשמר / בינות לגמר / כי מר וכפור / בהם פזר.



מוסר אתו / בית תפארתו / אכן בלתו / יהיה מוזר.



צור כס גדלו / יום הנחילו / שח: על כסאו / לא ישב זר.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/31693