


	
	[אורי יבקע]
	



סימן: משה




אורי יבקע / יום אהי למגדל

צורי, ויתקע / בשופר גדול:   [ישע' כז, יא1]

מגדלי עוני / נבצרו לרב

ובמימי עיני / אחריבם חרב

ושמש ששוני / אשר ערבה ערב

תזרח כי קרוב / יום הגדול:   [צפנ' א, יד]

שבטי ישראל / יקבץ כאחד

ועל הר אריאל / יעמדו יחד

בבא הגואל / שלוים מפחד

יעמד מיכאל / השר הגדול:      [דב' יב, א2]

השב צביה / אל בית עפר

וגפן פוריה / לאשכל הכפר

ותוציא שביה / מעיפה ועפר

בזרע נטויה / ובמרא גדל:      [דב' כו, ח]








צריך להיות ישעיהו כז יג: “והיה ביום ההוא יתקע בשופר גדול” (הערת פב"י).  ↩



צריך להיות דניאל יב א: “ובעת ההיא יעמד מיכאל השר הגדול” (הערת פב"י).  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/1521