


	
	את חטאי נוכח פני שמתי
	



לקרובה א'


את חטאי נכח פני שמתי  כי אחרי שובי נחמתי: ירמ' לא,יח

מחה שדי היום בקומי  חטאתי וחטאת עמי:  דנ' ט,כ


המלך הקדוש


באתי לשפך נפש נכאה  בעד השארית הנמצאה: ישע' לז, ד

זדוננו כמו דוה תזרם   פשעינו אתה תכפרם: תה' סה,ד



המלך הקדוש


גבהה דבר צר בעד צור מפגיע גבור לא יוכל להושיע: ירמ' יד,ט


מחה


דיני האר ויראו בעיניהם   דבר מי יקום ממני ומהם: ירמ' מד,כח


זדוננו


העל רמה גדר תפרץ     העלה נדף תערוץ:  אי' יג,כה


מחה


ונקלתי עוד מפני זדוני     והייתי שפל בעיני:  ש"ב ו,כב


זדוננו


זדונותי שמוני משסה    זעף אדני אשא:   מי' ז, ט


מחה


חנני אל כי נבהלו עצמי    חדל ממני כי הבל ימי: איו' ז, טז


זדוננו


טהרני כי חטאתי גדולה   טבעתי ביון מצולה:  תה' סט,ג


מחה


יה נגדך באתי שח עינים   יגע ורפה ידים: ש"ב יז,ב


זדוננו


כנאד בקיטור לבי במעליו   כי אדני סר מעליו: שופ טז,כ


מחה


לעגו עלי אנשי דמים ומרמה  לא ידעתי אי מזה המה: ש"א כה, יא


זדוננו


מאסו בי ושן חרקו עלי חרק  מפני לא חשכו רק: איו' ל,י


מחה


נחמתי על עונות סתרי    נשאתי חרפת נעורי: ירמ' לא,יח


זדוננו


סבבתי פני ונפשי לא אמיש   שמתי פני כחלמיש: ישע' נ,ו


מחה


על חטאתי דלפה נפשי    עצמו משערות ראשי: תה' ט, יג


זדוננו


פחדתי ובזכרי עוני     פלגי מים ירדו עיני: שם קיט,קלו


מחה


צמאתי ולטל סליחה מחכה   צמתי ואבכה: ש"ב יב, כב


זדוננו


קרבי המו לי כי נכלמתי    קמתי מתעניתי: עז' ט, ה


מחה


רחום אל תהיה יום צרתי   רחוק מישועתי: תה' כב, ב


זדוננו


שובבני לשבת באהלים    שקט ובטח ואין מכלים: שופ' יח, ז


מחה


תבשר כי רצית בניך    תכין לבם תקשיב אזנך: תה' י, יז


זדוננו


מצעק: אבי! בכאב לבו   מבור אין מים בו: זכר' ט, יא


מחה


שלח אליו פן באפלו יספה  שמש צדקה ומרפא: מלא' ג, כ


זדוננו


השמיע שלום משחקים   לקרבים ולרחקים: דנ' ט, ז; ישע' נז,יט


מחה






את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/2387