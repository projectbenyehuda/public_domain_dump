


	
	בפתחך "אנכי"
	



בפתחך “אנכי” / ר' משה אבן עזרא

סימן: משה

  


בפתחך “אנכי”     ראש דברותיך



שש אנכי     על אמרתך    תה' קיט, קסב


  


מעז לראשי      ומרפא לאסוני



תורת קדושי      דת מאירה עיני



בנפל במוקשי     פעמי המוני



שמרה נפשי     עדתיך:     שם קיט, קסד


  


שדי ממרומך     יום הופעת



עבים בשומך     סיני ירדת



ובקול רעמך     עולם הרעשת



צור על עמך      ברכתך:     שם ג, ט


  


הדרך ראיתי     וקולך שמעתי



בעוד בי נשמתי     אמרתך חמדתי



מה אהבתי      תורתך:     שם קיט, צד







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/1697