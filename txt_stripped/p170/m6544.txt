


	
	מבית מלוני קמתי בצוקי
	



מבית מלוני קמתי בצוקי / ר' משה אבן עזרא

לחן: אחות קטנה תפילותיה עורכ

סימן: משה הק[טן]


מבית מלוני     קמתי בצוקי



ולבית אדוני    באתי כחקי


ואליו עיני     תלויה בצעקי


בקראי ענני      אלהי צדקי:   תה' ד, ב

שרירות יצרי -   ישפילני



בהלכי בקרי    יבהילני



וחטאת מרי    ינחילני



לא ירפני       עד בלעי רקי   איו' ז, ב

הבאיש ריחי    כי בי רדה



והמר רוחי     ועלי עדה



הכשיל כחי     ואותי צדה



שם לחרדה      נשף חשקי:    ישע' כא, ד

הקץ משנת     יגוניו הוזה



והקריבה שנת   פדות לעם נבזה



ורצה רנת     כואב ורזה



כי אתה מנת      חבלי וחלקי:   תה' טז, ח
 







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/6544