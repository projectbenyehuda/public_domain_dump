


	
	אל אלהי נפשי אנהל
	



סימן: א’ב (משולש), משה קטן (משולש)


אל אלהי נפשי אנהל –



אולי אור סליחתו יהל,



אכן מפניו אבהל



אתבונן ואפחד ממנו:     /  איו' כג, טז


  


בפחד קמתי ונפלו פני



באד קרבי נזלו עיני



באימה באתי לפני אדני



גדול ונורא מאד ומי יכילנו:  /  יוא' ב, יא


  


גלות צפון לבי אואל



גר אנכי על דלת שואל



גר מפחדו, כי יקום אל



וכי יפקד מה אשיבנו:    /   איו', לא, י


  


דלותי ליום אהי בו נשפט



דלו עיני ליושב על המשפט



דומם אהיה בעמדי למשפט



כי לא איש כמוני אעננו:    /  שם ט, ל


  


האל, עון נעורי אל תשמרנו



הבל כל אדם ואיך תבחננו –



הרף, מה אנוש כי תזכרנו



ובן אדם כי תפקדנו:     /  תה' ה, ה


  


ולאט לשכור בעולם בלי יין



ויסכל כי עשרו כאין



וזכור כי נבהל להון איש רע עין



ולא ידע כי חסר יבאנו:   /   מש' כה, כב


  


זהבו כעפר יהיה והונו,



זוחל על מעשהו וקנינו



זמן ירשנו מבטנו



חיל בלע ויקאנו:    /    איו' כ, טו


  


חסנו ידל ועזו ישנא



חילו יאבד וכל אשר הוא קונה



חמודו יקרא ולא יענה



מצרתו לא יצילנו:   /    ישע' מו, ז


  


טרף עשר, כרקב יחבל



טחון פנים לקבר יובל



טובו ימאס ויהי כנבל



ובחצי ימיו יעזבנו:    /    ירמ' יז, יא


  


יצבר כחול ימים כסף



ילד יום אותו ישסף



יום תבאהו שואה ולא יאסף



עיניו פקח ואיננו:    /    איו' כז, יט


  


כבודו יעוף כקש לפניו



כידו יראו עיניו



כפתע, קול פחדים באזניו



בשלום שודד יבואנו:    /   שם טו, כא


  


לתבל אל תצעד צעד



ליפיה אל תרוץ לחמד



לב הכניע ותתמך כבוד



וגאות אדם תשפילנו:   /    מש' כט, כג


  


מאס צוף פיה ושיחה



מהיות נפתה ברוחה –



מי פתי הטתו ברב לקחה



בחלק שפתיה תדיחנו:    /  מש' ז, כא


  


נוצר איש לעמל חיה,



נפשו תאבד ואחריתו ציה,



נפלאות ידרש ורחוק מה שהיה



ועמק עמק מי ימצאנו:   /   קה' ז, כד


  


סוד יוצרו איך יהיה מעיר



סף לפני שמש כעל דשא שעיר? –



סכל לא ידע ללכת אל עיר



עמל הכסילים תיגענו:   /    שמ י, מד


  


ערום מסות השכל ובער



עור ימשש למצא שער



אולת קשורה בלב-נער



שבט מוסר ירחיקנה ממנו:  /  מש' כב, טו


  


פחדו מיום יכביד שברו



פנו אל צדק מאמרו –



פתאם יום ירח לא יהל אורו



ושמש בענן אכסנו:    /    יחז' לב, ז


  


צעד אל ישר נקי כפים,



צבר חסד טהר-ידים,



שלח לחמך על פני המים



כי ברב הימים תמצאנו:    /  קה' יא, א


  


קנא ליונה קצוצת אבר



קוננה בפח יגון ושבר



קהל בניה ישיש אל קבר



המחכים למות ואיננו:    /   איו' ג' כא-כב


  


שרין תלבש לעזרת אנושים



שלח ידך להמון יקושים



שופט, קנא למושל באנשים



צדקים וטבים ממנו:    /   מל"א ב, לב


  


תמו חסידי וגבר צרי –



תעיתי והוא בין אחים יפריא



תמהתי כי כרע שכב כארי



וכלביא מי יקימנו:    /    במד' כד, ט


  


מכמרתו תהיה פעלו



מהר יארה פרי מעללו



משטין יפתהו ואולי נוכלה לו



ונקחה נקמתנו ממנו:   /    ירמ' כ, י


  


שקרו לנגד פניו הציבו –



שת בשמים פיהו וניבו,



שח: מה נועיל כי נפגע בו



ומה שדי כי נעבדנו:     /   איו' כא, טו


  


המון פסיליו אותו יפילו



המית אמריו פעמיו יכשילו –



היום כמריו עליו יגילו



על כבודו כי גלה ממנו:    /   הו' י, ה


  


קרית חנה ופנות מקדש



קדוש אשר בצדקה נקדש –



קרא לך שם חדש



אשר פי אדני יקבנו:   /    ישע' סב, ב


  


טובו יראהו מאויו



טהור פעלו יחוה בחייו



טוב אדני לקוו



לנפש תדרשנו:     /     אי' ג, כה


  


נורא, סעד ימין נוקש



נאור, הישר לפניו דרך נעקש



נבואת בעת ההיא יבקש



את עון ישראל ואיננו:  /    ירמ' נ, כ


 






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/8301