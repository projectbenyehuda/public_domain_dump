


	
	בנפשי בחרו
	



על מות יוסף בן מימון






בנפשי בחרו לשכן יגונות / ואותי חמדו יחד מהומות,

ושטו על פני תבל, ובינות / צלעי נתכנו להם מקומות,

וילדי יום הלום לבי והכשל / בכשיל רוצצו ובמהלמות,

ודמים ידרשו מיד בני איש / וממני לבד יקחו נקמות,

בפני חזקו פנים ובושו / לכל לא בוש ולא הסיג כלמות,

קרבות יערכו יום יום לנגדי / ותמיד יקראו להם שלומות,

בעין קצף ישורון בעלי תם / ועין חנות – בני דמים ומרמות,

יכחשו באיש כחש בשרו / דרוש חכמה ופתח סתומות,

ויתרעו לרץ משד וחמס / עלי כסל עשה עשת ופימות,

גבול גאים עליהם חק להציב / ולושיב מושבות כנים נשמות.

לאט, כי לא בכל־פעם זמן קם / לריבותי והגיש העצמות,

אבל דמה להשוות צר ואוהב / ונפשותם ביגון תת עגומות,

וכל עת יהפך ידו בגופות – / ולא נגף לבד היום נשמות,



ועוד בקש עלי נפשו תנואות / כאלו [שם] עלי נפשו אשמות,



והוריד את־פאר עזו אשר בו / ארצות אחזו על רום תרומות,

ונצל הוד צבי עדיו לפניו / כנבל יוצרים גביש וראמות,

והכוכב אשר יפיץ מאורו / ביום וליל פני שוכני הדומות.

רחב נפש כפי שכלו ודעו / אשר היו רחבים כתהומות,

שפל לב עם בני תבל, והיו / לידיו על בני עיש תשומות.

לצריו נמצאו בו חיל וחמות / ולקשורי לבבו חל וחומות,

ומשמן מאד רכו דבריו / ומתקו מעניו מצוף וחמות,

מחדש מחלצות חסד ביום כ/תנותיו על בני תבל פרומות,

וכמה מעלות הוד נקבו בו / אשר לא נקבו מאז בשמות,

ואין נפתל ועקש באמריו / וצחות פיו כמפעליו שלמות.

לאם דרך עמד, רעה מבשר, / והשמיע עלי קצוי אדמות,



והרם קול לכל־שואל אשר מר/כבותיו להלך אליו רתומות:



עמד! כי נעצרו עבי תבונות / וימין בהלך צדק נעימות,



ולכושל: צפר! כי סף גביר פיו / ואמרותיו לכל־כושל מקימות,



ולהלך: נטה! כי סר נדיב לב / שכון תחת מכון ארמון ישימות,

והאמון עלי תולע – לחבק / בעי מדבר מקום תולע ורמות.

כהיום, אהבי, קראו מבכות / ותבאנה ושלחו לחכמות,

והחישו בנות־יענה ויהיו / כהמיתי בלי פוגה מהימות.

ומי יתן כים ראשי ועיני / כנאדות יגרו מים וחמות,

ויזוב דם כבדי עד אשוה / נהרות מדמי עיני אדמות,

לתוגה שחרו פנים אדמות / והלבינו קוצות העלמות,

לציר היה כחומת אש סביבי / ובנפל בו לבד אמצא תקומות.

אשר עיניו פקוחות על אהבי / ומחטאי ביום אשגה עצומות.

למותו נקטה נפשי בחיי / ומות בחרה לה מעצמות,

וחלו כל־מגורי בי ואין לי / למות בלתו לעת פחד ואימות,

למי אפחד ביום פחד ואשמע / בהתיעץ עתידי תעלומות,

לרחוק אקראה אחיו לנחם / לבבות על יגונות העצומות.

לשון מכתב יחכם מה בלבי / ושפתות אגרות אבל חתומות.

מידעי, זמם כל איש תפיקון / ואיכה נגדכם אערך מזמות,

ונזכר בעלי דעות כבודם / אליכם לערך אליו ודמות.

שכר מבחן אנוש הודות עלי כל / בפיות מספד ונהות חסומות.

ומה־יועיל קצף על הזמן או / שפך חרון עלי ימים וחמות,

ועינכם מראות אינה עצומה / ואזניכם לשמע לא אטומות,

וכי תבל בעינינו כליל, / ונחנו בה וימינו חלומות.



ילדתנו, ובינינו כאיבת / זמן נתן [עשות] כלה וחמות



ויד מות תניפנו לשחת / כהניף יד אנוש חרמש בקמות.

ודי כי נחלו לו כל ונחו / כאלו נותרו מעש יתומות,

ושולל יהלך חסד למותו / והבינות למפקדו ערמות,

וזכרו עד מאד גבה בתבל / והן נכפל ונשא אחרי מות,

וחלה בחלי מות ואכן / פעליו בעדן לו מחלימות,

למען יצדקו האומרים כי / תמותת בעלי ישר תנומות.

כפי גדלו יכונן מעלתו / אשר לו עז ולובש תעצמות,

ונחומים כפי שואת לבבכם / יצו לכם ומשכרות שלמות.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/31682