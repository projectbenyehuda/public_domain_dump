


	
	[כח לא עצרתי]
	



לקרובה א'




כח לא עצרתי לפני המלך

אם תעלה חמת המלך:     [ש"ב' יא, כ]

נבעת אני מלפני המלך

נהם ככפיר אימת מלך:    [מש' כ, ב]

יום צאת משפטי מלפני המלך

יזכר-נא אדני המלך:    [ש"ב' יד, יא]

מבשר מאת פני המלך

מי אתה קראת אל המלך:  [ש"א' כו, יד]

שועך שמע ויצו המלך

שיבוא אחרי המלך:   [קה' ב, יב]

הביאוהו לפני המלך

המשרתים את פני המלך:  [אס' א, י]

בכיו הכניסו בהיכל המלך

בית אדני ולבית המלך:  [מל"א' י, יב]

רנניו יביאו בחדרי המלך

ראי פני המלך:    [אס' א, יד]

יליצו ישר לפני המלך

יעשה אדני המלך:    [דהי"א' כא, כג]

עת ישפטו גוים על פני המלך

עשר ידות לי במלך:    [ש"ב' יט, מד]

קדם קראי ישמע המלך

קולי אדני המלך:    [ש"א' כו, יז]




בעותי קצפו וחמת המלך

בלב אויבי המלך:    [תה' מה, ו]




מפיל אני תחנתי לפני המלך

בבית קדש ומקדש מלך:   [עמ' ז, יג]
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/424