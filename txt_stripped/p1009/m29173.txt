


	
	לקראת שלמה שיר
	








לקראת שלמה שיר / יציץ וגם יזרח

יהגה בשלום רב / אל עוברי ארח





שלום לך האח / הטוב והנעים

הנה לך פיוט / נגדך במר יצרח





לדרך נתיב ישר / הכן פעמיך

תבחר לך מוסר / מחטא הלא תברח





מה גדלו מלי / מה עצמו למאד

מהם לך חיים / מהם כאב תמרח





האל לך נתן / במלאכתך שכל

תזכה לתורתו / תגיל וגם תפרח





תחת אבותיך / תהיה למען אב

יצחק וישראל / פודה לבן תרח.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/29173