


	
	אל מול השר אדר היקר
	




אל מול השר אדר היקר / שלום שלום עד אין חקר

הרב זקף בי רב טרס / נפשו לפני האל תיקר

חברתו היא בי נדבקת / חברת בלתו כענן בקר

חברת בלתו תמצא בזול / אך חברתו היא ביקר

חברתו היא אצלי באמת / חברת בלתו שוא עם שקר

חברתו היא אצלי נצחית / חברת בלתו כלה כיקר

על שלחנו תשבע תמיד / זולת ביתו רגלך הוקר

סוד העבור השיג אותו / על מתכנתו לכל נחקר

סבב גלגל עם חוג ארץ / לבו עמד על העיקר

שיח בלתו על לבי חם / אכן שיחו כמים קר

שיחו אלי מתוק כדבש / שיח בלתו לבי דקר

אם בא לראות מכאובי סר / אך זולתו לשוא בקר

האל קרב בואו אלי / נרוה דודים עד הבקר.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/28329