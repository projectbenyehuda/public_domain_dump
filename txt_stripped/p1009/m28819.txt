


	
	בטבת בעשירי בו יצומון
	








בטבת בעשירי בו יצומון / בני אל חי וכימים יהימון

ובו ישליך זמן קרחו כפתים / וחיש מהר גדי על אש ישימון

והיין בכוסותיו למעיו / וחם להם ועל מטות ינומון

והעונה שתה רק לא לשכרה / במגערת ויד עני ירומון

אכל ושתה וכן תעש למחר / עדי יכלו משנאים מן יקומון

אבל יש לי בחדרי הלבבות / עצת צדק וסוד נכסה וטמון

ביין תורה אהי שוגה וחם לי / ואותי יסבלו בחיק כאמון.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/28819