


	
	קריה יפהפיה
	



מקור: אתר הפיוט והתפילה


קריה יפהפיה משוש לעריך

עיר נאמנה את למלכך ושריך



יום אזכרה יפעת רבת צבאיך

לך כלתה נפשי לשכן חצריך





מי יתנני נא אעוף כמו יונים

אשק אבניך אחון עפריך



לא שקטה נפשי מיום נדוד רעיה

מיום גלות בנים מבית מגוריך



אפיל תחנתי לפני אדון עולם

יקים שעריך יבנה דביריך

נראה בשמחתך כימי שנות עולם

עת בוא ישועתך לבנות גדריך



אז תשמחי לעד ובטח תשבי

ירב שלום בניך מכל עבריך.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/28255