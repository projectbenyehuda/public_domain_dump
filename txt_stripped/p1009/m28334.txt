


	
	אלהים מרחם ונוקם וקנא
	




אלהים מרחם ונוקם וקנא / תקבץ פזורים ונהל אמונים

מרחם עניים לעמו ירחם / לקוחים בארבע בגלות בחונים

ונוקם לעמו ישובב נויהם / בשביה נטושים אסורים מענים

וקנא ינחם נויהם ישובב / מכורים במערב בכבל ודינים

תקבץ לקוחים בשביה מכורים / לשרב וקרח בפנים משנים

פזורים בארבע נטושים במערב / וקרח עליהם שחורים מגנים

ונהל בגלות אסורים בכבל / בפנים שחורים ומרב עונים

אמונים בחונים מענים ודינים / משנים מגנים עונים כשנים.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/28334