


	
	כעין הקדמה
	




מעשה שהיה…..



שחרות לי, בהלו נרו “השחר”:



קויו האירוני; לא הלך לבי אחר



הבלי נעורים; מבאר דלה דלה



פרץ בן משה, שאבתי “השכלה”!





* * *







ואשת מימיה, ערבים כל-כך!



עוד דבוק בלשוני צופם הרך!



כל טפה וטפה נחל דבש,



ממתקו תארנה עיני בר-נש!





* * *



ואשת לשכרון, ואני ישנתי



ארבעים שנה עדי זקנתי!



הקיצותי, ושוב אליה מהרתי,



אל ידידותי בנוער חובבתי,



אל העבריה כנפשי אהבתי,



והיא זרה לי… פניה לא הכרתי!…







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/21771