


	
	בדממת הליל
	




(סרנדה של שוברט)



Leise Flehen Meine Lieder



!Durch Die Nacht Zu Dir





בדממת הליל לך רחשן תבענה,



רעיתי, מנגינותי!



החישי, אוצי מפרחי הגנה



אלי, אל מפלט זרועותי!



לאור הסהר אמירי אלונים



מתלחשים בדממה:



ואם ידברו בך זדונים,



יפתי, לי את רחמה!



הקשיבי! מראש האמיר



יילילו ויהמיון



בתוגה חלילי הזמיר;



במתק נגינותם יבכיון!



ומלאתי היא המנגינה



רך השירה וצלצוליה!



עמוק, עמוק בלב, עדינה,



תחדור אהבה פצעיה!



הטי לי חסדך, אהובתי,



לקולי נא האזיני!



קן לך בלבבי, יונתי,



בואי אלי, החלימיני!…







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/21807