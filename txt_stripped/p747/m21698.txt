


	
	לך תהלה דומיה!
	




(תהלים ס"ה, ד')



נפשי את ד' ברכי,



לך נותן כל צרכיכי,



חין ערכו לפניו ערכי



כעל כל תגמוליו עליכי!


* * *


ברדת הטל על ההרים,



מראהו כצמר צחר,



כחדור אור לחדרים



עת יבקע השחר.



עת בבקר השמש



אחזה בהדרו זורח;



או כחלוף צללי אמש



וחושך מפני אור בורח.



לך, אל הכבוד, תודה



לבי ירחש בדממה;



אז לך תבענה הודה



נפש, רוח ונשמה!



כי כל לבדך בראת,



אל נורא עלילות;



מאין – יש קראת,



מזבוב כמוני, תהלות!



שמש, ירח וככבים;



ארץ, שמים ומזרות;



עננים, נשיאים ועבים,



זועות, סופות וסערות.



את כל מספר גדלו,



לו חשובן חפצתי לאחת,



ידיך אותן פעלו,



בשמי מעל, בארץ מתחת!



אבל אחדל אחדולה



מעורר דברי נשיה;



תהלתך על כלן עולה,



ולך תהלה דומיה!…..







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/21698