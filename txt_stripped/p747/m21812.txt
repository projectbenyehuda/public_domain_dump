


	
	הרהורי חרף
	




לפני עז-החרף,



מי יתן חיש ועורף



הפך אלי והלך,



ואבד, מבלי כלח!



או, כי יד-לא-דקה



תך הקרח מכה,



ונפץ הוא לפלגים,



ונמסו השלגים!



אני שנאתי קור;



אפחד צנת כפור;



כי תאחזני קרה,



רוחי בי נעכרה!



נכספתי זה כמה



לחדות שמש חמה!



בימי חרף שמשות



לא תחמנה נפשות!



בבית יום ויום



אחכה כי יבא חום;



בחוץ תסוער סערה,



וסמר בשר מקרה!







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/21812