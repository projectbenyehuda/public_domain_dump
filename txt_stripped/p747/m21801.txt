


	
	אהובתי, מה חפצך בי עוד?
	




?Mein Liebchen, Was Willst Du Noch Mehr



(משירי היינע)



אבני-חן ופנינים,



כל אשר חובב הלב,



שלך, ועיניך כה יפות,



אהובתי, מה חפצך בי עוד?



על עיניך אלה היפות,



על הדרתן, שירי עולמים,



שירים כבירים ארגתי,



אהובתי, מה חפצך בי עוד?



בעיניך אלה היפות



הכאבתיני עד למאד!



עד עפר השפלתיני…



אהובתי, מה חפצך בי עוד?







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/21801