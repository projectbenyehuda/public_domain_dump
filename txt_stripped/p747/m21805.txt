


	
	בחלומי
	




(משירי היינע)



במחזה עיני רואה



איש קטן ונכה רגלים;



לבושו ציץ לעינים,



מתוכו תציץ צואה!



פגול האיש פנימה;



לבריות רוע הפנים



מיפה, יחדש נושנים,



פתגמו חף מפנימה!



“ומי זה האיש?” שאלתי



לאדוני, אל החלום;



ויענני: "קרב הלום,



וראה הפלא פעלתי!



"אהובתך, רבת החן,



לחיק מנול זה מובלה!"



לאלפים מלאכי חבלה



לדבק עונים “אמן!”







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/21805