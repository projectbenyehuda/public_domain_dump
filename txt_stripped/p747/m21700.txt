


	
	תחת מכסה שכבת שלג
	






תחת מכסה שכבת שלג



רקמת קרח-נחלי פלג,



עטופה לבן, האדמה



בזרועות חורף נרדמה!



ישלח שמש חצי קוו,



יביט, ישור מאשנבו



על הארץ הנרדמה



והיא אך משנתה קמה!



מעליה את הקרח



תשליך; תעניד דשא, פרח;



תטיב פנים לפני חביב,



לקראת דודה, הוא האביב!



יצא בחרי אף החורף



אל הבוגדה יהפוך עורף;



ינוס, טרם יום יפוח,



לאשר ישאנו רוח!







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/21700