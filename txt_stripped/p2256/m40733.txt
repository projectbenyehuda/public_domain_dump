


	
	[בקר אור אשיר עזך] (רשות לנשמת)
	



[כנראה נולד בעיר לוצ֗ינינו (Lucignano) בפלך טוסקנה וחי בבולוניה במחצית השניה של המאה
הי"ד]





רשות לנשמת של שבת זכר




בקר אור אשיר עזך / בקהל קדש
אקדישך



אתה אל תגדל חסדך / על־עם מתפאר בשמך.





מעון אתה המתנשא / על־רום מעלה עוטה
אורה



רוכב שמים ומחסה / מגדיל חסד עם־גבורה



תפארת עז אל בו חוסה / נצח הוד מלביש עם־אורה





שים שלום ישע וברכה / על־עם יודע
סודך



על־זאת כל־חסיד אליך / יתן מהלל וממלכה.





תמים נהג כצאן יוסף / ומנוסס עמך
לסגלה



עת בא שוטן לשקל כסף / על־יד עושה בעם כלה



לבוז בז כתב עם כסף / אל־עם ומדינה במגלה





בן־יאיר קורא בשמך / צועק מרה
על־בניך



יביא כסף כפוריך / כפר נפשם אל־גנזך.





תגל נפשי באלהי כי / הלבישני
בגדי־ישע



עת קם איש צר סורר דרכי / אויב הוא המן הרשע



ויתן אל תמים דרכי / ויהי ישראל עם נושע





חשב על־צאן מרעיתך / השמיד נער
וזקניך



העתירו הושע צאנך / מושיע אין בלתך.





יחיד נחם על־הרעה / מיד זולל הוציא יקר



לתפלת בן־יאיר שעה / העטיר עמו ששון ויקר



אתה אלי לי לישועה / היית ויהי צר נעקר





כלו כעשן אויביך / ותלבש אסתר
ממלכה



פנים האר אל־עבדך / הישר אל־פני דרכך.





היצר יחד לבנו / אליך נשאתי עיני



חי שים בחיים נפשנו / אנכי אשמח ביי



זכרך יתפאר מלכנו / תתהלל נפשי ביי





קומה קבץ נדחיך / נא אל־יבשו קויך



הושיעה נא את־עמך / נשמת כל־חי תודה שמך.











את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/40733