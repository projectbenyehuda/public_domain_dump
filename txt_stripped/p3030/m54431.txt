


	
	בחשכת־לבבי
	




הדלקתי נרות בחשכת־לבבי

ואפתח דלתותיו לנהרה הכחלה –

מעינות של חיים מפכים על סביבי

וראה בי נפשי צוהלה.





וידע לבבי כי זכני אלי…

ועל אברותי האורות

שחרתי דמותך. הו, היי נא גמולי,

האזיני כסוף־מלולי,

חמודה, בת עינים שחורות!

השמש הפזה שדי וביתי –





הו היי נא לעד פה אתי!…






יסוד־המעלה, שבט, תש"ד.






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54431