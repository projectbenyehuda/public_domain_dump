


	
	השלשה מגבע
	




הם נפלו בשדמותיך, גבע,

הם נפלו בתמרוני הקרב.

ועת בלב כאב יצת לפתע

נחוש קדרות שחורה ואפלה כעב.

ואם גם לא בקרב נפלו שלשה מגבע

הנה צוו לשאר: המשיכו בנתיבה.

וכאזמל פלדה נחצב כמותם בסלע

עד יוקם מסד לבית ומדינה.

בהלם עז אחד יצעד חילך, מולדת,

עוד יפלס נתיב במרחבי ימים,

ואם קשה הדרך והנתיבה בודדת

ממך הן לא נסוג – נשבענו אמונים!




8.5.47






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54516