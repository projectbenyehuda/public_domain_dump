


	
	בלילה
	




הלילה צנח מערפל ודלוח,

השחירו שדות במרחב העמום.

קשה ויבש דם נדף לפני רוח

עלה שכמש בקצוי־היקום.





דבר־מה מרחוק שם נגש לו בקצב,

גם גג־הפחים התנועע חרד.

בקר האפל יבב לו העצב

ודק־געגועים השתרע בודד.





כוכב חורור ברקיע קרץ,

חזר וחשך חיש בחשך־משנה.

משמאל למטע השדמה אז שרץ

צל־מסתורין נשמע, לא־נראה…




דליה, 3.6.47






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54520