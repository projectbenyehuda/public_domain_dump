


	
	שמות
	




כגורי־זאבים משחקים הם ילדי,

כגורי־זאבים השנים:

הבכור שמו שמאי –

כשם אבי־אבי

בעירה נדחת זקן נדעך־עינים –

ושם השני הלל…





שם אחר המתין

בשלב סמוך שלסלם שרוי בצל,

אך אני, מלב תבל גדולה,

ממצולת ההמלה,

השגחתי פתע

רחף נשם של רכי־ימי

מעל לעבש קן נופל–

ושם האחד שמאי,

ושם השני הלל….





כגורי־זאבים משחקים הם ילדי,

כגורי־זאבים השנים,

ומנקרים הם זה לזה

ברשף־פרא של עינים.

ואני צופה במבט כבוש

של לב סומא

בהתגלגל שמות כה נושנים

כגורי זאבים,

כצנפות של אשרים רעננים…











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/52140