


	
	[אדון עליון תנה פדיון]
	



Graziadio da Reiti

[נולד בבולוניה בשנת 1560, חי במנטובה משנת 1589 ואילך ומת שם בשנת 1623]





/ ͟ / ͟ / ͟ / ͟ / ͟ / ͟ / ͟ / ͟ / ͟ (־)


אדון עליון/ תנה פדיון/ לעם אביון/ ידיו
רפיון



בכל־מושב/ לגר נחשב/ הולך ושב/ עם בזיון



גרש נגרש/ נמאס ורש/ נגזר נפרש/ כי אין רשיון



דוה לבב/ תמיד נצב/ גולה שובב/ למקום ציון



המום גלמוד/ בלי למוד/ נשבר קפוד/ כקיקיון



ובכן שבור/ עני ובור/ ולא חבור/ מחלון כליון



מתי עליון/ תתן פדיון/ לעם אביון/ ידיו רפיון.







זאת התורה/ לא נשמרה/ על־כן עברה/
אכלה אפריון



חק ומשפט/ מכם נשמט/ לזאת שפט/ בר־תמליון



טפש זקן/ גאה מסכן/ מחליפי קן/ בלציון



יד כל־עריץ/ היה אמיץ/ חלש יעריץ/ כאיש
בריון



האם עליון/ יתן פדיון/ לעם אביון/ רע הרעיון.







ככה אבות/ הרבו חובות/ ובמכאובות/
נחרב ציון



לבב קרעו/ הרפו ודעו/ מוסר שמעו/ קחו עציון



מלך תקיף/ לטוב ישקיף/ אתכם יקיף/ כמו שריון



נפש ינצר/ ענש יעצר/ זדון יבצר/ גם שגיון



ודאי עליון/ יתן פדיון / אם עם אביון/ ייטיב רעיון.







סוד תשובה/ נלכה בה/ נשפיל לבא/
כאזוב יון



על־כל־עווי/ נעשה ענוי/ נסדיר ודוי/ נכשיר
כליון



פשע נמרק/ עון נמחק/ גם חטא נדחק/ לטמיון



ובכן עליון/יתן פדיון/ לעם אביון/ ידיו רפיון.







צור נפשות/ מחלשות/ קח רחשות/ כדם
אליון



קרבן עולה/ וכבלולה/ ניב תפלה/ לרום חביון



ראה ראשית/שור אחרית/כי בך נשית/כל־חסיון



מהר עליון/וחיש פדיון/ לעם אביון/ ידיו רפיון.







שבטי אלמן/ השב נאמן/ מנהר גוזן/ הוא סבטיון



תשמע תודה/ מיהודה/ בקהל עדה/ בסוד חזיון



חזק נופלים/ נחם אמללים/ יוצר גלגלים/השב ציון



אל רם יחיד/ קדוש יעמיד/ מרום יתמיד/את־אפריון



אין עוד רפיון/ חדל אביון/כי בא פדיון/ מאל עליון.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/40757