


	
	הצעות על־דבר הדרך לקשרי תנובה
	



– – – חושב אני, וכה חשבתי גם קודם, כי כל החברים בתנובה
צריכים להיות שווים בכל זכויותיהם ובכל חובותיהם. וחבר אשר מטעמים שונים,
כמוסים או גלויים, לא יתנו לו את כ הזכויות בתנובה, מוטב כי יוציאוהו
מתנובה לגמרי.

– – – ולסידורה של תנובה עם המשקים של היהודים מגרמניה,
ואולי גם המשקים הנמנים כיום כחברים לתנובה אלא שאין להם דעה וזכות בחירה
בה, אציע, כי מרכז תנובה ישלח חוזר לכל אותם המשקים ויציע להם שיתאגדו בינם
לבין עצמם למכירת תוצרתם, והמרכז של התאגדותם יתקשר באיזה אופן עם מרכז
תנובה, והיחסים יסודרו בין שני המרכזים באופן שאחד בל יתחרה בשני. ולא רק
זאת, אלא גם אפשר יהיה שאחד ייעזר בשני.

דעתי היא, כאמור, בהחלט נגד זה, שתנובה תקבל כחברים לתנובה משקים אשר לא יקבלו בה זכויות שוות עם כל חבריה.

סיון תרצ"ה (1935)










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/31561