


	
	לו תפוץ
	



שנת תרנ״ד בהיותי בתוניס ביום ח״י תמוז






לו תפוץ ארץ תרשיש זהבה ויהלמה

ותהומות ימים לשם שבו ואחלמה

מה לי ולהם? ולשאל בעדם למה?

הן בעודי חי לא אחסר לחם צנומה

ובמותי אמצא קבר, וצבא חלדי כמה?

ולהזיל נפשי היקרה [ ] אשמה

על כן לא אבקר בית שוע ולא אטמא

בלשון חנף, ולו כחול ירבה לי עד מה.











את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/42158