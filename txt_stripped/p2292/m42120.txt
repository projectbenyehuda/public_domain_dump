


	
	הוי ליום
	



[על מות אשתו?]






הוי ליום שחר שמי גילי קדר / ויפרצני פרץ על פני פרץ

כי צבי חיתי ממני נעדר / ועל אבלו גבי נקרץ קרץ.





אהה זמן הכה בחץ שנון לבי / ובקרבי את כליותי פלח

דכני ושם נצח כאבי / כי מחמד עיני מני שלח.





מי יתן ואזיל דמעותי כרביבי / ומבבת עיני אזיל כמיכל

אולי אכבה יקוד אש בקרבי / כי רשפי נדודה לא אוכל.





לכן זרם דמעותי יחטף מרגועי / ועת אדלם דללו מאש כידה

גם זכר פעלה יעשק מדעי / ויגדל חבל צירי על נדודה.











את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/42120