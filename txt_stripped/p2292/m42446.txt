


	
	שני שרים
	



חידות






שני שרים אלמים נדים ונעים

הם שמחת כל היקום וגיל שעשועים

תמיד נצמדו אנשים רעים

ואם יעלם אחד ישבת משנהו.





ראשון, כל פושע מאד יתעבו

אור נורא הוא אש לוהטת סביבו

ושני לרב חנו לבי לבבות

יפה עינים מי לא יאהבו.





אכן לו החלפנו הראש בעין

ועין בראש השני נהפך לאין

ואחיו יהיה לנבל וחמת יין

זה שירי הגד נא לי אם תדעהו.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/42446