


	
	קול יללה
	



קינה. לחן: שומרון קול תתן [על מות אדוארד השביעי מלך אנגליה]






קול יללה ומספד מעיר לונדון / משמע חרד ונמס לבנו

מלכנו אדוורד השביעי האדון / פתאם עלה השמים ואיננו.





הוי, שחר שמי גיל הודנו קדר / כי יד אלהים נגעה בנשיא ארצנו

מלכנו אדירנו פתאם נעדר / הוא הודנו ונזר פארנו.





לונדון קרית מלך תצעק בחבל / והדו ובריטאניה ישאו קול ונהי.

מקהלות ישראל כלם אל אבל / נקבצו לשא מספד קינה הגה והי.





שחקים עטפו חשכת ענן ואפל / שמש וסהר עלטה האפילו

גם ככבי נשפנו זיו נגהם אפל / הן יפעת שמשם כבתה איך יאהילו.





הכה הזמן בחץ שנון לבנו / ובקרבנו כליותינו פלח

דכנו ושם נצח כאבנו / כי נזר עדינו ממנו שלח.





נא הנחה נפשו תחת כנפיך / לימין הוד מלכתנו המעטירה

יחדיו ירוון בטל גן עדניך / ואליהם אור פניך האירה.











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/42121