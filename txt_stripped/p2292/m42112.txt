


	
	היום הזה
	



שיר שבח ותהלה ליום מלאת שבעים שנה ליעקב דוד ששון






היום הזה יום גיל לעדתנו / וכל העם ישורון יפצחו רנה

יום הלדת יעקב כליל הדרנו / יום אשר נמלאו לו שבעים שנה.





נדיב הלב רב חסד לכל שואל / ולטובת עמו שם ישעו וחפצו

חבר לכל, שוחר טוב לישראל / ובאהלי יעקב שם תמיד רבצו.





יחיהו אל עד בלי ירח / כי הפליא עשות חפץ לעמו

וצדיק כתמר יהי פורח / יחי יעקב לעד וה׳ עמו.





אמרו צלח רכב גבור החיל / ועל במת אשר הרם רגליך

ובעשר וכבוד הרבה חיל / כי זכות אבות הוא מגן עליך.





האל יחדש נעוריו כנשר / וירבה לו עצמה ואמץ גם כח

יזרע בישראל כל מטע אשר / ולאביוני עמו יפקח קח.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/42112