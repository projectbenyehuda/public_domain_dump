


	
	ומאותות השמים אל תחתו
	




אין עוד קינה, אין עוד שינה,



יקומו נא, אנשי בינה,



יודיעונו, ישמיעונו



כוכב שביט מתי יבוא?



אם יתראה, לא יתגאה,



כל-הרואה, אך ישתאה



מאז בלעם, בהיות העם



שוכן מדבר, הגיד דבה:



דרך כוכב, גם לא ישכב,



כרע שכב, עד כי ירכב



על החמור, אל הר המור.



לכן לאמר כל שיר מזמור



לבני קרח, על כי ארח



כוכב שביט כעת לבא!


  

ה’תרי"ט, 1859.






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/6972