


	
	אנסה אך הפעם
	




אנסה אך הפעם



אם אוכל לשיר



מאצל הסיר



רחקתי מרב זעם:


  


מאסתי הון והבל



ולצאת מסבל



יכונו רגלי



צורי יגמל עלי:


  


ברכותיו ירעפון



אל טוב הצפון



אקוה אל החבל


  


הנה יוצר הרים



מתיר אסורים



יתיר לי מכל-חבל.


  


וביום מיתתי / הוא יום שמחתי



במקום קינה / גילה רנה



ותמור שקים  / לבשו נאים



גם אל מחול / מחול אמחול


כי גרושי   /   הם נשואי1

ראש חדש אייר תרכ"ו רחל מורפורגו






כדבר האמור גירושי עולם הזה הם נישואי עולם הבא.  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/7101