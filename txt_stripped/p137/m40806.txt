


	
	[אוי לי, תאמר נפשי, כי מר לי מר]
	




Rachel Morpurgo


[נולדה בטריסטי בשנת 1790 ומתה שם בשנת 1871]





– – – –   – – – –   – –

– – – –   – – – –   – – –


אוי לי, תאמר נפשי, כי מר לי מר

טפח רוחי עלי ואתימר

שמעתי קול אומר "שירך נשמר

מי כמותך רחל לומדת שיר".





רוחי ישיב אלי: ריחי נמר

גולה אחר גולה עורי סמר

טעמי לא עמד בי כרמי זמר

מכלמות אפחד לא עוד אשיר.





אפנה צפון דרום קדמה וימה.

דעת נשים קלה, לזאת הורמה.

אחר כמה שנים הן עתה למה





יזכר מכלב מת כל־עיר כל־פלך?

הנה העד יעיד תושב והלך:

אין חכמה לאשה כי אם בפלך.



(1847)









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/40806