


	
	חידה: מי זה ומי זה הוא
	




מי זה ומי הוא זה?

אם אתה תחזה

אותו חוץ לעיר,

אזי הוא בעיר;

ואם הוא בעיר,

זקן וצעיר

כלם יכבדוהו;

הגד נא לי מי זה הוא.

בשבתו לפני העיר

יעלוז שדי וניר

חיל ורעד יאחזמו

אם ביער יפגשמו.

אם יש לו אח

יאמר האח

נשיש נגילה.

אך בזאת נאות

בתת לנו אות

רק אם נשמאילה.


  


את פתרון החידה תמצא בראש שיר השירים אשר לשלמה

הבכור לקח את חלקו בראשונה ושלשה אחיו כלם שניה:
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/6776