


	
	ביום ג' ד' בא גד
	



ביום ג' בא גד אל בית כמ“ר יעקב יצ”ו בן אחי יצחק ע"ה. כי נולד לו בן ביום ג' ד' שבט שנת ואתה על במותימו “תדרך”.

ואני אמרתי בלבי:


יגל יעקב ישמח ישראל



ישיש עם אשתו מתן גורלו,



כי ילד ילד לו בן נתן לו



קרא שמו יצחק עמנואל:

חטר ברכה בכל ערוכה



על שם זקניו יצחק לפניו



יראה בעיניו ישמע באזניו



ובלבו יבין כי עמנו – אל:

משתה משמנים לעשות הואל



וחלק ממתקים אל כל-שואל



יזכה לחזות בנין אריאל



כדבר חגי אל בן שאלתיאל:


  

דברי דודתך הדורשת שלומך רחל בת ברוך לוצאטו ע"ה

עתה מורפורגו רמה ותולעה.






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/5669