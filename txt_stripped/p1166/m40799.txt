


	
	החשק הרע
	




Anania Coen


[נולד ברג’ו בשנת 1751 ומת בפֿירנצי בשנת 1834]





– – – –   – – –   – – –


החשק הערום ידו בכל

מנהו אף־הגבור לא ינצל

למחץ לכבש כל־החפץ יכל.

בתחלתו עופף עובר כצל

אחר ישוב בבית מסתופף

שמה יגור כדמות אדם עצל

יורה זקים בסתר וינופף

ידו לאמר “כמוני מי יורה”

וכנשר חש יקום אז ויעופף.

שנאה ומדנים עם־קשתו זורה

כל־ריב כל־בגד און גם־מרמה

ילד הנו וכבן סורר מורה.

עמת אמו הקריב למלחמה

ירה מזקיו בה שבה שביו

מלא מרמות ותך לבוש ערמה.

מתי אראה כי יסתר יפיו

מתי עליון יתן בטנו צבה

מתי יאבד כי יאמר איו

בשבת נוגש אז תשבת מדהבה.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/40799