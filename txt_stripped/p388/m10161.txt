


	
	סונטה
	




בהמר דרכי איש ודרך אשרו סגורה,

ושח לבבו בו, ממרי ובוז נגוע, –

אז יש אשר, כקרום על נפש בכעורה,

למסכן זה ילוה כעין טוב-לב צנוע.

אד רקב שופעים כבר מאוייו הנואשים,

ושכול ללא צדוק-דין מאחריו ומלפניו, –

אך בעיניו יצת חם בשחרו פני אנשים,

וכילד רך לגורל הוא צוחק תם וענו.

הה, אלי! אם נשארתי בבלויי גאון-רמיה,

וכזיק ילחך עפר דמיוני אם כבית –

לו נפשי עוד תתודע בזעף עד אחריתה!

אל תהי לשון ענוים לשלום אלי דרוכה,

כבגר רק בי יתעמר כל איש אויל-המנוחה,

ואני בנקמה אהגה ברוח עוד הומיה.

1917







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/10161