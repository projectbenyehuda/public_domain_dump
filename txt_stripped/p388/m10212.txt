


	
	[בשבות בבית-הקפה שיר וגיל ודברים]
	



ב


בשבת בבית-הקפה שיר וגיל ודברים,



וזהר נשף-ריק מעין-יגעים תם;



ועברה שעת חצות, ואטום-העשן נם



קהל-מנגנים זר על נבליו הנחרים; —



עת כתבי-עת נגללים כעלי-חרטמים נחים,



ושיר כל כוס מתגאל על שש-שלחנות קר,



ודמות לבית-הקפה כתוהה דם מכבר,



ככלא תוהה על אסיריו הנשכחים; —



אז יש שישב איש וצפה מול נברשת,



וכנוטפה מרי בין שניו סיגרתו עוד לוחשת,



וחרוך-שפתים כן את ערות-פיו יגל.



גם אתה תהגה דם; מה-נפשי כה זעפה?



וכל החיים הם מקלעת-עשן צפה,



וירק את מרי-אחריתם כזנב-סיגרה קל.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/10212