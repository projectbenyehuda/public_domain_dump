


	
	[המון גילויי אהבה חדשים]
	



ד


המון גלויי אהבה חדשים



הבאת לי את במחיר צחוק קל של סליחה;



ברטט פיך הלוחש: אהבתיך, —



כל ירכתי לבבך שוב נקדשים.



כל ניב על שפתך — המית לב מתמכר,



ארשת אשר רב — כל מגע ידך;



אך גו אל גו כי אגיל שוב עמדך —



רק חשקי ער ולבבי לא ישתכר.



כי אהגה-לי: לאור חלום לא אדע,



ולא בנתיב אהבתך הראשונה,



את שבת אלי, מתגעגעה וחרדה.



לא ישוב לב האשה הזונח, —



גם את רק אחרי זר כבר נפשך זונה,



ולו גם שוב אנכי המנצח.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/10172