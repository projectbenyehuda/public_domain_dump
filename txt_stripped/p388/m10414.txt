


	
	ויהי הריב...
	




ויהי הריב בין עם לעם,



וחרב-מרי הוחדה;



מרבצו תן-המות קם,



וענות החישה צעדה.



ויצא איש לשדה-הקרב,



ושמו לקרב אלמוני;



ובלבו שיג: גורלי רב,



כי גורל-עם אדוני.



וילך כה בלחם צר



בכח זה הגזרה;



וייטב לו כל סגן ושר



ולשונם חק דברה.



וברדת ברד האש ממרום



שמים, שמי מלחמה, –



ויגבה לבו עוד לחלם



כי נפשו קרבו רמה.



ובחמדו בור כחמדת קן,



ובמארב אימים שכב –



וישטם עוד ויחרק-שן



על אויב גדר דרכיו.



ובעיפו מאד, ועש הזמן



בחרבו הנמהרה –



וישלח עוד החץ הרן



כשלח אל מטרה.



וכתם כל קרב, כי קץ לכל,



ומזל עליו חמל –



וידע לבו עוד לשאל



מחדש שיג ועמל.



ויחי עד עת, ולא שם ואות



למעשיו לא-נחשבים;



וימת דל ותם כמות



כל אחיו הענוים.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/10414