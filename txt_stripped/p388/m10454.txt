


	
	קלו זה-כבר כל הפחדים...
	




קלו זה-כבר כל הפחדים הכבדים: –



שגיון כבר צרף את סיגיו במסה,



ועל מחשוף המות כל-נפשי מכסה.



רבות הראיתי: – ורבים הם עדים



בין טובים ורעים כי שבתי לכרע



אל שפל ודל – אחרי ראות מגבה.



גם אשר שבתי לראות גבול-הקסמים



בין אשר לעתיד, האחים השנים –



לא כסות לי יצרתי, לא גאות שפתים.



עמל עמלתי עם רבים נכלמים



למצא מחבוא זה, אשר שם לא-עוד נירא



את בכי בשרינו ואמתם הטמירה.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/10454