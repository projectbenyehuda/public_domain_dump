


	
	לפנות ערב
	



ז


הלכתי בדד לפנות ערב



בעיר המלאה אדם רב;



בלבי נפתח מקור-זכרונות



ועצב נשכח אלי שב.



עברתי כה וכה ברחובות,



ובלבי עבר גל על גל;



הנחם ירים ראש בנכר



ומגן אין ללב הדל.



הלוך וטפוף חלפו נשים



כנוטפות חן בטרם ליל, —



רק בחירת-לבי ידעה אהב



וידה תמך כזרוע-אל,



כחדש חורת אור-הערב



כל לבן-עור, כל אדם-פה, —



מכל נשי-החן רק אותך



לא אראה עוד בעולם זה.



מה-תקצר רוח-איש לאשר,



אד-ערב עת על קריה שח, —



בלעדיך אבוא עד גבול ימי



ובלבי מקור-געגועים זך.



כאות של אור מעולם אחר



אור כוכב ראשון בא וגז, —



בעולם אחר אם עוד אראך,



עוד שם לך יהמה רגשי עז.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/10204