


	
	[את יגיע נפשנו השיפלות אכלה]
	




את יגיע נפשנו השפלות אכלה,



נפלו אתנן ושי כל הלבבות היקרים



לחנפה עוגבת;



אך טוב עוד כמעט אשר סחי כל נבלה



בלב-רואה יעורר את עיט כל הפגרים —



את רעיון המות.



וטוב עוד מזה אשר פתי בין פתאים



את רעיון המות לא יוכל הכרע



לריק ולנחמה,



ועוד ינוב לרב בכל המים הרעים



דג-הרזים הזה, אשר אויב ורע



בראי עינו הקמה.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/10230