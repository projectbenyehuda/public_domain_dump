


	
	[בשעה זו, בימי הסתו הכהים]
	




בשעה זו, בימי הסתו הכהים,



בהלך והתכוץ מרחב הערבה;



בחלל העולם יתעו רוחות-ערב נכאים



כלחש נפש נעצבה;



וכאלו איזו יד נעלמה



בלט על תבל מכסה ליל פורשת;



וכילד עיף באפל הליל ודממה



פניה תבל-יה כובשת; –



אז יש שנדמה: נבלי יה נסתרים



בלט לתבל שירת ערב שרים.



כן תשיר אם לילדה היגע



בחצי קול שירת ערש נכאה.


1904






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/10374