


	
	תפלת אביב
	




תור-אביב חדש בא והולך למישרים,



וצבאות כל היקום לקצב רב נפקדים,



הה, קצב מחדש, אלי, את ימי הנמהרים,



וכתם כל חסדי חיי תצו לי עוד חסדים.



אל גבעול מרים ראש גחנתי להשתאות,



ולאזוב דל בוטח בדמותו הפורחת;



על פרחי-תם פסחתי ובעיני ריב ודמעות,



ועפרות-בול ירקים האריכו חידה אחת: —



אמוני יצר עז ותרמית-רך מי מנה



לסלף אחד רע האוכל לב אנשים?



הה, מי ינחני בטח בדרך-שכול נושנה,



ומרפא שמש נכון לנבוכי-און חדשים?







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/10241