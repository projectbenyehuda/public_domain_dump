


	
	[יש תשב פה עד-בוש וספות באד העשן]
	



ח


יש תשב פה עד-בוש וספות באד העשן



תעתועי-לב לא-ברורים לדמיון אחד רע: —



כי הנה מט העולם ביום הרס אשר בא,



ותא רק אחד נשאר בעי-מפלת ישן.



ותהי מאפלית-עולם. רק שארית אור-דמדומים



באחרון חדרי-תבל עוד תאיר טרם כבות;



וכתם כל חי לגוע — עוד פלטת-אדם זאת



ישימו מחנק לה האדים האטומים.



קבעת חשק אחרון תכל בעיני גברים



וחורון רחמי-שוא מלחיי נשים תז,



אף שריד כנורות-קדומים עוד קול-מצהלות ירים.



הה, כנור נדח, הס! בני-אדם, כרו אזנים!



כי הנה שעון-הקיר מצלצל בקול-רז,



וכבוא חצות נפרד מכל חלום-החיים.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/10218