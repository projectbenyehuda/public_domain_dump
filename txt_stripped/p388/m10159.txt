


	
	בקר
	




מנשב רוח מן הישימון

בפני הבקר הנלהבים;

כמכי זהר עז וצורף

עד תמם יכלו שרידי עבים.

העולם נראה רם ורחוק

מבעד לצעיפי אויר שקופים,

אך הולך כובש את החולות

יגון הנגהות החשופים.

וכאלו להט עולם אחר

עוד בא וצף על המרחקים…

רפה-לבב בצל קורתו

האדם יציץ מן החרכים:

הגלוי-עד באור ינתן

ואשר בא כצו מרגוע,

או שבע תכבד כל החידה

עת מסך-אור על כל ינוע?







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/10159