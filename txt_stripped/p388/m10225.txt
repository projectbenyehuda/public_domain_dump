


	
	[סוב אל פני האחרית ודמה לעלה-שלכת]
	




סב אל פני האחרית ודמה לעלה-שלכת,



זה כנו מט לנשר ורקבון פז על פניו: —



באדם נאמן תיף חרטה מברכת,



וגאון כל קץ יספר ברמז-כמישה ענו.



עמל כל פריחה בא ותם כחטא קדמוני,



ומרי כל רצון מהול בקנאת-חיים דלוחה;



אך מי זה, תם או עקש, ויתעב פתרון עני,



ושח בעל התלונה בלכתו אל המנוחה?



הפתרון דל ועור — אך נחם וענוה



יובילו אותו חרש כדמות שושבינין שנים;



והם יהלכו בטח בנתיבה הנעצבה,



הם ייטיבו ראות עד קצה כל-גבול החיים.







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/10225