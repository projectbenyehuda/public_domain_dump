


	
	[חצות ליל-חורף היה ואני בעיר הגדולה]
	



יב


חצות ליל-חרף היה ואני בעיר הגדולה.



אל זרועי דבקה נערה — לי תמול ושלשום זרה,



מלא אישון-עינה אמש לי אהבה שמרה,



ועתה מרי כל חידה ופתרון כבר עברה.



הלכתי דם על-ידה ברחוב העיר הגדולה.



הדרך ירט נגדי על לוחות-גיר חלקים,



אך כוכבי-עולם נדמו כה זרים ומרחקים,



ובלויי ארג-קריה על ראשי נראו שחקים.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/10195