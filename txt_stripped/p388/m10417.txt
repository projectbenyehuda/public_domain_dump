


	
	כתם גם קציר אין-חפץ...
	




כתם גם קציר אין-חפץ, ורב חרול המשוגה



בחצר החיים פנימה, כי רפתה יד נכונה;



כל שדה-העבר נעזב לשכחה הענגה,



וכעבט דלים תשבת החלקה האחרונה; –



עת מרי, אחי העני, – כשכור בין מדוחים –



יתפלש אף יתקומם אל פתחי ימים רעים;



ומותר תקות איש ושאר זכרונות ברוכים –



בנקיק הזיה נדח יבקשו מפלט-פלאים; –



ככלות גם רעה זאת אל נפשך, האמן –



זכר כי ערב בא ובחפזה צללים בונים;



כבר סלם מצב נכון אל עפל הארגמן,



עלה – ונפל אחור ונשבר כד-אביונים.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/10417