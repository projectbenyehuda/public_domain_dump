


	
	באחרוני דמדומי...
	




באחרוני דמדומי אשוטט, ובנודי



אחת אחת כה אשכל את יקרות יעודי.



והערב הבא ימצאני בתתי



על האבן בדרך את משא אמתי.



וכה אשב לשוא, ובעתידי לא אדון: –



כשליח שנתעה עם אגרת פקדון.



ולשוא יבך לרגלי, מזה כעש ורעב,



זה עברי הנפשע שלא נשא את פלאיו.



רק הרוח, ניב בראשית והד כל הנצחים,



יגיד ברור על אזני את קץ הנסלחים.



אף הוא רחום ויגיד: מה הדור הזונח –



ועתיד כל הרחוקות לך דין סולח.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/10453