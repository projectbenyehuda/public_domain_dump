


	
	[יבואו הימים הטובים]
	




יבואו הימים הטובים,

ובא תור האביב הבהיר,

ויקום דור חדש וצעיר, –

אך אנו לא נהנה מדרורו.



וחלום העתידות הרחוקים,

בימי עלומינו רקמנו

ובעתות המצוקה חלמנו, –

אנחנו לא נדע פתרונו.



לבנין העתיד הגדול

את אבני היסודות הנחנו,

תחת על כבד כי שחנו, -

אך אנו לא נראה בגאונו.


1903






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/10370