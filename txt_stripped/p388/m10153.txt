


	
	[מגבול העבר רק קורות אדם]
	




מגבול העבר רק קורות אדם

בנתיב זכרון לנדד מרחיקים:

גויל חיים נשרף ויהי לאפר,

אך יש גם אפר עוד ימליט זיקים.

שעת-גיל רחוקה עוד שמורה אתי,

כבר אבן קרה מסגרת זמנה,

אך עוד בי נפשי לשארית זכרה

בתמהון אשר כמו אז מתענה.

על צור לבבי, חרות נשכחות,

גם להטי כזבה לעד חסרים;

אך שעת החסד הזאת כי אפקד –

כל קרבי הומים מרך סנורים.







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/10153