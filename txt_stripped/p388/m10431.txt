


	
	פזמון יהודי
	




תקות עם לא אש צורבת.



נדבת עם – לא מחר גמולה;



גורל עם לא ירבה שבת



על פרשת דרכים סלולה.



צדקת עם לכל איד מביאה



קרבן רב ומעט עלילה;



שבילי נוד ורפאות כניעה



דור לדור מחדש גלה.



דור ודור – רק שמות זכרון



להמון טבעות השלשלת;



דור על דגלו יבך או ירן –



והאמה היא נדגלת.



כגאותה עם לא ידע,



כשפלותה גוי לא זכר:



עתותיה כאגדה



בה נשלבים תמול ומחר.



זקנך הבין, יבין בנך



דבר העתים הנשלבות;



עתה בא הסוד להבינך



הרחק מעט מפי חרבות.



אנו יודעים זה הדבר.



על לשוננו זה המשל; –



מול האויב אשר גבר



מול כחנו אשר כשל.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/10431