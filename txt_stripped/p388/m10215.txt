


	
	[אל קטון-שולחנות עגול לבדד ישבה אישה]
	



ה


אל קטן-שלחנות עגל לבדד ישבה אשה,



ויהי כמו סר הלוט מלב השש הזך;



ותט האשה ראשה ונזר-שערה שח,



ותהי כמלכת-נשים על כסא-שבי מחרישה.



כל אחד ידע פתר בדמותה מקסם זונה,



אך עין ראתה את יפיה מבלי שפט:



וכאלו מלב-כל לפתע סר הלוט —



לא פנה איש לקדשה ויחז רק ביגונה.



באולם איש לא אבה בחן את דבר התמורה;



אך קול-כנורות שח וירום מבלי צהל,



והבל-הערב נכתם בתוגת-רך לא-ברורה.



הבית מלא תשואות ופתיות נתנה קולה,



ובכי-געגועים המה בלבבות מבלי קול,



כי איש לא ידע בכות בעדה זה הגדולה.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/10215