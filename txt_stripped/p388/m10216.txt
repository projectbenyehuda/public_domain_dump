


	
	[לכיסאות, ישבו לצים, מושטה יד עמלה]
	



ו


לכסאות, ישבו לצים, מושטה יד עמלה



והפך על פניהם כלם לשארית-ליל אחרונה.



חשופי-בטן אלה אחריתם זו מה-שונה,



עת רגלי פגרים דרוכות כרעיהם באפלה!



הבית סגר כבר ואדיו קרבו סגורים,



האולם ריק מכל הנפש הנדחה;



ודבר-מה חי בתוכו מטפחת-יד משלכה



מלבינה על הרצפה כאבדת תם ונעורים.



החשך רב ודמות כל חלון לא חשכה,



למעלה גביש המנורות בהרת-מות קרה,



ולמטה פליט יד-אשה מעורר רך ותשוקה.



בעוד לילה תנון פה מזכרת זאת ענגה,



ובקר מלצר ראשון יאספנה דם וצררה



בצרור כל חלאת אדם — בלי רחמי רך ותוגה.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/10216