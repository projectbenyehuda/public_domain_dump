


	
	[ טוב מחיי מותי אילת שחר]
	




טוב מחיי מותי אילת שחר

טוב מחיי מותי לצאת מכבל

הנה כי בלבבי גדל החבל

יעיד לבנת פני מצמר צחר.





החשק את־רוחי הוגה ויחר

כי סלף מפעליו נלאיתי סבל

תמיד לו אתחנן אמנם להבל

או לא ישיב או בדבריו אין שחר.





אוי בנתיבות יגון עיני הנחני

אל־מול מראך נאוה נכסף לשבת

כי בלעדך עתה גוע אני.





כי מבלתי צידו ימות גם־שחל

גם אפס העצים ידעך שלהבת

ובלי זרזיף מטר ייבש הנחל.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/42215