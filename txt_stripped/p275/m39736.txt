


	
	[לא אחפץ כי ידע] / תרגם אשר ברש
	








לא אחפץ כי ידע גם אחד האדם

את קורות ימי חיי הפלאים, הטמירים;

איככה אהבתי ולמה עניתי

ידונו כליותי ואלהים האדירים.





לפניהם לבבי דין יתן וחשבון,

מעמם גם ישאל לו רחמים וחנינה,

ונמצא בי חטא ייסרני האחד –

האחד שסבל יסורי לי מנה.





תוכחת ההמון, תוכחת בני־אדם,

הנפש הגאה לא תוכל לצער,

יהמה גל־ים וישתער בקצפו –

הכף לא יתמוטט אף גם לא ינער.





העבים הרמים יכתירו קדקדו;

הוא שכן ערירי בין שני האיתנים,

ועצור הרהורו, הוא לא ישיחנו

בלתי אם לסערה ולרעמי־עננים.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/39736