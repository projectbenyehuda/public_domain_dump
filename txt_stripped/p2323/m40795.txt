


	
	בהשלמת בנין ביתי [בניתי גם הכינותי בית]
	




Isac Vita Mussati


[נולד באנקונה בשנת 1710, בשנת 1806 היה עוד בחיים]






– – –   – – ͝ – –   – – –   – – ͝ – –



בניתי גם הכינותי בית זה לבני

אך בנינו בעיר זרים המיר את־רצוני

כי על־כל השמחות ולטוב כל־מעדני

אם אשכחך ירושלם תשכח ימיני.





סדתי הסיד סביבות פה מנגד לעיני

על־זכר שממותיך חרבן בית מעוני

גם־כי קיר מֽזהב הננו לפנים ולפני

אם לא אזכר שמך תדבק אל־חכי לשוני.





אשא נפשי לך אבי עם־קול תחנוני

הראני לה בבנינה שאני מצפה

השמד כל־לוחצים קמים עליה לרעה.





אנא אל־נא תכבה את־נר עם נאמני

הנחשך מבלי בנו עוד נביא וצופה

ושלח לנו מבשר טוב משמיע ישועה.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/40795