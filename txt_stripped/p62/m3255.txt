


	
	שיר ביתר
	




ביתר –

מגב רקבון ועפר,

בדם וביזע

יוקם לנו גזע

גאון ונדיב ואכזר;

ביתר הנלכדה,

יודפת, מסדה

תרמנה בעז והדר.

הדר –

עברי גם בעני – בן-שר;

אם עבד, אם הלך –

נוצרת בן-מלך

בכתר דוד נעטר.

באור ובסתר

זכור את הכתר, -

עטרת גאון ותגר.

תגר –

על כל-מעצור ומצר!

אם תעל או תרד –

בלהב המרד

שא אש להצית, אין דבר:

כי שקט הוא רפש,

הפקר דם ונפש

למען ההוד הנסתר!

למות או לכבוש את ההר –

יודפת, מסדה, ביתר.
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/3255