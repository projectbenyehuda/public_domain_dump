


	
	לפרופסור בוריס שץ
	







ירושלים י“ז כסלו תר”ף

ידידי הנכבד,

קבל־נא תודתי על מכתבך הנעים. אמנם הרבה יותר ממני עשו
אנשים אחרים, ביחוד הקולונל פאטרסון וה' טרומפלדור; אבל את ברכתך הנני
מקבל בלב שמח ואשמור אותה בארכיון שמחותי – ארכיון שאיננו גדול.

רבים מתלמידיך נחשבים בין טובי החיילים של הגדוד. כל אמן
אמיתי הוא פרש בלבבו. אולי סוף־סוף עושים אנחנו אותה עבודה רק משני צדדים
שונים: אתה מעורר את חוש היפה ואני את חוש הגבורה, ושתיהן הן סגולות שישנן
לבן־חורין ושאינן לעבד.

תודה ושלום!

בכבוד רב

ז. ז’בוטינסקי
















את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/44471