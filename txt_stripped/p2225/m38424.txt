


	
	[איכה שפתי אהיה פותח (פתיחה)]
	



 [נולד בטרני (Trani) בפלך אפוליה במחצית השניה של המאה הי“ב, מת באמצע המאה הי”ג]





פתיחה


– – ͝ – – – ͝ – – – –



איכה שפתי אהיה פותח / בקש תחנה להיות צורח



גבר כבד עון ואיש צורח / דבר היכשר לו פני סולח



הולך במחשכים ואל שוכח / ובזוי אנוש יעמד ויסתפח



זחל אחזני לבטא שיח / חיל בעצמי יהיה פצח



טפש לבבי מהלך שוחח / יגבה חטא ומעל כעוף פורח



כבד כחול ימים וימתח / עמוד זדון מריו עדי ירח



מה אעשה עד אמצאה הרוח / נגד עונותי ואין מזבח



סדר זבחי להיות זובח / על-מעלי כפר בנתנם ריח



פתח פתח היום למר צורח / צורי כעשן מעוו המלח



קולי בקראי אל-תהי זונח / רחשי למולך אל-יהי טורח



שועי אשוע בלב אנח / תקשיב לעבדך כי בזאת בוטח



יה מעלים נושא וגם פוסח / שגג לכפר לאשר גונח



עובר עלי-פשע ומשתטח / יושע בעת המצאו קרח



האזן לעומד נגדך נוצח / בהמון תהלותיו ברן פוצח



יקום להתחנן ומשתלח / רצות חרונך ואף שכח



בורא ויוצר נאנח שמח / ישע תמן אל-נא תצו מטבח



מאור כשמש יהיה זורח / לפני אשר קם זכרך שבח



ירא וחרד ממך הצלח / חת מלפניך ומתפלח



זכר אשר בנתיבך אורח / קולו למשטינו יהי נוגח.











את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/38424