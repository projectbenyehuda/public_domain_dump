


	
	שירת ציון
	




2


וזה נוסח השיר אשר שרו חניכי בני ציון במקהלה ביום הנז'1:



אל ציון יקדמך

יאר פניו יברכך

ברוך הבא.





מבירת ממלכות

עיר המעטירה

אוית ציון להאירה

ברוך הבא.





רוח עוז לבשת

לנחם ירושלם חשת

ברוך הבא.





בהעלותך הר האלהים

תשמיע ארץ פלאות

ממקדש אל צבאות

ברוך הבא.





עיר דוד כי תופיע

כנורו ישמיע

ברוך הבא.





חוזים ממנוחתם

יקיצו משנתם

כקול שדי רננתם

ברוך הבא.





עמם בת יהודה

תרים קול תודה

ברוך הבא.





אל ציון יקדמך

יאר פניו יברכך

לעד יכון כסאך

ברוך הבא.





ברוך בואך קיסר אדיר ונאור ווילהלם השני ירום הודו

שלום בואך קיסרית עדינה, אויגוסטא וויקטאריא יר"ה.






‘היום הנזכר’ הוא יום קבלת פני קיסר אשכנז ווילהלם
השני ורעיתו הקסרית אויגוסטא וויקטוריה ביום הופיעם בשערי ירושלם י“ג
מר חשון תרנ”ט  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/31301