


	
	מה־טוב
	




מה־טוב אחר גשם לתור,

התרפס באדמת־הבור,

התענג בחיק־טבע הדור,





ראות הכל ער ורענן,

השמים ללא כל ענן

ובן־האדם רן ורן.





ונזכרתי בתמול הצולף –

שחור הוא כמו עטלף,

עצוב ומעציב את הלב.





נער תוגתך, הצעיר!

עתה הן הכל כה בהיר

והגיעה כבר עת הזמיר!





תשוב־תראה יפי וזיו

בכל שיח ונבט וניב –

והיתה רוח אחרת סביב.




דצמבר, 1944






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54278