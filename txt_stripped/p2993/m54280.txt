


	
	כי לא מגזע...
	



השמים נטשתי ואל הארץ לא באתי.






כי לא מגזע יפי־הנפש אני,

לא בן־שמים ואציל־רוח: נבער!

האל בשאר־רוח לא חנני –

גבר־תינוק אני, ערירי בלב נשבר.





ובלילות־שחור נפשי בדד תנוע

ותחטט בחרבותיה בעגמה.

כי באין חזון נפרץ ובאין יצירה

רק אליך תכסף – האדמה!





ואמת רק זו אחת אדע:

כי כל המתרגש ל“שם…” וכל נלהב

מלבו חזיונותיו יבדה

והרומנטיקה היא שקר וכזב.




יולי, 1947






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54280