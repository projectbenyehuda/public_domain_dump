


	
	הארנבת והארי
	








ארנבת, זו שרתה לפני ארי,



שעת־כשר לה מצאה לשאלו



(כטוב עליו לבהו, אחרי מלאו



כרסו ממשמני בשר מריא):



– היש מן האמת בפיהן של החיות,



זו תספרנה, כי אתם, האריות,



תבהלו לשמע קול



קריאת התרנגל?"



– “אמת” – לה יען הארי – "אכן



לכל אלי היער ואדיריו מעין



חלשה כזו; למשל, הפיל



גם הוא יזוע, יעברנו חיל



לשמע נחרת חזיר…" – “אם כן” –



קראה אז הארנבת – "כבר



יודעת אנכי את פשר הדבר,



על מה אנחנו, ארנבות, נברח,



בהגיע אל אזנינו קול הכלב כי ינבח…"









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/21213