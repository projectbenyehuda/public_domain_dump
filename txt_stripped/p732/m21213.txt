


	
	הארנבת והארי
	








ארנבת, זו שרתה לפני ארי,



שעת־כשר לה מצאה לשאלו



(כטוב עליו לבהו, אחרי מלאו



כרסו ממשמני בשר מריא):



– היש מן האמת בפיהן של החיות,



זו תספרנה, כי אתם, האריות,



תבהלו לשמע קול



קריאת התרנגל?"



– “אמת” – לה יען הארי – "אכן



לכל אלי היער ואדיריו מעין



חלשה כזו; למשל, הפיל



גם הוא יזוע, יעברנו חיל



לשמע נחרת חזיר…" – “אם כן” –



קראה אז הארנבת – "כבר



יודעת אנכי את פשר הדבר,



על מה אנחנו, ארנבות, נברח,



בהגיע אל אזנינו קול הכלב כי ינבח…"









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/21213