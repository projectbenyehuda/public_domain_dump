


	
	התרנגל והמרגלית
	








התרנגל חטט בגל של זבל



ומרגלית מצא שם יקרה.



– “הביטו נא” – קרא –



"וראו דבר ההבל,



שבסכלותם בני אדם יוקירו



ובאיפת־בר הם לא ימירו!



ואנכי שמחתי אלי־גיל יותר



לו תחת זו מצאתי לי גרגר



של שעורה; אם זה לא ייף כה לעינים



הן תחת זאת ישביע המעים…"





כה ישפטו גם כל הבוערים בעם:



דברים, שלא יבינו חין ערכם,



אך הבל המה לגבם.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/21215