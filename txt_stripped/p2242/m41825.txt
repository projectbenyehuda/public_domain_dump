


	
	מכין תבל
	



לשבת וראש חדש

סימן: משה ח׳סין


מכין תבל בחכמתו

תמיד בפי תהלתו

מדי שבת בשבתו

מדי חדש בחדשו.





שבת קדש הוא יום אורה

וראש חדש עת כפרה

חדש שבת קרא מקרא

אלהים דבר בקדשו.





האל ימינו יחדש

וחיש יבנה הר הקדש

וביום שבת וראש חדש

נשתחוה להר קדשו.





חסין יבנה מכון שבתו

ובו נקריב את עולתו

עולת שבת בשבתו

ועולת חדש בחדשו.











את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/41825