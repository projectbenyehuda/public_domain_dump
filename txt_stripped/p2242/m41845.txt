


	
	מרפא צירי
	



סימן: משה ח׳סין.


מרפא צירי אל חי צורי

אליו אעורר זמירי

עלי נבלי וכנורי

כי הוא תקותי ושברי.





שמש צדקה יזריח

לעם בחסדו בוטח

מכל אויבי לי יניח

ישכן לבטח בשרי.





הנה רננות אביעה

לצור ישענו נריע

יחיש יצמיח ישועה

יקבץ בן דוד פזורי.





חסין אל נורא עלילה

ישיש עלינו בגילה

כמשוש חתן עם הכלה

בתוך ציון עיר הדרי.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/41845