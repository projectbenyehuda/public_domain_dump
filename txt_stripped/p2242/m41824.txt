


	
	מאיר לכל
	



לאשמורת הבוקר

א

סימן: משה ח׳סין חזק


מאיר לכל בזיו הודו

כי נשגב שמו לבדו

אברך את שם כבודו



צור יומם יצוה (ה׳) חסדו.





שחר אשקד על דלתותיו

אבאה אל משכנותיו

אשיחה בנפלאותיו

ארנן בבקר חסדו.





הללוהו כל צבאיו

כי הוא קרוב לכל קוראיו

והוא רוצה את יראיו

את המיחלים לחסדו.





חסין קדוש דר מרומים

ורם הוא על כל העמים

שבחוהו כל האמים

כי גבר עלינו חסדו.





זה דודי אלי ומלכי

ופריו מתוק לחכי

אהודנו בלאמים כי

גדול עד שמים חסדו.





קדמו עיני אשמורות

יום יום אריע בזמירות

לאל יוצר המאורות

כי טוב כי לעולם חסדו.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/41824