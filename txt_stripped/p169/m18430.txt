


	
	מדי שבת, מדי חדש
	




מדי שבת, מדי חדש

אשפך נפשי בדד, דם;

יש-לי, אך לי לבד בית-קדש –

לא תבא רגל זר הלום.

 

לבי לבי הוא עמודי,

לא ראתהו עין עוד;

אהבתי היא נר-תמידי,

תבער לעד כאש-יקוד.

 

אני החזן, וצרותי

שרות-עוזרות לי בצר;

קינים, אבל הם שירותי –

זמר עליז זר לי, זר.

 

שם התקוה לי מקריאה

גם באין לה קול וניב;

אשמע אותה דם בוכיה

ודמעות תופפות לה תיף-תיף…

– – – – – – – – – –

 


(זמר עממי מתוך המחזה “שולמית” מאת א. גולדפאדן)






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/18430