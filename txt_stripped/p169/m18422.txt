


	
	(אשריכם שוזרי אור אשכם בחרוז)
	




אשריכם שוזרי אור אשכם בחרוז

ומוצאת בו מחאת לבכם תקונה;

ואך זכתה בו, מתיחדה ומתה,

ושבה חיתכם לתפלתה חנונה…

ועל עלבון אתם שחים, – ובזקות בערתם,

ידכם – אמרתם – מרום עזו חשפה;

ואני – הוקד יקוד עולמי, לא אצוו לדור

זאת תורת הנפש על עלבונה נשרפה…

 

וכה אמר ה' אלי: הלך וקראת,

ולא תוכל – קשור אבן והשלכתה

                  התהום,

ואמרת: ככה אשקע, מכה אלהים,

                  ולא אקום;

ושקעו על חלום שפלן תחתיות,

                  וגבה הרם…

 


יקטרינוסלב, שבט, ה’תרע"ז.






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/18422