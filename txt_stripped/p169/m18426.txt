


	
	קטעי פולסיה
	




שוב זכרונך בא לפני,

שוב אל חיקך לבי הומה;

שא ברכתי, נוף מולדותי,

שפון פולסיה, ברוך הגמא!

 

מן המצר אזכרך

מאבק מתים והמונם;

רבת רבת שבעה נפשי

תשואות הבלם וחפזונם.

 

תכלת חיי אבי תקוה

בעשן העיר קמלו;

במרקחתה בטלו ימי

ולא נודע כי בטלו.

 

שא נא שלומי, נוף השלום,

קשב ממרחק דוי כמיהתי

מן האזוב עד האלון

חון אחונן בדמעתי

 

ברוך יהיה סוף יארך…

– – – – – – – –







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/18426