


	
	(הלא תצחקו ברמה)
	




הלא תצחקו ברמה,

זמירי אביב השובבים,

לקאת מדבר הבוכיה

בכי האלמון, שיר הסתוים?



הלא תאמרו: שטי קרחת,

בת המקוננות הארורה!

פן תחשיכי שחוק הנחת

של השמחה של הברורה?



לא, לא אחת מהמונכם:

חרש אבך לי בכי החררים.

אתם שירו הללויתכם:

הללויה, כל החברים!



אם רמיה שמחת לבכם –

יבא יום ונאסף חנה;

אז תחנטו לזכרון,

ועליכם אשא קינה.



*



בבקר יום נובל ננערתי לפתאם

ואחוש בלבי חדשה – עצבת

על הבל השמשה אז רחשו רסיסים

כגסיסת זבוב אחרון בדמדום הזוית.

– – – – – – – – – –







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/18413