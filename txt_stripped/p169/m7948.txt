


	
	שיר השירים
	




שיר השירים…אביב…



נשאו דרורים קולם,



נשט נא, יונת חיי,



נשט מתרועת עולם.

פן מברזל כבליו



יתר לבבנו;



רוח-שרירות פתאם



סחף תסחפנו.

או מגאון הנער



פן יזכר לנו:



מה-לכם, אביונים



לריק כוס אתנו?

“שיר השירים”… הידד?



תור הנער מולך!



נשט נא, יונת חיי.



חג הלבבות הולך…

לנו נוה שאנן,



כירה שופעה חמה,



נפת מיץ ופושרין –



יפים הם לתנומה…

אהבה תחת אהבה,



לב אל לב יענן;



אביב כי יתחדש –



אנו שוא נרנן…

אחד חג ללבב,



אחד גם חלומו,



היה – ולא יוסיף



זה השיר לשלמה…


תרע"ה






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/7948