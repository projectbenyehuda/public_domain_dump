


	
	הה, לו הייתי הדום הרגלים
	




הה, לו הייתי הדום הרגלים,



עליו, יפתי, רגליך תסמכי;



וברגלך הרכה בי עת תדרכי,



קצה-נעלך הקט אשק בשפתים!


  


לו הייתי אחד צפרי-הרננים,



מוצאי בקר לא עוד אז ארנינה,



אך אור עיניך כי יופע, עדינה,



בתרועה פצחתי רנת עדנים.


  


לו אבקות נפת כדבורה אספתי,



אזי לא בפרחים בגנים עפתי,



אך חדרך באתי ובעת כי תישני,



עלי-פיך ארגמן שמתי משכני,



כי שפתותיך שושנים מדבש ימתקו,



מה שפרה נחלת אלה, צוף מתקן יינקו! – –







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/10500