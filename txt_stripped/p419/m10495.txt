


	
	בת-גלים
	




…וארא ים גדול גליו יהימו,



עננת ערפל על-פניו רבצת;



ובין נבכי מימיו מדם יאדימו



עלמת-ים חמודה אט מתרחצת.


  


על-רחבי-הים סערת-עז הומיה,



את-גליו האדמים כסיר מרתחת…



בטח תתרחץ הבת היפה-פיה,



תשחק לסופה ולצולה רתחת! —


  


אך לא משברי-ים זו ירעשו יהמיו,



אף לא פית-מים1 עיני יחזיו, —



דמעי הם המהולים בדמי לבתי,



ובת-הים הנך את, אהובתי! —







Mafferfee  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/10495