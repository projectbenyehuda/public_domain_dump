


	
	[כנים ופרעשים הלא תאמרו]
	




Jacob Vita Israel


[נולד באיטליה וחי באמצע המאה הי"ח באמסטרדם]






– – ͝ – – – ͝ – – – –



כנים ופרעשים הלא תאמרו

מי זה אשר קרא אליכם הנה

לבא במטתי להעירני

אמרו בני עולה וחיש דברו

לאורחים פה תעשו כהנה

לבא בלי רשיון להקיצני

קומו ובמהרה צאו, אם אין

את־זרעכם אשיב כאז אל־אין.





אך הם כפתן אֽטמו אזנימו

לא שֽמעו מלי ולא הקשיבו

ויצמקו גופי במו כל־רוח

ימח שמם לעד וגם זכרימו.

ובלהבת האש כעץ ילהיבו

גופם, ואפרם יזרקו לרוח

כי ככפירים שואגים לטרף

היה לשניהם בשרי טרף.





לכן כמו אחים באישון ליל

גודל ואצבע נועדו נחברו

לנקם נקם דמי אשר צמקו

ויכתשו מהם בעז וחיל.

מהם במחט הֽרגו דקרו

מהם לאור הנר באף זרקו

אך כאשר נכו וכי נפרצו

כן לֽרבבות שֽרצו פרצו.





ככה אלי רעי אני שאלתי

למצא לנפשי פה מעט מרגוע

“מה” אֽמרה "אל־עם קשה הערף

מה אעשה להם ולא פעלתי"

ויענו "לא יוֽכלו לגוע

כי אם בהתקרב ימי החרף"

אז צעקה נפשי "אהה חנני

חיש־נא סתיו ובא והושיעני".









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/42194