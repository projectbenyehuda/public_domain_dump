


	
	ענשו של המסיח דעתו מן התורה
	



1

ר' יוסי יצא לדרך והיה ר' אחא בר' יעקב מהלך עמו. בלכתם
שתק ר' יוסי והרהר במילי דעלמא ור' אחא הרהר במילי דאוריתא. פתאום ראה ר'
יוסי נחש אחד רץ אחריו. אמר לר' אחא:

– הרואה אתה את הנחש הרץ אחרי?

אמר לו ר' אחא:

– אני רואה אותו.

רץ ר' יוסי והנחש אחריו. נפל ר' יוסי ודמו שתת וירד מחטמו. שמע אומרים:

“רק אתכם ידעתי מכל משפחות האדמה, על כן אפקד עליכם את עונותיכם”2).

אמר יוסי:

ומה על שעה אחת, שהסחתי דעתי מן התורה, כך, – מי שמתיאש ממנה, על אחת כמה וכמה.

(שמות יז).














מסיח דעתו – מסיר מחשבתו, פוסק לחשוב.  ↩



עמוס ג, ב.  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/48142