


	
	[אין לך דבר המביא את האדם]
	



אין לך דבר המביא את האדם ידי הכרת הכליון שבהויה כמו –
אבדת אהבה; ע"י מאורע זה בחייו הוא משיג את החזיון של המות ואבדן היש.
שהרי אין לך ישות תקיפה מזו של האהבה.

לעולם אין האשה לבדה. אין נפשה יודעת יחוד עם עצמה. היא
רואה עצמה תמיד מוקפת אטמוספירה של גברים. כף כשהיא לבדה בחדרה, הרי
תנועות־החן שלה מכוונות, מדעת ושלא־מדעת, אל אותו הקהל הנעלם. כשהיא סחה
בחוץ עם חברתה, הן שתיהן סחות לכאורה, לא זו עם זו, אלא זו דרך זו –
ודבריהן מכוונים אל העוברים ושבים.










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/53162