


	
	ראיה שהיא ידיעה
	



אנו רואים אנשים יום־יום, ועדין לא ראינו אותם ראיה מלאה. רואים אנו אנשים, ואין אנו חשים באדם ואין אנו יודעים אותו עולמית.

רק כשאנו אוהבים, אנו רואים אדם. רק כשאנו אוהבים, אנו
מכירים אותו הכרה ראשונה ואנו חשים בטבע־בריתו של יצור־פלא זה. כל אבר
נראה לנו בדמותו המיוחדה, ואנו נהנים מכל שרטוט וגון, מכל תנועה ובת־תנועה
– ומתוך הנאה בו אנו רואים אותו.

רק כשאנו אוהבים, אנו יודעים אדם. האיש מגלה את האדם באשה, והאשה באיש. אין ראיה שהיא ידיעה בלי הנאה וצער.










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/53018