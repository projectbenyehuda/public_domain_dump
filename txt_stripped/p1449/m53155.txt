


	
	[האשה היא יציר טרגי]
	



האשה היא יציר טרגי. תחומי התום והחטא מעורבים בנפשה והיא תמיד בחזקת סכנה: תמיד היא עומדת על פי תהומות.

חשה האשה, שכל מדת תומה אינה אלא ארעית וחלולה זו קדושתה
– על־כן היא חשה בעצמה את הסתירה הפנימית והארוניה שבה, מצפה לאותה שעה
ויראה אותה בבת־אחת. משום כך נפשה תמיד במצב של פרכוסי מבוכה ודמדומי
תהיות, אימתי היא מתחללת ואימתי היא מתקדשת…

מוסד הנשואין גואל אותה מן השניות של תום וחטא. הוא צורך נפשי בשביל האשה. היא טעונה, מחמת מוסרה הנבוך, הכשר מבחוץ.










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/53155