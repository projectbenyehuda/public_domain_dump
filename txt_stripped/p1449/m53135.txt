


	
	מעבר לטוב ולרע
	



אין טוב ורע כשהוא בפני עצמו ואינו אלא אם־כן ביחס
לדבר־מה. בבחינה שהאדם רואה עצמו חטיבה מיוחדת בטבע, הרי העולם חלקו טוב לו
וחלקו רע לו. ואלו בבחינה שהוא מתמזג עם ההויה, אין טוב ואין רע בה.
פגעים, מות, אבדון – נטל עוקצם בהסתכלות־נצח. אף הטוב מתמסמס בפני
אין־הסוף. אין טוב ואין רע אלא כשהאדם נדון או חש עצמו מדור בפני עצמו,
בצמצום גבולים של ישות מיוחדת, של כתר הבריאה או לו אף של עולם קטן כנגד
העולם הגדול.










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/53135