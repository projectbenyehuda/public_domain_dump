


	
	טרדה לשמה
	



יש סוג של אנשים המפחדים מפני הפשטות והבהירות והם מבקשים
את הערבוביה ובה מקום חיותם. חביב עליהם לערבב את עולמם על עצמם ולהטריד את
עצמם בכל מיני טרדות – טרדות לשמן, זאת אומרת, טרדות שהן תכלית לעצמן ולא
אמצעים בלבד, ישנם בני־אדם המטריחים עצמם בעסקים לשם עסק סתם ולא לשם
פרנסה, וחבה יתרה נודעת להם לגבי אותם העסקים שטרדתם מרובה אפילו
כששכרם מועט. אצים, רצים, דוחפים ונדחפים, מבלבלים ומתבלבלים, לא מתוך
אונס אלא מתוך הנאה מיוחדה במינה. הם נהנים מן הטרדה ומוצאים בה מרגוע
לנפשם…

גם בספרות אתה מוצא טפוס זה.










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/53105