


	
	יסוד רופף
	



עולם ההגיון הוא בנין ענק ותלוי כולו בשערה. הוא בנוי
מסקנות על גבי הנחות, אבל ההנחות עצמן מרפרפות באויר. הן צריכות ראיה ואין
מי שיעיד עליהן, והרי הן מעידות על עצמן ומניחות את עצמן. וכלום נאמן
בעל־הדין? לפיכך, אם אתה מערער את ההנחה הראשונה וכל הבנין הגא נופל
מאליו.

מה שאין־כן בעולם הרגש.










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/53067