


	
	[תאות האשה טעונה חנוך]
	



תאות האשה טעונה חנוך וטפול מרובה. חס לך להרגיז עליה את
יצרה בתקפה אלא הדריכו בנעימה שיהא דורג ועולה במעלות התאוה. כל קפיצה
בארותיקה, סופה רע. כשאתה כובש את אהבת האשה בדרך של דלוגים, דלוג על
שכבותיה הראשונות המכשירות אותה, דלוג על השערים הקטנים הפותחים אותה שלא
מדעתה – שער נשיקות ולטיפות – כשאתה כובש את תאות האשה בחפזון ובורר לך
את הדרך הקצרה אליה, סופה מוסר־הלב על איזה חטא סתום לה והיא באה לידי
אותה עכבה נפשית המצויה כל־כך בנשי דורנו – בעטיו־חטאו של
הדלוג.






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/53223