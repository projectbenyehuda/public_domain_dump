


	
	הפקחים למיניהם
	



יש שוטים בעצם, במהותם, ופקחים לשעתם, פקחים ad
hoc; כנגדם מצויים חכמים ברוחם והם נכשלים תמיד במעשי
שטות. יש שוטים בחייהם הפרטיים ופקחים בחיים הצבוריים, ואף להפך – חכמים
ביחידות ושוטים בצבור. בני־העליה הם לרוב חכמים בגדולות ושוטים בקטנות,
ועליהם נאמר: dulce est insipere in loco

הרי שאין הפקחות כשרון כללי בנפש אלא ישנם הרבה מינים
וסגנונים של פקחות: פקחות ביחידות ופקחות בצבור, פקחות עסקנית ופקחות
עיונית, פקחות להרע ופקחות להיטיב, וכיוצא בזה.










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/53104