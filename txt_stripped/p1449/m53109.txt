


	
	מחצית המוסר
	



אין מקום חיותו של מוסר אלא בשפלה ולא במרומים, אין שכינתו
שורה אלא בעולם היחס ולא בעולם המחלט. אפילו כשהוא מעתד עתידים רחוקים
ומפליג עד לידי תכליות עליונות ונעלות, עדין הוא עומד במחיצת השעה, שעה
ארוכה, וכשהוא מציץ מעבר לתחומי חיים ונפגע בהסתכלות־נצח, מיד הוא מפריח את
נשמתו הגדולה.

מכאן סבור אתה: בכל מיני הגאוניות אין גאוניות מוסרית.










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/53109