


	
	צער התשובה
	



מה גדולה האכזריות של יום־הכפורים! יום אחד בשנה יחשב האדם
חשבון־נפשו לכל ימות השנה – האין זו תביעה קשה של התרכזות נשמה והזכרת
עצמה? אלמלי אלהינו רחום וחנון, היה מחוקק לנו חוקה לחלק את חשבון־הנפש
לעונות אחדות בשנה…

הרי קולה בדת הנוצרים הרכרוכית, שאינה מרגזת על האדם את מוסר־לבו בפעם אחת, כי אם מפקידה לפקידה, קמעא קמעא.

העבודה, עלול אדם לצאת מדעתו, אם ביום אחד יעשה חשבון עונותיו לכל השנה.

מה גדולה האכזריות של יום־הכפורים!










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/53144