


	
	אוירה של אישיות
	



כשם שכוכבי־לכת מוקפים רובם אטמוספרה גדולה הסובבת תמיד
עמם והיא עולמם, כך בני־העליה מוקפים אטמוספרה רוחנית ובה מדת עולמם – אולם
לרוב אין אנו מרגישים בה אלא בגרעינה בלבד.

כיוצא בזה, מדתה של מחשבה היא בהקפה של זו, לא בגלוי אלא
במכוסה שבה, במה שהוא מחוץ לקלעים; לאמר, לא בגרעינה, אלא במה שנאצל ממנו
אל מעבר לו.

צא ושאל על כל מחשבה, עד כמה פרסות מגיעה האטמוספרה שלה – וידעת את שעור־קומתה.

*

אף יפיה של אשה אינו ביופי הכפות ודבוק באבריה אלא ביופי הנאצל ממנה, ביפי ההקף, האטמוספירה שלה.










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/53086