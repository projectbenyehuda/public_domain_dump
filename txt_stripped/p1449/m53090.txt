


	
	חמש בחינות
	



ישנם סופרים הכותבים רק את שהם יודעים ויש סופרים הכותבים
גם את שאינם יודעים; יש היודעים את שהם כותבים ויש שאינם יודעים את שהם
עצמם כותבים, ובכל־זאת כתיבתם יפה ומלאה כשרון – ובכך כחם.

אף מצאתי סופרים, המשתפים בכשרונם שתי הסגולות המנויות כאן. הם כותבים את שאינם יודעים ואינם יודעים את שהם עצמם כותבים.

הגל מונה על החזיונות הבלתי־מצויים אותם בני־האדם
היודעים את שהם רוצים. כמדומני, אף סופרים היודעים את שהם כותבים, אינם
מרובים ביותר.










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/53090