


	
	דור דור ולעגו
	



כשאני צופה בדורות הבאים ומציר לי, כיצד יהיו הללו תמהים
על חיינו ומלעיגים עליהם, על מלחמותינו ונצחונותינו, הנאותינו ויסורינו,
כשם שאנו עומדים ותמהים על חיי דורות ראשונים ובזים להם – אני חש באפיסות
ישותנו ובעלבונה. רק נחמה אחת מקררת את דעתי: אף הבאים אחרינו יהיו כפראים
בפני הבאים אחריהם.

מתוך הרהורים אלו אני מסתכל בנצחה של דרכנו, ושני רגשות
מפרכסים בי: רגש־גאון כלפי העתיד־לבוא הגנוז לאדם ורגש־חדלון כלפי אי־סופה
של התפתחות, שאין בה דור ולא ילעג לו דור בא.










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/53011