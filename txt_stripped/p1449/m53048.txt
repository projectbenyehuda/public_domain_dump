


	
	מסננת
	



מחשבה ערומה נקראת על שם כונתה, כונת הערמה. ויש מחשבה
ערומה אף־על־פי שאין ההערמה כונתה. אני מגדיר ואומר: מחשבה ערומה – זו
מחשבה הרואה את עצמה ומעבר לעצמה. היא נולדה עקובה.

אין בה מן המחובר והיא מרובת האפשריות; בה אפילו האפשרות
של בטולה. היא מלאה עינים; בה אף המבט מחוץ לה. אין תמימות ואין צעיף של
תחום. כל הדרכים פרוצות, והרי היא יודעת את עצמה ועוקבת לעצמה, נראית
עמקנית ואינה אלא חטטנית.

בספרות זמננו נתפשטה המחשבה הערמומית, המציצה דרך סדקיה. מחשבה־מסננת.










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/53048