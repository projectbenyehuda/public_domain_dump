


	
	טעם אין
	



נתן לנו להבחין ולהסביר את היחוסים והקשרים שבין עובדות,
שבין מתנים, הפרדתם והרכבתם, השתלשלותם והסתובבותם. אבל לעולם לא נתן
לנו להבחין ולהסביר את טעמן של העובדות עצמן, טעמם של המתנים עצמם. משום
מה נברא העולם כך ולא כך? מי יבוא ויתן טעם לככות של הישות? כך הוא – זו
התשובה האחרונה שאין שאלה אחריה.

אבל יש ואתה מתרומם ממעל להרגל ומטהר את נפשך מאבקו בים של
דממה והנך רואה אתה הויה כאלו עוד לא ראית אותה מימיך, וה כל בה זר ומוזר,
והרי אתה תוהה: מה זה? למה זה? כיצד זה? ארץ ושמים, זכר ונקבה, אדם וחוטם
באמצע הפרצוף, חי ומת – מה זה? כלם לא אפשר היה וכל זה לא יהיה? ומה טעם
לקיום שאפשר ולא היה? אותה שעה כל הבריאה מקרה לך, ואתה שואל על
הככות.

יש ואתה מהרהר: עד שנוצרתי לא הייתי, ואלמלי לא נולדתי לא הייתי, לא הייתי נמצא כלל. ומה טעם לקיום זה שאפשר ולא היה?

יש ואתה רואה עצמך ערום והנך מתמלא רעדה והפלאה בפני גופך
השופע כח ואיזו יראה מחלחלת בקרבך, יראה מפני סוד החיים שבגופך, הזר לעצמך,
והנך שואל: אני – מי זה אני זה? ומה לו כאן?

טעמת טעם אין – אשריך! קום ברח ממך העירה, אל המונה ושאונה, ונצלת.






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/53150