


	
	קנה־מדה של אהבה
	



רצונך לעמוד על מדת אהבתו של איזה אדם ביחס אליך, בחון
תחלה את מדת אהבתו בכלל, לאמר ביחס לכל בני־האדם, ומתוך הבחנת הקפה תדע
להעריך את ערך יחודה. אם ידידך הוא בטבע־בריתו אדם רע וקשה, הרי גדולה מדת
אהבתו אליך עד כדי לצאת מגדרו ולהיטיב לך. ואותה מדת ידידות היא קטנה לגבי
אדם רך ונוח בטבע־בריתו, שכן כל הבריות חביבים עליו וידידותו המיוחדה אליך
אינה עודפת הרבה על מדת טובו בכלל.

נמצא, שאין לשער שעורה של ידידות אלא אם־כן ביחס הפוך אל
שעורה של מדת־הטוב באדם; ערך יחודה של אהבה נערך ביחס הפוך אל הקפה של
אהבה.










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/53114