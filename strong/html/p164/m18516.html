<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>הקדמה ל'פרקי וולוז'ין'</title>
	<meta name="author" content="מיכה יוסף ברדיצ'בסקי"/>
</head>
<body>

<p>שנת תרמ&#8220;ח (1888). מחבר צעיר, מיכה יוסף ברדיצ&#8217;בסקי, בנו של רב, בן עשרים
ושלוש, מופיע בבת אחת בכתבי־העת המרכזיים של ההשכלה, גם בבטאונים תורניים,
ואפילו בקובץ שנתי שבעריכתו הוא – ומעורר הדים מהדים שונים. בין הפירסומים
האלה בולטים שני חיבורים מקיפים יותר, מוסבים על הישיבה המהוללת &#8220;עץ חיים&#8221;
(בעיירה וולוז&#8217;ין בארץ ליטא) שמתלמידיה היה: &#8220;עולם האצילות&#8221; (ב&#8220;הכרם&#8221;,
עריכת אלעזר אטלס, וארשה) ו&#8221;צרור מכתבים מאת בר־בי־רב&quot; (בכמה המשכים במדור
הפיליטון של &#8220;המליץ&#8221; בפטרבורג, בעריכתו של יל&quot;ג).</p>

<p>שני החיבורים הנדירים האלה, שמאז הדפסתם עברו מאה שנה כמעט, מתפרסמים בזאת
מחדש. עדותם כפולה: תמונה אותנטית של המשטר, דרכי הלימוד וטיפוסי הלומדים
באחד ממבצרי הרבנות של התקופה ההיא, יחד עם זאת – דיוקן ראשיתו של סופר
עברי קלאסי, שיצירתו עתידה היתה, במאמר ובמחקר, בסיפור ובאגדה, לחבוק
זרועות היהדות כולה.</p>

<p>בתור נספח מצורפים שני קטעים ממאמרו הראשון של מי&quot;ב – &#8220;תולדות ישיבת עץ
חיים&#8221; (&#8220;האסיף&#8221;, בעריכת נחום סוקולוב, כרך ג, וארשה תרמ&quot;ז) – כעין ניסוח
ראשון, ענייני, של הסידורים ואופן ההוראה בישיבה (המאמר עצמו רובו־ככולו
הוא היסטורי וביוגראפי).</p>

<p>הטכסטים נמסרים ככתבם וככתיבם (לרבות סטיות דקדוקיות), על הרמזים התלמודיים
המרובים, הארמאיזמים וראשי־התיבות שלהם, ללא מבואות והסברים, השמורים
להוצאה מבוקרת של כלל יצירת מי&#8220;ב שמלפני &#8220;שינוי ערכין&#8221;; כאן אין הכוונה אלא
לאפשר לקורא המצוי אצל כתבי מי&#8221;ב את הגישה מחדש אל חומר יקר, שהיה
ליקר־המציאות.</p>

<p>*</p>

<p>תודתי למר רפאל וייזר ממחלקת כתבי־היד בבית הספרים הלאומי בירושלים, על
המצאת תעתיקי מקורות, ולמר אבנר הולצמן על עזרתו בהתקנת הספר לדפוס; למר
אבנר שלֵו, מנהל האגף לתרבות ולאמנות במשרד החינוך והתרבות, ולד&quot;ר אביגדור
שחן, האחראי לנושא הספרות, שאיפשרו הוצאת הספר; למר חיים נחומי, בעל &#8220;רשפים&#8221;, שהוציאו לאוֹר.</p>

<blockquote>
<br />
</blockquote>

<p>חולון, תמוז תשמ&quot;ד</p>

<p>ע.ב.ג.<a href="#fn:1" id="fnref:1" title="see footnote" class="footnote"><sup>1</sup></a></p>

<blockquote>
<br />
</blockquote>

<h2 id="ציוניםביבליוגראפיים">ציונים ביבליוגראפיים</h2>

<p><strong>המקורות</strong></p>

<ol>
<li><p>&#8220;תולדות ישיבת &#8216;עץ חיים&#8217;&#8221;, <strong>האסיף</strong> (וארשה), ג, תרמ&quot;ז, עמ' 231–241. [חתום&#8220;: מיכה יוסף בהרב רמ&#8221;א בארדיטשעווסקי].</p></li>
<li><p>&#8220;עולם האצילות: השקפה על ישיבת וולוז&#8217;ין&#8221;, <strong>הכרם</strong> (וארשה), א, תרמ&quot;ח, עמ' 63–77. [חתום: יב&quot;ם].</p></li>
<li><p>&#8220;צרור מכתבים מאת בר-בי־רב&#8221;, <strong>המליץ</strong> (פטרבורג), כח, תרמ&quot;ח, גל' יב, יט, ל, נג, נו, נט. [חתום: נמסר ע&quot;י * * *].</p></li>
</ol>

<br />

<p><strong>בשולי המקורות</strong></p>

<ol>
<li><p>אטלס, אלעזר. &#8220;עולם ברור&#8221;, <strong>הכרם</strong> (וארשה), תרמ&quot;ח, עמ' 77–82.</p></li>
<li><p>בערדיטשאווסקי, מיכה יוסף. &#8220;תשובה ל&#8217;הכורם'&#8221;, <strong>המליץ</strong> (פטרבורג), כח, תרמ&quot;ח, גל' יז.</p></li>
<li><p>גורדון, י&#8220;ל. &#8220;מחי קבל&#8221;, <strong>המליץ</strong> (פטרבורג), כח, תרמ&#8221;ח, גל' יא.</p></li>
</ol>

<br />

<p><strong>על וולוז&#8217;ין ומי&quot;ב (מבחר)</strong></p>

<ol>
<li><p>אלמגור, דן ופישמן, שמואל. &#8220;על מי&#8221;ב בישיבת וולוז&#8217;ין&quot; [מפתח], <strong>נחלת מ&quot;יב</strong>. תל־אביב תשמ&quot;ב, עמ' 123.</p></li>
<li><p>גוברין, נורית. &#8220;התפתחות הביקורת על יצירתו הסיפורית של מי&#8221;ב&#8220;, <strong>מעגלים</strong>, רמת־גן תשל&#8221;ה, עמ' 13–14.</p></li>
<li><p>לאוני, אליעזר (עורך). <strong>וולוזי&#8217;ן: ספרה של עיר</strong>, תל־אביב תש&quot;ל, עמ' 166.</p></li>
<li><p>מירון, דן. &#8220;ראשיתו של ברדיצ&#8217;בסקי המספר&#8221;, <strong>כיוון אורות</strong>, ירושלים ותל־אביב תש&quot;ם. עמ' 17–35. [תשכ&quot;ד].</p></li>
<li><p>מירסקי, שמואל ק. &#8220;ישיבת וולוזי&#8217;ן&#8221;, <strong>מוסדות תורה באירופה בבנינם ובחורבנם</strong> (בעריכתו), ניו־יורק תשט&quot;ז, עמ' 1–86.</p></li>
<li><p>פישמן, זכריה. &#8220;מי&#8221;ב: ביוגרפיה וביבליוגרפיה&#8220;, <strong>הישוב</strong> (תל־אביב), א, תרפ&#8221;ה, גל' א, ו, ח, טו.</p></li>
<li><p>פרנס, אברהם. &#8220;&#8216;המתמיד&#8217; של ביאליק ומי&#8221;ב לפני &#8216;שינוי ערכין&#8217;&#8220;, <strong>מבין למערכות</strong>, תל־אביב תשי&#8221;א, עמ' 9–34. [תרצ&quot;ז].</p></li>
<li><p>צינוביץ, משה. <strong>&#8220;עץ חיים&#8221; – תולדות ישיבת וולוז&#8217;ין, מוריה, חייה תלמידיה ותורתה</strong> (ספר ראשון מן הסידרה: ישיבות ליטא), תל־אביב תשל&quot;ב, עמ' 320.</p></li>
<li><p>קשת, ישורון. &#8220;בישיבת וולוז&#8217;ין&#8221;, <strong>מי&quot;ב – חייו ופעלו</strong>, ירושלים תשי&quot;ח, עמ' 53–56.</p></li>
<li><p>ריינס, משה. &#8220;אכסניות של תורה&#8221;, <strong>אוצר הספרות</strong> (קראקא), ג, תרמ&#8220;ט–תר&#8221;ן, עמ' 5–35.</p></li>
</ol>

<div class="footnotes">
<hr />
<ol>

<li id="fn:1">
<p>עמנואל בן־גריון, בנו של מיכה יוסף ברדיצ'בסקי (בִּן־גריוֹן) <a href="#fnref:1" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/18516">https://benyehuda.org/read/18516</a></div></body></html>