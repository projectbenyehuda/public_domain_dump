<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[אֶזְעַק אֵלֶיךָ מַלְכִּי וּקְרוֹבִי (סְלִיחָה)]</title>
	<meta name="author" content="קלונימוס בן שבתי"/>
</head>
<body>

<p>[נוֹלד ברוֹמָא לערך 1030. אחרי שנת 1070 הלך לווֹרְמַיְשָׂא וכנראה נהרג בימי הפורענות של 1096]</p>

<blockquote>
<br />
</blockquote>

<p><strong>סליחה</strong></p>

<br />

<blockquote>
<p>אֶזְעַק אֵלֶיךָ מַלְכִּי וּקְרוֹבִי</p>
</blockquote>

<blockquote>
<p>אֹדוֹת מַכָּתִי אֲנוּשָׁה בְחוֹבִי</p>
</blockquote>

<blockquote>
<p>אָנָא יְיָ חַתֵּל מַכְאוֹבִי</p>
</blockquote>

<blockquote>
<p>כִּי-חִצֶּיךָ נִחֲתוּ-בִי.</p>

<br />

<p>כִּי נוֹחֲלָה נַפְשִׁי וְנִבְהָלָה</p>
</blockquote>

<blockquote>
<p>בִּפְקֻדּוֹת סְמוּכוֹת בָּאוֹת לְחַלְּלָהּ</p>
</blockquote>

<blockquote>
<p>בְּגֹדֶל חַסְדְּךָ מְרֹמָם וְנַעֲלָה</p>
</blockquote>

<blockquote>
<p>קָרְבָה אֶל-נַפְשִׁי גְאָלָהּ.</p>

<br />

<p>גְּאָלָהּ מִמְרֵעִים עָלֶיהָ חָבָרוּ</p>
</blockquote>

<blockquote>
<p>גְּבֹהָה וְעָתָק יַבִּיעוּ יְדַבֵּרוּ</p>
</blockquote>

<blockquote>
<p>גַּאֲוָה עֲנָקַתְמוֹ עָצְמוּ וְגָבָרוּ</p>
</blockquote>

<blockquote>
<p>חֶלְבָּמוֹ סָגְרוּ פִּימוֹ דִּבֵּרוּ.</p>

<br />

<p>דִּבְּרוּ בְגֵאוּת אוֹתִי לְשָׁרֵשׁ</p>
</blockquote>

<blockquote>
<p>דִּמּוּ לִמְחוֹת שְׁמִי בְּהִתְפָּרֵשׁ</p>
</blockquote>

<blockquote>
<p>דּוֹדִי לָמָּה תַבִּיט וְתַחֲרֵשׁ</p>
</blockquote>

<blockquote>
<p>הֲכֹל הַיּוֹם יַחֲרשׁ הַחֹרֵש.</p>

<br />

<p>הַחֹרֵשׁ אָוֶן וְזוֹרֵעַ עַוְלָה</p>
</blockquote>

<blockquote>
<p>הוֹמֶה וּמִתְאַנֵּה עָלַי לְהִתְאוֹנֲנָה</p>
</blockquote>

<blockquote>
<p>הָרֹאוֹת חָשְׁכוּ מִבְּכִי וִילָלָה</p>
</blockquote>

<blockquote>
<p>דִּמְעָתִי לֶחֶם יוֹמָם וָלָיְלָה.</p>

<br />

<p>וָלַיְלָה יָדִי נִגְּרָה בִנְשִׁילוּת</p>
</blockquote>

<blockquote>
<p>וָאֱהִי נָגוּעַ בַּיּוֹם מִסִּבְלוּת</p>
</blockquote>

<blockquote>
<p>וּלְבַלְּעִי חִנָּם בְּלִי עַצְלוּת</p>
</blockquote>

<blockquote>
<p>רְשָׁעִים יִתְהַלָּכוּן כְּרֻם זֻלֻּת.</p>

<br />

<p>זֻלֻּת גְּדוּדֵי זְנוּת וְתָרְפָּה</p>
</blockquote>

<blockquote>
<p>זָלֲלוּ יְקָרִי וְחִבְּקוּנִי אַשְׁפָּה</p>
</blockquote>

<blockquote>
<p>זֶה אֵלִי מַכָּתִי תִרְפָּא</p>
</blockquote>

<blockquote>
<p>כִּי עָלֶיךָ נָשָׂאתִי חֶרְפָּה.</p>

<br />

<p>חֶרְפָּה שָׁבְרָה לִבִּי וָאֶשָּׂרֵף</p>
</blockquote>

<blockquote>
<p>חֲזוֹתִי שַׁלְוַת שׁוֹחֲחֵי תָרֶף</p>
</blockquote>

<blockquote>
<p>חַלְתִּי מִקּוֹל מְגַדֵּף וּמְחָרֵף</p>
</blockquote>

<blockquote>
<p>כַּאֲרִי שׁוֹאֵג טֹרֵף טָרֶף.</p>

<br />

<p>טֶרֶף נֻתַּתִּי לְשִנֵּי מַחֲרִיבָי</p>
</blockquote>

<blockquote>
<p>טוּבִי וְחֶלְבִּי שַׁמְנִי וְשִׁקֻּוַי</p>
</blockquote>

<blockquote>
<p>טָמוּן חֲבשׁ פְּנֵי מַחֲרִיבָי</p>
</blockquote>

<blockquote>
<p>רִיבָה יְיָ אֶת יְרִיבַי.</p>

<br />

<p>יְרִיבַי יַכְבִּידוּ עֹל לְהַטְרִיחִי</p>
</blockquote>

<blockquote>
<p>יָעֲצוּ סוֹד מִיִּרְאָתְךָ לְהַדִּיחִי</p>
</blockquote>

<blockquote>
<p>יְחִידָתִי נִכְסְפָה וְכָלְתָה רוּחִי</p>
</blockquote>

<blockquote>
<p>לִבִּי סְחַרְחַר עֲזָבַנִי כֹחִי.</p>

<br />

<p>כֹּחִי אָכְלוּ מְתֵי רֶצַח</p>
</blockquote>

<blockquote>
<p>כִּי-רְמָסוּנִי הֲמָמוּנִי בְּעַזּוּת מֶצַח</p>
</blockquote>

<blockquote>
<p>כְּבוֹדִי תָרִים אָדוֹם וְצַח</p>
</blockquote>

<blockquote>
<p>הָקִיצָה אַל-תִּזְנַח לָנֶצַח.</p>

<br />

<p>לָנֶצַח עֻזְּךָ בִּשְׁמֵי אֲוֵרָי</p>
</blockquote>

<blockquote>
<p>לֶכֶת בְּחֻקֶּיךָ תְּמֹךְ אֲשׁוּרָי</p>
</blockquote>

<blockquote>
<p>לָעַד הֱיֵּה לִי בְעוֹזְרָי</p>
</blockquote>

<blockquote>
<p>יְיָ אֱלֹהִים מִבְטַחִי מִנְּעוּרָי.</p>

<br />

<p>מִנְּעוּרַי סִגַּלְתַּנִי לְךָ לְמָנָה</p>
</blockquote>

<blockquote>
<p>מִלְּפָנֶיךָ אַל-תַּשְׁלִיכֵנִי לְעֵת זִקְנָה</p>
</blockquote>

<blockquote>
<p>מִקְדָּשׁ מְעַט מוּלְךָ כְּאֶתְחַנְּנָה</p>
</blockquote>

<blockquote>
<p>נִדְבוֹת-פִּי רְצֵה-נָא.</p>

<br />

<p>נָא אַדִּיר נוֹרָא עֲלִילָה</p>
</blockquote>

<blockquote>
<p>נַטְּלֵנִי נַשְּׂאֵנִי בְּאַהַב וְגִילָה</p>
</blockquote>

<blockquote>
<p>נֶצַח סוֹבֲבֵנִי בְאֶבְרָתְךָ בְּחֶמְלָה</p>
</blockquote>

<blockquote>
<p>רֳנֵּי פַלֵּט תְּסוֹבֲבֵנִי סֶלָה.</p>

<br />

<p>סֶלָה עֲנִיתָנִי מִקַּרְנֵי רֵמִים</p>
</blockquote>

<blockquote>
<p>סוֹבַבְתָּ וּמָחַצְתָּ מְלָכִים רָמִים</p>
</blockquote>

<blockquote>
<p>סַלֵּה חַיַּת קָנֶה מִתְּחוּמִים</p>
</blockquote>

<blockquote>
<p>עֲדַת אַבִּירִים בְּעֶגְלֵי עַמִּים.</p>

<br />

<p>עַמִּים בָּזוּ מָאֲסוּ פְנִינֶיךָ</p>
</blockquote>

<blockquote>
<p>עָצוּ וְהֶעֱרִימוּ סוֹד צְפוּנֶיךָ</p>
</blockquote>

<blockquote>
<p>עָלַי לְטוֹבָה שִׂימָה עֵינֶיךָ</p>
</blockquote>

<blockquote>
<p>יְמִינְךָ וּזְרוֹעֲךָ וְאוֹר פָּנֶיךָ.</p>

<br />

<p>פָּנֶיךָ הָאֵר לְאֹם אִוִּיתָ</p>
</blockquote>

<blockquote>
<p>פּוֹעֵל לָשֶׁבֶת מָכוֹן שִׁוִּיתָ</p>
</blockquote>

<blockquote>
<p>פְּקֹד בְרַחֲמִים תִּפְאַרְתְּךָ כְּחִוִּיתָ</p>
</blockquote>

<blockquote>
<p>וְעוּרָה אֵלַי מִשְׁפָּט צִוִּיתָ.</p>

<br />

<p>צִוִּיתָ צֶדֶק לְיַעֲקֹב קְרוֹבֶךָ</p>
</blockquote>

<blockquote>
<p>צִיץ וְנֵזֶר שַׁעְשׁוּעַ רוֹבֶיךָ</p>
</blockquote>

<blockquote>
<p>צְלַח רְכַב לְיֶשַׁע כְּרוּבֶיךָ</p>
</blockquote>

<blockquote>
<p>אַל-יֵבשׁוּ בִי קוֶֹיךָ.</p>

<br />

<p>קוֶֹיךָ יָגְעוּ רָצוּ וַיִּעָפוּ</p>
</blockquote>

<blockquote>
<p>קָדְרוּ בְלַחַץ אוֹיְבִים וְזֻלְעָפוּ</p>
</blockquote>

<blockquote>
<p>קָמֵיהֶם קַלַּע וַהֲדֹף וְיֻסְחָפוּ</p>
</blockquote>

<blockquote>
<p>כִּי-אַתָּה אֲשֶׁר-הִכִּיתָ רָדָפוּ.</p>

<br />

<p>רָדְפוּ הֲנִיעֵם כַּשִּׁכּוֹר בְּזַעְמֶךָ</p>
</blockquote>

<blockquote>
<p>רְדֹף וְהַשְׁמִידֵם מִתַּחַת שָׁמֶיךָ</p>
</blockquote>

<blockquote>
<p>רַעַל הַשְׁקֵם וְתַכְחִידֵם מִמְּרוֹמֶיךָ</p>
</blockquote>

<blockquote>
<p>וְיַעְלְצוּ בְךָ אֹהֲבֵי שְׁמֶךָ.</p>

<br />

<p>שִׁמְךָ נִקְרָא צַּדִיק וּמוֹשִׁיעַ</p>
</blockquote>

<blockquote>
<p>שַׁוְעַת הַכֹּל מְקַבֵּל וְשִׁיעַ</p>
</blockquote>

<blockquote>
<p>שִׁבְתְּךָ בַּדִּין רָמִים תַּרְשִׁיעַ</p>
</blockquote>

<blockquote>
<p>וְאֶת-עַם עָנִי תּוֹשִׁיעַ.</p>

<br />

<p>תּוֹשִׁיעַ אֶבְיוֹן מֵרִגְשַׁת בּוֹלָשֶׁת</p>
</blockquote>

<blockquote>
<p>תָּגֵן תַּצִּיל אֵלָיו מִגָּשֶׁת</p>
</blockquote>

<blockquote>
<p>רְאֵה כִּי אָזְלָה מְמַשְׁמָשֶׁת</p>
</blockquote>

<blockquote>
<p>כִּי הִנֵּה הָרְשָׁעִים יִדְרְכוּן קָשֶׁת.</p>

<br />

<p>קֶשֶׁת נְחוּשָׁה תְשַׁבֵּר לְהַקְדִּישִׁי</p>
</blockquote>

<blockquote>
<p>לְכָה לִיְשׁוּעָתִי מַלְכִּי וּקְדוֹשִׁי</p>
</blockquote>

<blockquote>
<p>וְאַל תֵּפֶן אֶל קשִׁי</p>
</blockquote>

<blockquote>
<p>אָנָּא יְיָ מַלְּטָה נַפְשִׁי.</p>

<br />

<p>נַפְשִׁי תְבָרֶכְךָ כִּי תְעוֹדֲדֵנִי</p>
</blockquote>

<blockquote>
<p>יְשַׁבְּחוּנְךָ שְׂפָתַי עֵת תִּפְדֵּנִי</p>
</blockquote>

<blockquote>
<p>מִמִּזְרָח וּמִמַּעֲרָב יִירָאוּךָ אֲדֹנִי</p>
</blockquote>

<blockquote>
<p>כִּי-עָשִׂיתָ מִשְׁפָּטִי וְדִינִי.</p>

<br />

<p>וְדִינִי לְךָ לַעֲשׂוֹת וְלָדָעַת</p>
</blockquote>

<blockquote>
<p>סִתְרִי אַתָּה זֹאת מוּדָעַת</p>
</blockquote>

<blockquote>
<p>בַּעַל הַגְּבוּרָה וְהַגְּדֻלָּה וְהַדָּעַת</p>
</blockquote>

<blockquote>
<p>נִפְלָאִים מַעֲשֶׂיךָ וְנַפְשִׁי יֹדָעַת.</p>

<br />

<p>יוֹדַעַת נוֹרָאוֹת עָשִׂיתָ לְקַדְמוֹנִי</p>
</blockquote>

<blockquote>
<p>רָאֹה תַרְאֵנִי נִקְמַת מוֹנִי</p>
</blockquote>

<blockquote>
<p>בְּכֵן בִּקְהַל שׁוֹמֵר אֱמוּנָי</p>
</blockquote>

<blockquote>
<p>תָּמִיד יִגְדַּל יְיָ.</p>

<br />

<p>יְיָ קְרָאתַנִי בֵן בְּכוֹר</p>
</blockquote>

<blockquote>
<p>שׁוּב בְּרִיתַנִי בְּלֶתֶךְ זְכֹר</p>
</blockquote>

<blockquote>
<p>בֶּעָוֹן אוֹתִי אַל תִּמְכֹּר</p>
</blockquote>

<blockquote>
<p>בְּרֹגֶז רֶחֶם תִּזְכֹּר.</p>

<br />

<p>תִּזְכֹּר קִיּוּם אֵיתַנֵי קֶדֶם</p>
</blockquote>

<blockquote>
<p>ישֶׁר בְּרִית וְחֶסֶד מִקֶּדֶם</p>
</blockquote>

<blockquote>
<p>חֹב תִּמְחֹק וְתַלְבִּין אֹדֶם</p>
</blockquote>

<blockquote>
<p>זְכֹר עֲדָתְךָ קָנִיתָ קֶּדֶם.</p>

<br />

<p>קֶדֶם יוֹשֵׁב בְּעֹז חֶבְיוֹן</p>
</blockquote>

<blockquote>
<p>בְּתוֹר הַמַּעֲלָה אֲחָזַנִי בְצִבְיוֹן</p>
</blockquote>

<blockquote>
<p>תִּשְׁבִּי תְּנַחֵץ לְבַשְׂרִי בְרִצְיוֹן</p>
</blockquote>

<blockquote>
<p>כִּי-בָנָה יְיָ צִיּוֹן.</p>

<br />

<p>צִיּוֹן וִירוּשָׁלִַםִ תִּרְאֶינָה עֵינָי</p>
</blockquote>

<blockquote>
<p>אֹמֶץ קְדֻשָּׁתְךָ לְהַעֲרִיץ בְּשִׁנּוּנִי</p>
</blockquote>

<blockquote>
<p>חֲזוֹתְךָ עַיִן בְעַיִן כְּלִימְדּוֹנָי</p>
</blockquote>

<blockquote>
<p>אָמֵן כֵּן יֹאמַר יְיָ.</p>

<br />

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/38416">https://benyehuda.org/read/38416</a></div></body></html>