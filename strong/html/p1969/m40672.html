<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>בית ספר &quot;התחיה&quot;</title>
	<meta name="author" content="בן־ציון טרגן [2024]"/>
</head>
<body>

<p>בית ספר זה נוסד בשנה 1940 ע&quot;י מר אלי' צארום לפנים מורה
לעברית בהליציאום היהודי, היא שכר לו בקמפ־סיזאר מקום יפה מתאים לבית ספר,
ויעבר בכל מרץ ומסירות ללמוד השפה העברית וביחוד ללמודי דת, חבר ספרי קריאה
לתכלית זו. התלמידים הגיעו עד מאה ושמנים, אך הגרעונות נתרבו, ולמרות
התמיכות מצד בני ברית והקהלה, לא יכול להחזיקו, ובית הספר, נסגר אחרי חמש
שנים של קיומו.</p>

<p>היו עוד שני בתי ספר פרטים במוחרם ביי שלא הצליחו
בהתפתחותם, הראשון &#8220;בית ספר מעורב צרפתי־עברי&#8221;, שנהל אותו מר' יצחק חרוש
לפנים מורה בבתי הספר בירושלם ובאלכסנדריה, ולמרות עבודתו המתמידה של
המנהל, ושהיה נתמך מלשכת &#8220;בני ברית&#8221; ומהקהלה לא יכול להחזיק מעמד ונסגר
אחרי י&quot;ב שנים.</p>

<p>בית ספר &#8220;שבת אחים&#8221; 1921–1924 בית הספר הזה בהפתחו במוחרם
ביי חונך בחגיגה רבה שהשתתפו בה רבים מראשי הקהלה, ובראשם הרב הראשי ר'
רפאל די לה פרגולה והרה&#8220;ג מהר&#8221;א אביכזיר. חברי הועד באהבתם ובמסירותם
הצליחו למשוך לצדם את הקהל אשר החל לצאת מאדישותו, ולתמוך בו תמיכה רוחנית
וגם חמרית, גם ניתן להם תמיכה מקופת הקהלה מאתים לירות.</p>

<p>שלש שנים התקיים המוסד הנז'; ולדאבוננו הגדול הודות
לאדישותם של תושבי מוחרם ביי ולרשלנותם של המיסדים מצד השני, הגרעונות היו
הולכים ומתרבים, ובשנת 1921 נסגר בית הספר לחלוטין.</p>

<p>לצערי יש מקום להעיר כי תוצאות כל הגרעונות האלה הם פרי
המצב הרוחני הירוד שלנו פה בארץ מצרים; הורגלנו לא לתת ערך לכל דבר שהוא
בצביון <strong>יהודי</strong> ולא להתחשב אתו, אם גם לפעמים עולה הוא על ערכו של הזר.
בבוא אחד ההורים להכניס את בניו לבתי הספר של האחים והאחיות, משלם במיטב
כספו ככל אשר יושת עליו ומבלי כל תנאים. ובתי הספר ההם מתקיימים, אפשר
לומר: הודות לכספי היהודים, כי הרוב המכריע של תלמידיהם כשבעים למאה הם
יהודים; ובבואו לבתי החנוך שלנו אינו רוצה לשלם גם את החצי, ומלבד זה יש לו
גם טענות ותביעות על ההנהלה, על ההוראה ועל, ועל&#8230; ולוּ שלמו ההורים את
אותה המשכורת אשר היו משלמים לפני זה בבה&quot;ס הנכרים, כי עתה לא רק היה נשלם
תקציבם של מוסדותינו בלי כל גרעון, אלא גם נותרו כספים להרחבתם ולשכלולם.
כנראה כך הוא המחזה המעציב הגלותי שלנו, ואי אפשר לצערנו להשתחרר
ממנו.</p>

<blockquote>
<br />
</blockquote>

<p>הרה&#8220;ג אביכזיר בדברו בבית הכנסת על סגירת ביה&#8221;ס הנז' מטיל
את האשמה על המיסדים: בתוך דבריו אמר, כי לפי דעתו הסבה היא: כי כונת
המיסדים איננה לגמרי לשם שמים! אם אנו באים לפתוח בי&#8220;ס <strong>יהודי</strong> אין עלינו
להסתפק רק <strong>בשלילה</strong>: שלא ילמדו בנינו את תורת הנצרות, כי אם אנו דורשים
<strong>בחיוב</strong>: ללמדם <strong>תורת ישראל</strong>! אינני תובע גדולות מכם ללמד את תלמידינו
משנה ותלמוד, אבל את התורה, התפלות <strong>חובה</strong> עליכם ללמדם; לעולם לא נוכל
להסכים כי בית ספרנו יהיה &#8220;לאיק&#8221; (חולני) לאמר בלי דת, כמו שהתפארו אחדים
ממיסדיו! לא ולא! בית חנוך זה יהיה דוקא בית לחנך בו בנים נאמנים לעמנו
ולתורתנו במלא מובנן של המלים האלו: חנוך בדת יהודית וכלאומיות יהודית!
ובנינו, בו בזמן שילמדו כל המדעים בשפה הצרפתית, עליהם לדעת התפלות, התנ&#8221;ך
ודברי ימי ישראל בשפתנו אנו, בשפה העברית&quot;.</p>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/40672">https://benyehuda.org/read/40672</a></div></body></html>