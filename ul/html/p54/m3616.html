<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>סְעֻדַּת עֶרֶב</title>
	<meta name="author" content="מתתיהו שוהם"/>
</head>
<body>

<p><strong>א</strong></p>

<blockquote>
<p>עַל דַּרְכֵי בֹּקֶר עִקְבוֹת צִיר שֶעִרְבֵּל שְׂבִיל –</p>

<p>וּבְמִשְנֵה זֹהַר יוֹמִי אוֹרֵב</p>

<p>מִשֶּׂקֶט גִּבְעוֹת חַג לִפִתְרוֹן בְּשוֹרַת גִּיל.
<br><br />
אֵי-שָׂם בְּמוֹרַד צָהֳרָיִם בּוֹעֵר טֶנֶא שַׁגִיא,</p>

<p>מֵעַרְבוֹת אָסִיף הֵלֶך פִּלְאִי, רִאשוֹן אוֹרְחַי,</p>

<p>יְמַהֵר פֹּה אֵלַי, אֶל נֶשֶׂף חַגִּי.
<br><br />
לְדַּרְכֵי עֶרֶב יְנוֹפֵף מִצְפִּי אַחֲרוֹן דֶּגֶל,</p>

<p>בַּמְּזוּזוֹת רוֹטֵט הֵד לִקְרַאת הַמְּפַגֵּר –</p>

<p>הַא, אָשְׂרִי, קְהֵה הָרֶגֶל!&#8230;
<br><br />
<strong>ב</strong></p>

<p>יָדַעְתִּי הַרְחֵק, הַרְחֵק, אֹרְחַת קְרוּאִים תִּסַּע</p>

<p>וְיוֹבְלֵי צַיִד מוֹשְכִים, אֶחָד, שֵׂנִי, שְׂלִישִי&#8230;</p>

<p>הוֹי, הוֹי, מַזְמִינוֹת פְּלָדוֹת חַג מֵעַל כָּל תָּרְנֵי גּדִישִי
<br><br />
וּשְמַע – בְּקוֹּנְכִיָתִי פַעֲמוֹנִים עִמְקֵי הֵדִים</p>

<p>מְצַלְצְלִים: שָׂם רָחוֹק תַּחַת סִפּוּן כָּחֹל,</p>

<p>עַל רִצְפַּת צְדָפִים הֵחֵל כְּבָר הַמָחוֹל;
<br><br />
שָׁם סִירוֹת אוֹרְחֵי חַג מְגַמְּאוֹת גַּלִּים סְמוּרִים,</p>

<p>עַל גְּזִיזֵי תַּלְמֵי כֶסֶף הַעְפֵּל חִיש וְגָלֹשׁ –</p>

<p>מְצַלְצֵל פַּעֲמוֹן קוֹנְכִיָתִי: אַחַת, שְׁתַּים, שָׁלֹשׁ&#8230;
<br><br />
<strong>ג</strong></p>
</blockquote>

<blockquote>
<p>וּמְסֻנָּן כֹּה הָעֶצֶב, רְעוּל אֲטוּנֵי שִׂמְחָה,</p>

<p>וְעַל כָּל מִשְׁעוֹל צַעֲדֵי אִישׁ מִתְרַחֲשִׂים –</p>

<p>מִי שָׁם הַקָּרֵב? פַּלְמוֹנִי, מַה מַּזָּלְךָ, שִׁמְך – –
<br><br />
לְךָ רַסֹּתִי אַבְקוֹת-בָּשָׂם דִּשְׁאִי,</p>

<p>וּשְׂרָף קִטַּרְתִּי עַל יֶרֶך מַחְתּוֹת מְחָטִים,</p>

<p>וְאַגַּנֵי מִשְׁתִּי מָרַטְתִּי לְמִשְׁעִי.
<br><br />
הָהּ, צִיר מֶרְחַקַי, מָתַי תָּבוֹא וְשֻלְחָנִי תָחֹן?</p>

<p>כְּבָר קְלִיִּי קָרַם שָׂחוּם, בְּאֵרִי צוֹנְנָה וּצְלוּלָה</p>

<p>וְעַרְבִּי רְוֵה שְׂלָווֹת וְהֶמְיוֹת צְבָא נִצָחוֹן.
<br><br />
<strong>ד</strong></p>
</blockquote>

<blockquote>
<p>גֻּלְגֹּלֶת אֵל רוֹעֶפֶת שַׂהֲרוֹנֵי דָם</p>

<p>אֶל מִזְרְקֵי הָעֶרֶב,</p>

<p>וַחֲמוּץ הַשְּׂרַד לִי מוֹזֵג עָסִיס תּוֹסֵס, חָם.
<br><br />
טְעַם אֶת רִקְחִי, אוֹרְחִי – פִּטּוּם קְדוּמִים –</p>

<p>גֻּלְגֹּלֶת אַחַת לִי עֲרוּפַת גַּרְדֹם-צַעַר,</p>

<p>הַשְּׂנִיָּה מְבַרֶכֶת עַל דָּם וּדְוַי עֲצוּמִים.
<br><br />
שִׂיר אֶחָד הוֹמֶה לִי: יְלֵל וְנַהַם שִׂירִי</p>

<p>וְחֶרְפַּת גְּרָנוֹת רֵיקוֹת –</p>

<p>מִמֶּרְחָק יַעַן שֵׂנִי: רֹן שְׂנֵי-שֶׂפַע בְּצִירִי.
<br><br />
<strong>ה</strong></p>
</blockquote>

<blockquote>
<p>כֹּה הִתְנַכַּרְתָּ, אוֹרְחִי: נָזִיר-מוֹדָע יָשָן,</p>

<p>וּבְלַעַג קַנְתָּן מַר לְמִנְחַת אָשְׂרִי תָזֹם - - -</p>

<p>וּמָה אִם מְדוּרוֹת חַגִּי כָלוֹת כְּבָר בֶּעָשָן?&#8230;
<br><br />
הַאֵין-עוֹד כָּל סִפָלַי גָּבִיש, מְרֻדָּד פָּז כָּל כְּלִי,</p>

<p>שֻׂלְחָנִי הֶדֶר הָבְנִים, רְדִידִי תַּשְׂבֵּץ?&#8230;</p>

<p>כִּי מַה גָּחַנְתָּ, אִיש, וַתִּלְחַשׂ לִי בַשֶּׂלִי:
<br></p>
</blockquote>

<blockquote>
<ul>
<li>וּמָחָר, מָחֱרָתַיִם מָה?&#8230; בְּמוֹרַד הָעֲמָקִים</li>
</ul>

<p>הֵד אַחֲרוֹן חַגְּךָ יִשְׂקָע – עִם הַנָּזִיר תִּדְפֹּק</p>

<p>בְּשַעֲרֵי חֶסֶד נָעוּל בְּתוֹלַע הָאֱפָקִים&#8230;
<br><br />
<strong>ו</strong></p>
</blockquote>

<blockquote>
<p>הָהּ, אֵלִי, תֵּן שִׂלּוּמִים לְיוֹמִי</p>

<p>שֶׂחָנָה לְמַרְגְלוֹת עוֹלָמְךָ מִתְפַּלֵּש</p>

<p>בְּרֶמֶץ חֲלוֹמִי
<br><br />
כִּי לֹא קָם הֶחָג וְלֹא רוֹנֵן הַשִּׂיר</p>

<p>בְּמְצִלְתֵּי מַקְהַלוֹת,</p>

<p>לֹא שֻׂלַּח הַכֶּתֶר, לֹא הִגִּיעַ הַצִּיר.
<br><br />
אָפְקֵי זָהָב גָּרְפוּ אֶת חַלּוֹנִי</p>

<p>וָאֶרְאֶה: נִרְזִים עַל רְבָצִים כְּחֻלִים יִשְׁגּוּ</p>

<p>חֲלוֹמוֹתַי - צֹאנִי.
<br> </p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/3616">https://benyehuda.org/read/3616</a></div></body></html>