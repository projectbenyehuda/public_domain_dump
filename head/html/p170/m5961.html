<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[מִצִּיּוֹן אֵל עֶלְיוֹן]</title>
	<meta name="author" content="משה אבן עזרא"/>
</head>
<body>

<p>סליחה</p>

<p>סימן: משה</p>

<br>

<blockquote>
<p>מִצִּיּוֹן    /    אֵל עֶלְיוֹן  /  אֲשֶׁר לוֹ נִתְכְּנוּ עֲלִילוֹת –</p>

<p>צוּר קוֹנֶה  /    הַבּוֹנֶה  /     בַּשָּׁמַיִם מַעֲלוֹת</p>

<p>תְּנָה יֶשַׁע   /    לְשָׁבֵי פֶשַׁע   /   וּזְנַח חֵטְא וּמְעִילוֹת,</p>

<p>וְלִמְהַלְלִים   /   בְּמַקְהֵלִים  /   נוֹשְׂאִים כַּפֵּיהֶם תְּהִלּוֹת</p>

<p>עַבְדֵי אֲדֹנָי  /    הָעֹמְדִים  /   בְּבֵית אֲדֹנָי בַּלֵּילוֹת:      [תה' קלד, ב]
<br><br />
מַה-יְּדִידוֹת  /    נִכְבָּדוֹת    /   לְדַבֵּר בְּבֵית מְעוֹנֶיךָ! –</p>

<p>וְלִנְטֹשׁ מְחוֹזִים  /  וְלֶאֱחֹז  /     בְּשׁוּלֵי פַעֲמוֹנֶיךָ</p>

<p>וְלִנְעֹר זְמָן  /    לֹא נֶאֱמָן   /   וְלִשְׁמֹר מְאֹד רְצוֹנֶךָ</p>

<p>וְעֵת תְּהִלָּה  /    וְעֵת תְּפִלָּה  /   לִבְקֹעַ עֲנָנֶיךָ</p>

<p>וְכָל בְּכַיִל   /    כְּנַף לַיִל   /    וֶאֱחֹז כְּנַף אֲרוֹנֶךָ</p>

<p>וְאַשְׁמֹרוֹת   /   עֵת שְׁמוּרוֹת  /   עֵינָיו יַזִּיל לְפָנֶיךָ</p>

<p>וּלְךָ יִכְסֹף  /    כִּי תֶאֱסֹף  /    תְּהִלָּתְךָ בְּחָפְנֶיךָ</p>

<p>וְשָׂם בְּלִבּוֹת   /  מְסִלּוֹת   /   אֶל הַשְּׁחָקִים לַעֲלוֹת:
<br><br />
שְׁחַרְתִּיךָ    /   וְשַׁרְתִּיךָ  /    בְּעֵינֵי לִבִּי וְשִׂכְלִי</p>

<p>וּלְהַחֲזִיק    /   בִּמְסִבְּךָ   /   נָטַשְׁתִּי נְוֵה אָהֳלִי</p>

<p>וְהוֹן חָרוּץ,  /    וָאָרוּץ   /    אַחַר עִקְּבוֹת אֵלִי</p>

<p>וְלֹא נוֹדְעוּ,   /   אֲבָל פָּגְעוּ    /  רַעֲיוֹנַי לְצוּר גוֹאֲלִי</p>

<p>וְכִי אֶעֱטֹף   /   יוֹם תִּטֹּף  /    מִלָּתִי בְּמַהֲלָלִי</p>

<p>אֶשְׁתָּאֶה   /    וְלֹא אֶרְאֶה –  /  וְהוּא יֹשֵׁב מִמֻּלִי!</p>

<p>וְאָמְנָם עַל   /   יְדֵי פֹעַל   /    גְּבוּרוֹתָיו אֲשֶׁר הִפְלִיא</p>

<p>אֲנִי רוֹאֶה   /    וְלֹא בְמַסְוֶה /    אֲבָל בְּחִידוֹת נִרְאֶה לִי</p>

<p>וְהוּא רוֹכֵב  /   עַל עֲגָלוֹת  /  וְיוֹשֵׁב עַל הַתְּהִלּוֹת:      [תה' כב, ד]
<br><br />
הֲיֵש יִתְרוֹן   /   לְבֶן מָרוֹן  /    וְאִם יַרְבֶּה תַחֲנוּנָיו?</p>

<p>וְאַוָּתוֹ   /     בְּהַוָּתוֹ   /    וְחֶטְאוֹ מָלְאוּ עֲטִינָיו</p>

<p>וְאֵין זוֹכֵר  /    לֵב עוֹכֵר  /    לְיוֹם יִקְרוּהוּ אֲסוֹנָיו</p>

<p>לְיוֹם רָחוֹק  /    יִרְחַק חֹק  /    אֲשֶׁר בּוֹ יַעֲלוּ עֲשָׁנָיו</p>

<p>וְכִי יִסְחַר   /   לְיוֹם מָחָר  /    תְּשׁוּפֶנּוּ לְשׁוֹן פְּתָנָיו</p>

<p>וְאֵיךְ יִגְאֶה  /    וְלֹא יִרְאֶה  /    זְמָן יִשְׁכֹּן בֵּית עֲנָנָיו,</p>

<p>וְהוּא יִצְבֹּר  /    וְהוּא יַעֲבֹר /    וְאָסַף רוּחַ בְּחָפְנָיו</p>

<p>וְאֵיךְ יִרְכַּב   /   וְאֵיךְ יִשְׁכַּב /    תַּחַת נַחֲלֵי עֲדָנָיו</p>

<p>וְיוֹם יָבֹא  /    בִמְחִלּוֹת  /   בְּיָד יַחְתּוֹם עַל מְגִלּוֹת?     [איו' לז, ז]
<br> </p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/5961">https://benyehuda.org/read/5961</a></div></body></html>