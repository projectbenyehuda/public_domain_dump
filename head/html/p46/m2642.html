<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>עַל כָּרְחֲךָ אַתָּה חָי</title>
	<meta name="author" content="יהודה ליב גורדון"/>
</head>
<body>

<p>(בִּמְלֹאת בֵּיתִי קִיטוֹר גֶּחָלִים וָאֶתְעַלָּף</p>

<p>וַיְהִי כְּפֶשַׂע בֵּינִי וּבֵין הַמָּוֶת)</p>

<br>  

<blockquote>
<p>רִגְעֵי מִסְפָּר עָמַדְתִּי עַל הַגֶּשֶׁר</p>

<p>הָעוֹמֵד כִּגְבוּל בֵּין חַיִּים וָמָוֶת,</p>

<p>וּכְבָר הֶעֱלָה רוּחִי אֵבֶר כַּנֶּשֶׁר</p>

<p>וּבְשָׂרִי נֶאֱחַז בִּרְתֻקוֹת צַלְמָוֶת.
<br><br />
וּכְבָר יָבֵשׁ לִבִּי, חוּשַׁי בָּטֵלוּ,</p>

<p>לֹא חַשְׁתִּי דָּבָר, כֹּל הָיָה נָשִׁיתִי.</p>

<p>חָדְלוּ גַּלְגִּלֵּי הַמְּכוֹנָה, חָדֵלוּ –</p>

<p>עוֹד פֶּשַׂע – וּכְלֹא הָיִיתִי הָיִיתִי.
<br><br />
הֲזֶה הוּא <strong>מָוֶת</strong> מִפָּנָיו נִרְעָדָה?</p>

<p>אִם זֹאת הִיא <strong>שַׁחַת</strong> מַרְגֶּזֶת לֵב גָּבֶר?</p>

<p>אַחַי, מִפְּנֵי דִמְיוֹן כּוֹזֵב נִפְחָדָה!</p>

<p>אֵין פַּחַד בַּמָּוֶת, מָגוֹר בַּקָּבֶר!
<br><br />
אוּלַי לָמוּת יִקֶשׁ, אַךְ לֹא הַמָּוֶת;</p>

<p>אֲבָל גַּם הַחֲבָלִים לֹא יִמָּשֵׁכוּ</p>

<p>אִם דֶּרֶךְ כָּזֹאת נֵרֵד בּוֹר צַלְמָוֶת –</p>

<p>רַק רִגְעֵי מִסְפָּר יַעַבְרוּ יֵלֵכוּ.
<br><br />
וּכְבָר עַל דֶּרֶךְ זֹאת רַגְלַי דָּרָכוּ,</p>

<p>וּכְבָר דַּלְתוֹת בֵּית עוֹלָמִי נִפְתָּחוּ</p>

<p>וּכְבָר לָבוֹא בוֹ הֲרִימוֹתִי פָעַם –</p>

<p>פִּתְאֹם נִקְרֵאתִי אָחוֹר בִּשְׁאוֹן רָעַם.
<br><br />
קוֹל אַנְשֵׁי בֵיתִי הוּא – הוֹי מַה־נּוֹאָלוּ!</p>

<p>בִּזְרוֹעַ בַּחַיִּים אוֹתִי יַעֲצֹרוּ.</p>

<p>פּוֹתִים! טוּב אֶרֶץ תֵּת לִי לֹא תוּכְלוּ –</p>

<p>לָמָּה לִּי שַׁעֲרֵי שָׁמַיִם תִּסְגֹּרוּ?</p>
</blockquote>

<br>  

<p>תרי&quot;ב</p>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/2642">https://benyehuda.org/read/2642</a></div></body></html>