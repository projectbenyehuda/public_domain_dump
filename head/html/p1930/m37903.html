<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>שמע נא מלך</title>
	<meta name="author" content="מרדכי בן מאיר קלמנס"/>
</head>
<body>

<blockquote>
<br />
</blockquote>

<p><strong>מְשַׁל הָעוֹלָם הַזֶּה</strong></p>

<blockquote>
<br />
</blockquote>

<blockquote>
<p>שְׁמַע נָא! מֶלֶךְ אֶחָד הָיָה לוֹ פַרְדֵּס רִמּוֹנִים
וְעַרְמוֹנִים / וְהוֹשִׁיב שָׁם פּוֹעֲלִים שׁוֹנִים / לְהָרִים מִכְשׁוֹל וּלְהָסִיר קִמְשׁוֹנִים / וְהִבְטִיחַ מַשְׂכֻּרְתָּם מוֹנִים / הַיְשָׁרִים עַל דִּגְלֵיהֶם חוֹנִים / וּגְדָרִים בּוֹנִים / הַגֶּפֶן סְמָדָר / וְלָהֶם עֹז וְהָדָר / עַל מִשְׁמַרְתָּם עוֹמְדִים / וּבַעֲבוֹדָתָם חוֹמְדִים / בַּאדֹנֵיהֶם לֹא מָרוּ / וּמַיִם קָרוּ וּמִשָּׁם לֹא סָרוּ / עַד כָּל עֵץ נָשָׂא עָנָף / וְתַחְתֵּיהֶם שָׁכְנוּ כָּל כָּנָף / אֲלֵיהֶם נָסִים / וְתַחְתֵּיהֶם חֹסִים / שְׂמֵחִים וְשָׂשִׂים / הַדּוּדָאִים נָתְנוּ רֵיחַ / וְכָל עֵץ הִפְרִיחַ /
סְעַפּוֹתָם אָרְכוּ / וּלְפִרְיָם בֵּרְכוּ / וְהֵידָד כְּדוֹרְכִים צָרְחוּ / פּוֹעֲלִים כָּזֹאת עַל אֲנָשִׁים יָשׂרוּ / וְכָל בַּעֲלֵי הַשִּׁיר עֲלֵיהֶם יְשׁוֹרֵרוּ / וַאֲשֶׁר שָׁכְנוּ בְצֵל דָּלִיּוֹת / יִשְׁכְּנוּ בִּמְרוֹמֵי עֲלִיּוֹת.</p>

<br />

<p>אֲבָל פּוֹעֲלִים אֲשֶׁר בִּמְלַאכְתָּם עֲצֵלִים / בִּמְלֶאכֶת חֻקָּם מוֹעֲלִים / וּבַשִּׁלּוּם שׁוֹאֲלִים / כָּל אֶחָד בַּכּוּרָה בַּתְּאֵנָה חָטָף / רֹאשׁ יֹנְקוֹתָיו קָטָף / הֵן פּוֹעֵל כָּזֹאת כְּלִמָּה עָטָף / אוֹ כִי הַכֶּרֶם לֹא עִזֵּק / וַיִּפְקְדָהּ בְבֶזֶק / וְלֹא שְׁמָרָה מִנֵּזֶק / תּוֹכוֹ נָחָר / בַּטּוֹב לֹא בָחָר /
הַגֶּפֶן מִתְרוֹשֵׁשׁ / וְהוּא עֵצִים קוֹשֵׁשׁ / וְעַל כִּי בְּהִשְׁתַּדְּלוּת הַמְּלָאכָה בוֹשֵׁשׁ / עֲרוּגֹת צֶמַח עָבָשׁוּ / וְשָׁרָשֵׁיהֶם יָבָשׁוּ / וְשָׁם שָׁכַן כֹּל הוֹלֵךְ עַל גָּחוֹן / בֵּין הַפּוֹעֲלִים קוֹל עֲנוֹת מְהוּמָה / וּבְיָדָם אֵין כָּל מְאוּמָה / וְקַח עַל מַיִם רַבִּים צַפְצָפָה שָׂמוֹ / וּפוֹעֵל כָּזֹאת בְּרֹאשׁוֹ דָּמוֹ.</p>
</blockquote>

<hr />

<blockquote>
<br />
</blockquote>

<blockquote>
<br />

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/37903">https://benyehuda.org/read/37903</a></div></body></html>