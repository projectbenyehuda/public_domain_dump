<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>שירים אשר חבר על דבר הנגף משה קאטלאנו</title>
	<meta name="author" content="משה קאטלאנו"/>
</head>
<body>

<p>שירים אשר חבר על דבר הנגף <strong>בני הח&#8220;ר משה יצ&#8221;ו</strong> עודנו בכפר קורטי<a href="#fn:1" id="fnref:1" title="see footnote" class="footnote"><sup>1</sup></a> בברחו מפני המגפה</p>

<blockquote>
</blockquote>

<blockquote>
</blockquote>

<p><strong>א'</strong></p>

<p>דבר בתוך עירך פזר רגלך</p>

<p>מחוץ למחנה במקום נקי</p>

<p>עשה נחשת וברזל מנעליך</p>

<p>וברח בחפזון כאיש בקי</p>

<p>כי אם תעמוד שם בתוך עירך</p>

<p>תהיה ככלב מתבוסס בקיא</p>

<p>ואם בשחר לא תפתח עינים</p>

<p>תמשש באפלה בצהרים</p>

<blockquote>
<br />
</blockquote>

<p><strong>ב'</strong></p>

<p>אכן אם אין בידך לברוח</p>

<p>דבר בתוך עירך כנס רגלך</p>

<p>ובראותך כי יתחיל לפרוח</p>

<p>בידך תסגור דלתי ביתך</p>

<p>ובטרם כי תסגור צריך לטרוח</p>

<p>להכין לך צידה למחיתך</p>

<p>חליפות שמלות להלבישך</p>

<p>מאכל ומשתה להשביעך</p>

<blockquote>
<br />
</blockquote>

<p><strong>ג'</strong></p>

<p>חפור לך באר לשאב לך מים</p>

<p>לכבוס לבישול למזג יין</p>

<p>גם תעשה לך תנור כיריים</p>

<p>לאפות מאכל לאות עין</p>

<p>קנה לך כלים אזור מתנים</p>

<p>עשה בלי שפחה ועבד אין</p>

<p>אם בשכונתך דבר עצה עוצה</p>

<p>לקנות לך דירה ולצאת חוצה<a href="#fn:2" id="fnref:2" title="see footnote" class="footnote"><sup>2</sup></a></p>

<blockquote>
<br />
</blockquote>

<p><strong>ד'</strong></p>

<p>בני ביתך תבדיל ותחדל ועד</p>

<p>כי זאת דבר אמת מבלי כחד</p>

<p>ישב יחידי איש ישכיל לדעת</p>

<p>כי לא טוב אז שבת אחים גם יחד</p>

<p>כי אם לאחד יאחז רעד</p>

<p>תפול עליהם אימתה ופחד</p>

<p>הבדלו אם כן ואל תיראו</p>

<p>ועיניכם לשמים תשאו</p>

<blockquote>
<br />
</blockquote>

<p><strong>ה'</strong></p>

<p>משח צרי בחמץ על לבך</p>

<p>גם על דפקי ראש והידים</p>

<p>בשכבך תמשח גם בקומך</p>

<p>ובאצבעך תשים בנחירים</p>

<p>מאכל לביי תתן אכלך</p>

<p>ובכל לבבך אל השמים</p>

<p>קרא בגרון כי ירבה לסלוח</p>

<p>ורפואה למכה יקדים לשלוח</p>

<blockquote>
<br />
</blockquote>

<p><strong>ו'</strong></p>

<p>עשן תעשן ירכתי ביתיך</p>

<p>בעשונים אשר מאד יריחו</p>

<p>כי ימזגו רוע אוירך</p>

<p>ועשן מפני חדש ידיחו</p>

<p>אכן לא תצא חוץ מדלתותיך</p>

<p>בהאמין אלי אשר יסיחו</p>

<p>שמורים נכזבים חסרי כח</p>

<p>כי אין שמור מועיל כי אם לברוח.</p>

<blockquote>
<br />
</blockquote>

<p><strong>ז'</strong></p>

<p>אמת כי אין נסתר מנגד עין</p>

<p>יושב בסתר ורואה כל סתר</p>

<p>אכן אם בעד נפשו אדם אין</p>

<p>ויחפוץ למות שם מבלי סדר</p>

<p>ובלי השכל כמו שכור מיין</p>

<p>יאמר אלקים לי מגן וסתר</p>

<p>הלא עין רואה אוזן שומעת</p>

<p>כי יאבד כטפש בער מדעת</p>

<blockquote>
<br />
</blockquote>

<p><strong>ח'</strong></p>

<p>כל הון יקר תחתום אך בביתך</p>

<p>בחותם הבריאות מעירך</p>

<p>רק המטה בחדרי משכבך</p>

<p>עזוב ואל תחמול על דבירך</p>

<p>וכל בגדי פשתים תן בידך</p>

<p>ואל תחתום פן יתחיל בפה רך</p>

<p>ואחרי כן בפרך יתמור</p>

<p>בלי תועלת מבשמים מר</p>

<blockquote>
<br />
</blockquote>

<p><strong>ט'</strong></p>

<p>אם כן אפוא ברח וברך צאתך</p>

<p>בצדקה עד אשר ידך מגעת</p>

<p>לנסגרים תפתחנה ידיך</p>

<p>ובטרם כי תתן צריך לדעת</p>

<p>כי כתב בקש על דינריך</p>

<p>נחשבים לרשים אין במר סעד</p>

<p>כי מה יועיל כל הון ואכל עין</p>

<p>ומי יקנה להם לחם ויין</p>

<blockquote>
<br />
</blockquote>

<p><strong>י'</strong></p>

<p>לכן חוס עליהם פן ישמדו</p>

<p>תן צדקה ומרפא בכנפיה</p>

<p>בחר לך אנשים ישרתו</p>

<p>יביאו צדקה למקבליה</p>

<p>ישלחו שם רופא בל יכרתו</p>

<p>ממכה זו מבלי רופאים</p>

<p>כי לעני ורש על מה ולמה</p>

<p>צרי אין בגלעד רופא אין שמה</p>

<blockquote>
<br />
</blockquote>

<p><strong>י&quot;א</strong></p>

<p>השמר בשלשה דברים אלה</p>

<p>ואי אתה בא לידי חלי דבר</p>

<p>קרא נורא תהלות עושה פלא</p>

<p>יצילך מדי שבר על שבר</p>

<p>ברח או הסגר כבבית כלא</p>

<p>פן תמות אז ותסגר בקבר</p>

<p>ובסדר מחיתך וכל צרכך</p>

<p>קוה אל ה' ושמור דרכך</p>

<blockquote>
<br />
</blockquote>

<p><strong>י&quot;ב</strong></p>

<p>אל תיגע כי החמימות מזיק</p>

<p>על כי מכין את הגוף לקבל</p>

<p>ולב בני ביתך תחזיק</p>

<p>בלתי יחתו מן המחבל</p>

<p>הגם בחולי זה נראה בזיק</p>

<p>כי כעם ככהן הוא מנבל</p>

<p>דע כי לא כל הצאן זאב יטרף</p>

<p>וה' ישמרך ולא שרף</p>

<blockquote>
<br />
</blockquote>

<p><strong>י&quot;ג</strong></p>

<p>אכן אם דבר באויר נכנסה</p>

<p>אז תברח על אחת כמה וכמה</p>

<p>אויה לרגל אשר אז לא נסה</p>

<p>אויה לרגל כי תמצא שמה</p>

<p>כל בית כל דירה הלא אפסה</p>

<p>ולשחת בלי יושב הושמה</p>

<p>אבות ימותו עם תולדותם</p>

<p>למשפחותם לבית אבותם</p>

<blockquote>
<br />
</blockquote>

<p><strong>י&quot;ד</strong></p>

<p>ואם לנוס לא תאזור מתנים</p>

<p>ותשב שם כי לא תוכל ברוח</p>

<p>תסגור לך כל חלון בין הערבים</p>

<p>ולא תפתחם עד שמש יזרוח</p>

<p>ותסגור גם אותם בצהרים</p>

<p>אם ימנע השמש מלזרוח</p>

<p>עת יצאו רוחות ובעת ימטיר</p>

<p>מפתח וחלון פנים תסתיר</p>

<blockquote>
<br />
</blockquote>

<p><strong>ט&quot;ו</strong></p>

<p>ובטרם כי תפתח חלונותיך</p>

<p>תבעיר בביתך מריח ריח</p>

<p>ותעשן עליו כל בגדיך</p>

<p>אחר תפתח אם השמש זורח</p>

<p>ותתפלל לה' אלקיך</p>

<p>ותתחנן אליו בקול צורח</p>

<p>יסיר רוע אויר כרוב חסדו</p>

<p>כצאת השמש בגבורתו</p>

<blockquote>
<br />
</blockquote>

<p><strong>ט&quot;ז</strong></p>

<p>על לבך תמשח בקר וערב</p>

<p>משיחה לביית וזה ידוע</p>

<p>מאכל לביי בפיך ירב</p>

<p>ואוכל חם ולח יהי גרוע</p>

<p>ולנגד בוחן כליות וקרב</p>

<p>יהי לבך אך לא בגדך קרוע</p>

<p>כי שוא שקד שומר גדול צעיר</p>

<p>אם ה' לא ישמור את העיר.</p>

<blockquote>
<br />
</blockquote>

<p><strong>תם</strong></p>

<div class="footnotes">
<hr />
<ol>

<li id="fn:1">
<p>Corte עי' למעלה עמוד  צד. <a href="#fnref:1" title="return to body" class="reversefootnote">&#160;&#8617;</a></p>
</li>

<li id="fn:2">
<p>ע&#8220;כ נדפס כבר מתוך כ&#8221;י בית המדרש לרבנים בלונדון  במבחר השירה העברית באיטליה, רע&#8220;ב–רע&#8221;ג. <a href="#fnref:2" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/29457">https://benyehuda.org/read/29457</a></div></body></html>