<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>בליגה היהודית נגד האנטישמיות</title>
	<meta name="author" content="בן־ציון טרגן [2024]"/>
</head>
<body>

<p>ביום שלישי העבר נאסף קהל של אלף וחמש מאות איש באולם
הגדול של בתי הספר לקהלה, למחות נגד האנטישמיות במזרח אירופה. נוכחו רבים
מחשובי הקהלה, רופאים ועורכי דין מאלכסנדריה ומקהיר, ובראשם רבנו הראשי ר'
דוד פראטו והעו&quot;ד ליאון קסטרו נשיא הליגה במצרים.</p>

<p>העו&quot;ד חזן, סגן הנשיא, פתח את האספה במלים קשות נגד מעשה הפראות הנעשים בארצות שונות המבקשים להכחיד את עמנו.</p>

<p>העו&quot;ד ש. חנוכה ול' קסטרו דברו אחריו ויתארו בצבעים שחורים
את מצבם המיואש של המתלמדים היהודים ברומניה. אי אפשר לנו לעמוד מנגד
ולראות בצרתם של אחינו האומללים הסובלים מקנאתם העירת של חבריהם הממררים את
חייהם.</p>

<p>רבנו פרופיסור ד. פראטו מאמץ את ידי היהודים במצרים להמשיך
את החרם נגד סחורות גרמניה. הנאצים בגרמניה הם הם המפיצים את רעל השנאה
ליהדות בכל העולם, ולפי דעתו ההצלה היחידה היא: ארץ ישראל! ארץ האבות
והבנים! וכדי להלחם בצוררינו עלינו לשוב אל היהודות ואל הארץ הטובה.</p>

<p>העו&quot;ד ליאון קסטרו, נשיא הליגה, המפורסם כנואם מצוין
ונלהב, אמר בתוך דבריו: שנת 1936 תהיה שנת ההכרעה בשביל האנושיות שתביא
אותנו: או לידי כשלון גמור של השטה ההיטלרית, או לידי חרבן היהדות והתרבות
העולמית למשך שנים רבות. אם היטלר לא יפול, אז שלשת מליוני יהודי פולין,
מליון יהודי רומניה ועוד איזו מאות אלפים מיהודי הונגריה ואוסטרליה יאבדו
חלילה, ויכרעי תחתם וכו'.</p>

<p>אחר האספה נשלחה נשלחה תלגרמה לקונסול הרומיני בקהיר למסור
לממשלתו מחאה בשם אלף וחמש מאות המפגינים נגד ההסתה האנטישמיות המתפשטת
בארץ.</p>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/40636">https://benyehuda.org/read/40636</a></div></body></html>