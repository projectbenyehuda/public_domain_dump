<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>שחר אהלל צורי ואעיר כל נרדם</title>
	<meta name="author" content="שלום שבזי"/>
</head>
<body>

<p>חתימה: שלם ברב יוסף אלשבזי</p>

<blockquote>
<br />
</blockquote>

<blockquote>
<p>שַׁחַר אֲהַלֵּל צוּרִי, וְאָעִיר כָּל נִרְדָּם</p>

<p>לְיַחֵד אֶת שְׁמוֹ לֹא יְשַׁנּוּ אֶת תַּפְקִידָם</p>

<p>וְהִיא סִבַּת כָּל סִבָּה וְעִלַּת יְסוֹדָם</p>

<p>בִּתְפִלַּת הַשַּׁחַר יִזְכֹּר לָנוּ זְכוּת אָדָם:</p>

<br />
</blockquote>

<blockquote>
<p>לְחַסְדּוֹ מְיַחֲלִים הַגּוּפוֹת וְהַנְּפָשׁוֹת</p>

<p>וּבָחַר בְּיִשְׂרָאֵל אֲשֶׁר נַפְשׁוֹתָם מְקֻדָּשׁוֹת</p>

<p>וּמֵאוֹר שְׁכִינָתוֹ הֵמָּה מְלֻבָּשׁוֹת</p>

<p>בִּתְפִלַּת הַשַּׁחַר, יִזְכֹּר לָנוּ זְכוּת שֵׁת:</p>

<br />
</blockquote>

<blockquote>
<p>מְרוֹמָם עַל כָּל בְּרָכָה וּתְהִלָּה נֶאְדָּרִי בַּכּוֹחַ</p>

<p>בָּרָא הַכֹּל בְּשִׁשָּׁה יָמִים וְיוֹם הַשְּׁבִיעִי יוֹם מָנוֹחַ</p>

<p>בּוֹ תַּכְלִית הַכֹּל וְתָצִיץ הַנְּפָשׁוֹת בְּסוֹד שַׁדַּי לִזְרֹחַ</p>

<p>בִּתְפִלַּת הַשַּׁחַר, יִזְכֹּר לָנוּ זְכוּת נֹחַ:</p>

<br />
</blockquote>

<blockquote>
<p>בְּרֵאשִׁית בָּרָא מַלְאָכִים וְגַלְגַּלִּים וְנָגְהָם</p>

<p>וְכִוַּן אֶת סֵדֶר הַכּוֹכָבִים וְגָבְהָם</p>

<p>וְגָלַל אוֹר מִפְּנֵי חֹשֶׁךְ לְהַגִּיהָם</p>

<p>בִּתְפִלַּת הַשַּׁחַר, יִזְכֹּר לָנוּ זְכוּת אַבְרָהָם:</p>

<br />
</blockquote>

<blockquote>
<p>יוֹדוּהוּ גְּדוּדָיו וְאִיֵּי הַיָּם מִמֶּרְחָק</p>

<p>וְעַמּוֹ אֲשֶׁר בָּחַר לוֹמְדֵי תּוֹרָתוֹ אֲשֶׁר חָק</p>

<p>וְיָחוֹן בְּרַחֲמָיו, לְעַם עָנִי הַנִּדְחָק</p>

<p>בִּתְפִלַּת הַשַּׁחַר יִזְכֹּר לָנוּ זְכוּת יִצְחָק:</p>

<br />
</blockquote>

<blockquote>
<p>רוֹצֶה עֲבוֹדָה יִשְׁמֹר עַל נַחֲלָתוֹ בְּלֶכְתָּם</p>

<p>וְיִשְׁמַע וְיַקְשִׁיב בְּעֵת רָצוֹן תְּפִלָּתָם</p>

<p>וּבְחַסְדּוֹ וְטוּבוֹ יְעוֹרֵר אֶת אַהֲבָתָם</p>

<p>בִּתְפִלַּת הַשַּׁחַר יִזְכֹּר לָנוּ זְכוּת יַעֲקֹב אִישׁ תָּם:</p>

<br />
</blockquote>

<blockquote>
<p>בְּשֶׁקֶט וְשַׁאֲנַן תִּשְׂמַח יְחִידָתִי וְתָרוֹן</p>

<p>וְתַחְמֹד לֵישֶׁב בְּצִלּוֹ, חֲבַצֶּלֶת הַשָּׁרוֹן</p>

<p>אָז יִכְתְבֵנוּ בְּסֵפֶר חַיִּים וְזִכָּרוֹן</p>

<p>בִּתְפִלַּת הַשַּׁחַר, יִזְכֹּר לָנוּ זְכוּת אַהֲרֹן:</p>

<br />
</blockquote>

<blockquote>
<p>יְקַבֵּל תְּפִלָּתֵנוּ כְּקָרְבַּן אִשֶּׁה</p>

<p>יִזְכּוֹר זְכוּת אֲבוֹתֵינוּ וּבְרִיתוֹ יִנְשֶׁה</p>

<p>וְיַצִּיל אוֹתָנוּ מִיַּד אֲדוֹנִים קָשֶׁה</p>

<p>בִּתְפִלַּת הַשַּׁחַר יִזְכֹּר לָנוּ זְכוּת מֹשֶׁה:</p>

<br />
</blockquote>

<blockquote>
<p>וִדּוּיֵנוּ יַאֲזִין וְיַצִּילֵנו מִגּוֹי אַכְזָר</p>

<p>וְנִשְׂמַח, וּבְשִׂמְחָתֵנוּ אַל יִתְעָרֵב זָר</p>

<p>לָבֵשׁ יְוֹיָ עוֹז הִתְאַזָּר</p>

<p>בִּתְפִלַּת הַשַּׁחַר יִזְכּוֹר לָנוּ זְכוּת אֶלְעָזָר:</p>

<br />
</blockquote>

<blockquote>
<p>סוֹמֵךְ נוֹפְלִים אֲשֶׁר עַל עַמּוֹ חָס וְ</p>

<p>וְהִצִּילוֹ עַל יַד מֹשֶׁה רֹאשׁ הַנְּבִיאִים הַמְיוּחָס</p>

<p>וְעֵשָׂו וְחֵילוֹ יְהֶא בְהַר שֵׂעִיר נִפְחָס</p>

<p>בִּתְפִלַּת הַשַּׁחַר יִזְכּוֹר לָנוּ זְכוּת פִּנְחָס:</p>

<br />
</blockquote>

<blockquote>
<p>פְּדוּת יִָחִישׁ צוּרֵנוּ לְעָם בְּדַרְכּוֹ צָנוּעַ</p>

<p>וְיַשְׁפִּיעַ בְּרָכָה עַל כָּל זֶרַע זָרוּעַ</p>

<p>וְעָנִי וְאֶבְיוֹן יְהֶא שְׁטַר חוֹבוֹ קָרוּעַ</p>

<p>בִּתְפִלַּת הַשַּׁחַר יִזְכּוֹר לָנוּ זְכוּת יְהוֹשֻׁעַ:</p>

<br />
</blockquote>

<blockquote>
<p>אָז יָגִיל יַעֲקֹב יִשְׂמַח יִשְׂרָאֵל</p>

<p>וְנִשְׁמַע בְּשׂוֹרָה כִּי בָא לְצִיּוֹן גּוֹאֵל</p>

<p>תָּגִיל יְחִידָתִי יוֹם בִּנְיַן אֲרִיאֵל</p>

<p>בִּתְפִלַּת הַשַּׁחַר יִזְכּוֹר לָנוּ זְכוּת עָתְנִיאֵל:</p>

<br />
</blockquote>

<blockquote>
<p>לִתְפִלָּתֵנוּ יַאֲזִין וֶעֱנוּת עָנִי אַל יִבְזֶה</p>

<p>וְעָלֵינוּ מֵי טוֹהַר מֵחֲסָדָיו יַזֶּה</p>

<p>אָז נָגִיל בִּמְנוּחָתֵנוּ כְּהַיּוֹם הַזֶּה</p>

<p>בִּתְפִלַּת הַשַּׁחַר יִזְכּוֹר לָנוּ זְכוּת שְׁמוּאֵל הַחוֹזֶה:</p>

<br />
</blockquote>

<blockquote>
<p>שַׁדַּי אֲשֶׁר שׁוּלָיו אֶת הַהֵיכַל מְלֵאִים</p>

<p>וְכָל זֶרַע קְדוֹשָׁיו בְּצִלּוֹ הֵם נֶהְנָאִים</p>

<p>נוֹרָא וְאָיוֹם וְרָם עַל כָּל גֵּאִים</p>

<p>בִּתְפִלַּת הַשַּׁחַר, יִזְכֹּר לָנוּ זְכוּת נְבִיאִים:</p>

<br />
</blockquote>

<blockquote>
<p>בְּטוּבוֹ יְשַׂגְּבֵנוּ אֱלֹהֵי עוֹלָמִים</p>

<p>וִינַקֵּנוּ מִכָּל עָווֹן וְחֵטְא וַאֲשָׁמִים</p>

<p>וְיַצִּילֵנוּ מֵאִישׁ מִרְמָה וְדָמִים</p>

<p>בִּתְפִלַּת הַשַּׁחַר יִזְכּוֹר לָנוּ זְכוּת חֲכָמִים:</p>

<br />
</blockquote>

<blockquote>
<p>זְמָן יְשׁוּעָתֵנוּ יְקָרֵב, וִיבָרְכֵנוּ בַּבְּרָכוֹת</p>

<p>אֲשֶׁר אֶל תּוֹךְ יָם הָאַחֲרוֹן מְשׁוּכוֹת</p>

<p>וִיכוֹנֵן בֵּית קָדְשֵׁנוּ וְהַלְּשָׁכוֹת</p>

<p>בִּתְפִלַּת הַשַּׁחַר יִזְכֹּר לָנוּ זְכוּת שׁוֹנֵי הֲלָכוֹת:</p>

<br />
</blockquote>

<blockquote>
<p>יְזַמֵּן פַּרְנָסָתֵנוּ וְיָסִיר כָּל מְגִנָּה</p>

<p>וְיִשְׁפּוֹת שָׁלוֹם לָנוּ מִכָּל צַד וּפִנָּה</p>

<p>וְיִשְׁלַח לָנוּ מַלְאַךְ חֶסֶד הַמְּמֻנָּה</p>

<p>בִּתְפִלַּת הַשַּׁחַר יִזְכּוֹר לָנוּ זְכוּת אַנְשֵׁי מִשְׁנָה:</p>

<br />
</blockquote>

<blockquote>
<p>יִשְׁמַע תְּפִלָּתֵנוּ, בְּיָחִיד וּבַצִּבּוּר</p>

<p>יִתְבָּרַךְ שְׁמוֹ בּוֹרֵא נִיב שְׂפָתַיִם לְדִבּוּר</p>

<p>אֲשֶׁר גִּלָּה לָנוּ אֶת סוֹד הַעִבּוּר</p>

<p>בִּתְפִלַּת הַשַּׁחַר יִזְכֹּר לָנוּ זְכוּת סִפְרֵי הַחִבּוּר:</p>

<br />
</blockquote>

<blockquote>
<p>סֻכַּת שְׁלוֹמוֹ יִפְרֹס עַל גּוֹלִים הַנִּלְבָּטִים</p>

<p>מְקַיְמֵי מִצְווֹתָיו בִּכְלָלִים וּפְרָטִים</p>

<p>אֲשֶׁר נָתַן לָהֶם תּוֹרָה חֻקִּים וּמִשְׁפָּטִים</p>

<p>בִּתְפִלַּת הַשַּׁחַר יִזְכּוֹר לָנוּ זְכוּת שְׁנֵים עָשָׂר שְׁבָטִים:</p>
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/44167">https://benyehuda.org/read/44167</a></div></body></html>