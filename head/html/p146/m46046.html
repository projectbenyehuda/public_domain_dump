<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>עוֹרְרִי בַת</title>
	<meta name="author" content="שלום שבזי"/>
</head>
<body>

<p>חתימה: שלם בן שבזי משתא</p>

<blockquote>
<br />
</blockquote>

<blockquote>
<p>עוֹרְרִי בַת נָדִיב / עָם פְּזוּרֵי שִׁבְיוֹן</p>

<p>שִׁיר וְהַלֵּל תֵּיטִיב / מְשַׁבֵּחַ לְאֵל עֶלְיוֹן</p>

<p>כִּי לְבָבִי מַקְשִׁיב / הוּא וְשֵׂכֶל רַעְיוֹן</p>

<p>אֶחְפְּצָה סוֹד הֶגְיוֹן / בַּחֲצַר הַר צִיּוֹן:</p>

<br />
</blockquote>

<blockquote>
<p>שׁוֹבְבִי עָם גּוֹלִים / רַעְיָה כִּי שָׁאוּ</p>

<p>לָךְ בְּאַהֲבָה חוֹלִים / אָז כְּצִיץ יִזְרָחוּ</p>

<p>חַזְּקִי נִכְשָׁלִים / זֶה בְזֶה יִתְאָחוּ</p>

<p>וְתִמְכִי כָּל רִפְיוֹן / בַּחֲצַר הַר צִיּוֹן:</p>

<br />
</blockquote>

<blockquote>
<p>לִי תְהֶא תַקָּנָה / תּוֹךְ סְגֻלַּת עַמִּי</p>

<p>רַחֲמָן עַד אָנָה / צַר יְהֶא מַשְׂטִינִי</p>

<p>מִמְּךָ תַּכְּנָה / קוּם דְּרוֹשׁ נָא דָמִי</p>

<p>אָז יְהֶא לִי רִתְיוֹן / בַּחֲצַר הַר צִיּוֹן:</p>

<br />
</blockquote>

<blockquote>
<p>מִמְּקוֹר הַצֶּדֶק / עַל פְּזוּרִים שׁוֹרָה</p>

<p>חַזְּקָה כָּל בֶּדֶק / דּוֹד וְנִשְׂמַח פּוּרָה</p>

<p>אֵיךְ אֲהוּבִי חָמַק / וַאֲנִי צַמְרוּרָה</p>

<p>רַחֲמָה דָּל אֶבְיוֹן / בַּחֲצַר הַר צִיּוֹן:</p>

<br />
</blockquote>

<blockquote>
<p>כָּךְ בְּטוּחִים יַחַד / עָם אֲשֶׁר חָקַקְתָּ</p>

<p>כִּי אֲחָזָם פַּחַד / יוֹם אֲשֶׁר הִרְחַקְתָּ</p>

<p>בֶּן אֲמָתִי הַכְחֶד / כִּי מְרוֹמִים אַתָּה</p>

<p>כּוֹנַנְתָּ אַפִּרְיוֹן / בַּחֲצַר הַר צִיּוֹן:</p>

<br />
</blockquote>

<blockquote>
<p>נַחֲמָה דָּל צוֹפֶה / חַסְדְּךָ צוּר הַכֹּל</p>

<p>כִּי שְׁאוֹן צָר חוֹפֶה / חוּץ לְאוֹהֶל בַּת כֹּל</p>

<p>קוּם צְלַח דּוֹד יָפֶה / וַעֲצָתוֹ סַכֵּל</p>

<p>יֹאחֲזֶנּוּ שִׁגָּיוֹן / בַּחֲצַר הַר צִיּוֹן:</p>

<br />
</blockquote>

<blockquote>
<p>שֵׁם אֱלֹהַי עֶזְרִי / מִכְּלַל הַקָּמִים</p>

<p>זִיו סְגֻלַּת יָשְׁרִי / חַי עֲדֵי עוֹלָמִים</p>

<p>חִיל מְשַׂנְאַי יַפְרִיא / אָז יְהוּ נִדְהָמִים</p>

<p>יִשְׁכְּרוּ בַּחֲמַת יַיִן / בַּחֲצַר הַר צִיּוֹן:</p>

<br />
</blockquote>

<blockquote>
<p>בֵּאלֹהַי עֶזְרִי / מִכְּלַל זֵדוֹנִים</p>

<p>בַּת נְדִיבִים אִמְרִי / לוֹ בְּשִׁיר וּרְנָנִים</p>

<p>יַעֲלֶה טוֹב זִכְרִי / בֵּין שְׂרִידִים חוֹנִים</p>

<p>סוֹדְרֵי דָּת הֶגְיוֹן / בַּחֲצַר הַר צִיּוֹן:</p>

<br />
</blockquote>

<blockquote>
<p>זָרְזוּ שִׂכְלֵיכֶם / כָּל בְּנֵי אִישׁ תָּמִים</p>

<p>אֶל מְחוֹז חֶפְצֵיכֶם / רָם עֲלֵי נֶעְצָמִים</p>

<p>הוּא כָּעֵת יַנְחֵיכֶם / עִם גְּבוּלוֹת עַמִּים</p>

<p>נֶחְלְקוּ בְּחִזָּיוֹן / בַּחֲצַר הַר צִיּוֹן:</p>

<br />
</blockquote>

<blockquote>
<p>יוֹם לְיוֹם יַבִּיעַ / מֵאֱלֹהַי אוֹמֶר</p>

<p>אָז לְבֵן יוֹשִׁיעַ / בַּעֲבוּר דָּת שָׁמַר</p>

<p>נִפְזָרִים יַשְׁמִיעַ / שִׁיר וְהַלֵּל זֶמֶר</p>

<p>נִמְצְאָה סוֹד חֶבְיוֹן / בַּחֲצַר הַר צִיּוֹן:</p>

<br />
</blockquote>

<blockquote>
<p>מְהֵרָה בִגְאֻלָּה / מִמְּעוֹן קָדְשֶׁךָ</p>

<p>רַחֲמָה לִסְגֻלָּה / דּוֹרְשָׁה חַסְדֶּךָ</p>

<p>תֵּעָנֶה בִתְהִלָּה / נִכְסְפָה אֵלֶיךָ</p>

<p>תַּחְפְּשָׂה […] / בַּחֲצַר הַר צִיּוֹן:</p>

<br />
</blockquote>

<blockquote>
<p>שַׁחֲרִי נִשְׁמָתִי / בַּתְּפִלָּה עִמְדִי</p>

<p>עוֹרְרִי אַהְבָתִי / סוֹד בְּתוֹרָה לִמְדִי</p>

<p>כִּי בְזֶה חָמַדְתִּי / מִתְּחִלַּת עָמְדִי</p>

<p>אֶמְצְאָה גִּלָּיוֹן / בַּחֲצַר הַר צִיּוֹן:</p>

<br />
</blockquote>

<blockquote>
<p>תּוֹךְ אֲרוֹן הַקֹּדֶשׁ / אוֹר מְהֻדָּר נִגְלָל</p>

<p>תִּשְׁמְעָה קוֹל רַעַשׁ / מִמְּפִיצֵי מַהְלָל</p>

<p>אַךְ אֲהוּבִי הָחֶשׁ / דַּע פְּרָטִים וּכְלָל</p>

<p>מִלּוֹמְדֵי הִגָּיוֹן / בַּחֲצַר הַר צִיּוֹן:</p>

<br />
</blockquote>

<blockquote>
<p>אֶחְתְּמָה שִׁיר נוֹעַם / מִשְּׂפָתַי נִפְצָה</p>

<p>בּוֹ תְנוּעַת טַעַם / סוֹד לְצוּרָה נִרְצָה</p>

<p>יָהּ פְּדֵה לֵב הוּעָם / עַמְּךָ חֵן יִמְצָא</p>

<p>תֶּן לְעָנְיִי נִשְׁיוֹן / בַּחֲצַר הַר צִיּוֹן:</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/46046">https://benyehuda.org/read/46046</a></div></body></html>