<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>בְּנֵי חָכְמָה</title>
	<meta name="author" content="שלום שבזי"/>
</head>
<body>

<p><strong>ז. שחיטה</strong></p>

<p>חתימה: טור 23: שמי שלום […] ילוד יוסף [ספק לשבזי].</p>

<blockquote>
<br />
</blockquote>

<blockquote>
<p>בְּנֵי חָכְמָה בְּנֵי שֵׂכֶל וּבִינָה / הֱשִׁיבוּנִי בְּעֶשְׂרִים גַּם שְׁמוֹנָה</p>

<p>בְּעִבּוּרִים וּבֵאוּרִים יְקָרִים / מְבוֹאָרִים לְכָל חוֹדֶשׁ וְשָׁנָה</p>

<p>אֲשֶׁר אוֹרָן לְהָרַמְבַּ״ם מְסָרָן / וְהִבְהִירָם יְלוּד עַמְרָם וְשָׁנָה</p>

<p>וְנָטַע שֵׁשׁ וְגַם חָמֵשׁ וְשִׁשִּׁים / מְשֻׁלָּשִׁים מְפוֹרָשִׁים בְּבִינָה</p>

<p>וְגַם שִׁבְעָה בְּאַרְבָּעָה קְבוּעָה / בְּתוֹךְ תִּשְׁעָה מְאוֹרִים הֵם לְמִשְׁנָה</p>

<p>שְׁלֹשִׁים מַעֲלוֹת יְמוֹת חֳדָשִׁים / וְנִדְרָשִׁים חֲסֵרִים אֵין תְּבוּנָה</p>

<p>וְעִבּוּר יַ״ט וְכֵיצַד כַ״ט בְּחֶרֶט / וּמַה פֶּרֶט לְמוּל כֶּרֶם נְתוּנָה</p>

<p>וְסוֹד תַּשְׁרַ״ק אֱלֵי צֶדֶק בְּפֶרֶק / וְסוֹד חוֹקֵק בְּמַזָּלוֹת צְפוּנָה</p>

<p>וּמַה עֵדִים לְבֵַין שִׁבְתַּי וּמַאְדִּים / וְאֵין חַדִּים וְכֵיצַד הַתְּלֻנּוֹת</p>

<p>וּמַה נִקְדָּשׁ אֱלֵי שַׁבָּת וְחוֹדֶשׁ / וּמִי גֵּרַשׁ מְעֻבֶּרֶת עֲגוּנָה</p>

<p>וּמַה שִּׁמֵּשׁ לְיָרֵחַ וְשֶׁמֶשׁ / וְכַמָּה מַעֲלוֹת עַד הַשְּׁכִינָה</p>

<p>וְכֵיצַד שׁוֹחֲטִין בִּתְרֵין לְחִטִּין / וְנִשְׁמָטִים בְּסוֹד רָחֵל וְחַנָּה</p>

<p>וְהָעִבּוּר בְּמוֹלָדוֹ לְכָל יוֹם / וְהַשָּׁנָה לְכַמָּה תֶּחֱזַרְנָה</p>

<p>מְעֻבֶּרֶת בְּסִימָנוֹת סְפוּרוֹת / בְּטַל אוֹרוֹת זְמַנִּים הֵם דְּעוּ נָא</p>

<p>וְהַמּוֹעֵד לְאֵיזֶה יוֹם יְסוֹעַד / וּמִי הֵעִיד וּמִי הוּא הַמְּמֻנֶּה</p>

<p>וְלִשְׁטָרוֹת פְּשׁוּטוֹת וַחֲטוּפוֹת / ורחב לנטות ולחיטות ישונה</p>

<p>וְהַתַּלְמִיד יְתַקֵּן זֶה וְיִלְמַד / וְגַם תָּמִיד תְּהֶא דַּרְכּוֹ נְכוֹנָה</p>

<p>וְסַכִּינוֹ רְמוּזָה בַּאֲרוֹנוֹ / לְמוּל עֵינוֹ וְכֵיצַד הַתְּלֻנָּה</p>

<p>וְכֵיצַד יֹאמְרוּ שׁוֹחֵט וְנִשְׁחָט / וְהַשּׁוֹחֵט דְּמוּת הַחוּט מְבֻנֶּה</p>

<p>וְזֶה הַסּוֹד עֲלֵי כָל הַשְּׁאָלוֹת / וּמַזָּלוֹת וְעִבּוּרִים לְשָׁנָה</p>

<p>הֱשִׁיבוּנִי מְעַט מָתוֹק וְנָקִי / וְזֶה חֻקִּי לְכָל מֵבִין אֲמָנָה</p>

<p>וְשִׁלְחוּהוּ אֱלֵי כָל הַמְּדִינוֹת / וְיָדוּנוּ לְדִין יָפֶה חֲנִינָה</p>

<p>שְׁמִי שָׁלוֹם עֲפַר רַגְלֵי חֲכָמִים / יְלוּד יוֹסֵף אֱלֹהַי יַעַזְרָה לִי</p>

<p>וְשָׁלוֹם רַב לְמוּל כָּל הַקְּהִלּוֹת / כְּנִטְפֵי יָם אֲשֶׁר עָלָה עֲנָנוֹ:</p>
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/44713">https://benyehuda.org/read/44713</a></div></body></html>