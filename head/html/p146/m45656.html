<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>מִנְחַת כִּפּוּר</title>
	<meta name="author" content="שלום שבזי"/>
</head>
<body>

<p>חתימה: משתא אלשבזי</p>

<blockquote>
<br />
</blockquote>

<blockquote>
<p>מִנְחַת כִּפּוּר תֵּן מְנוּחָה / צוּרִי, לְאַיָּלָה שְׁלוּחָה</p>

<p>מֵחֵטְא וּמֵחֶרֶב פְּתוּחָה / רוּחִי וְנִשְׁמָתִי בְּטוּחָה</p>

<p>בְּחֶסֶד אֵל שַׁדַּי מְשׁוּחָה / כִּי מִכִּסְאוֹ הִיא לְקוּחָה</p>

<p>לְהָאִיר גּוּף בְּאַפּוֹ נְפוּחָה / הֻגְלָד מִלֵּחָה סְרוּחָה</p>

<p>חָטָא וַיִּפּוֹל בְשׁוּחָה / וְשָׁבָה נֶפֶשׁ נֶאֱנָחָה</p>

<p>יְוֹיָ שְׁמָעָה יְוֹיָ סְלָחָה:</p>

<br />
</blockquote>

<blockquote>
<p>שׁוּבִי יְחִידָתִי שׁוּבִי / מֵהִרְהוּר לְבָבִי</p>

<p>אַחֲרֵי עֵינִי מָרַד בִּי / גָּרַם חַטָּאתִי וְחוֹבִי</p>

<p>כִּי לוּלֵי אֱלֹהֵי אָבִי / אֲזַי אָבַדְתִּי בְּמַכְאוֹבִי</p>

<p>וּבְעוֹד נִשְׁמָתִי בִּי / אֲיַחֵד אֱלֹהֵי אָבִי</p>

<p>יְמִין אֵל חֶסֶד אֵל הַרְבִּי / וְלִי בְּסֵפֶר חַיִּים כִּתְבִי</p>

<p>עוֹרְרִי זְכוּת מֹשֶׁה רַבִּי / יָם הֵשִׂים כַּמֶּרְקָחָה:</p>

<br />
</blockquote>

<blockquote>
<p>תָּגִיל נַפְשִׁי אִם בָּאתִי / בְּכִפּוּר וְשַׁבָּת מְנוּחָתִי</p>

<p>עוֹלַת תָּמִיד תְּפִלָּתִי / וְשִׂיחָתִי הִיא מִנְחָתִי</p>

<p>יְוֹיָ נֶגְדְּךָ כָּל תַּאֲוָתִי / שִׂים רוֹב שָׁלוֹם לַעֲדָתִי</p>

<p>וּבְצֵל כַּנְפֵי רַעְיָתִי / תָּלִין נַפְשִׁי בְּהַרְוָחָה:</p>

<br />
</blockquote>

<blockquote>
<p>אַהֲבַת נַפְשִׁי וְרַעְיוֹנִי / לִלְמוֹד תּוֹרַת הֶגְיוֹנַי</p>

<p>מִיּוֹם נִתְּנָה מִסִּינַי / הוֹסִיף אוֹר שִׂכְלִי וְעֵינִי</p>

<p>עָלָה מֹשֶׁה רֹאשׁ גְּאוֹנִי / וְהִגְבִּיל עַמִּי וּזְקֵנִי</p>
</blockquote>

<blockquote>
<p>[….נִי] / וְנַעֲרוֹ צִוָּה בְּהַצְלָחָה:</p>

<br />
</blockquote>

<blockquote>
<p>אֵל חַי בְּחָרוֹ וְזִכָּהוּ / וְאָמַר לְמֹשֶׁה: צַוֵּהוּ</p>

<p>קוּם חַזְּקֵהוּ וְאַמְּצֵהוּ / וּמֵהוֹדְךָ הַלְבִּישֵׁהוּ</p>

<p>וְהִתְבּוֹנֵן כִּי אֲנִי אֲנִי הוּא / בְּרֹאשׁ קְהַל עַמִּי אַעֲלֵהוּ</p>

<p>אֲחַלְּצֵהוּ וַאֲכַבְּדֵהוּ / בְּצָפוֹן וְדָרוֹם יָם וּמִזְרָחָה:</p>

<br />
</blockquote>

<blockquote>
<p>לָקַח יְהוֹשֻׁעַ מְשָׁחוֹ / הֶאֱצִיל עָלָיו מֵרוּחוֹ</p>

<p>וְכָל עַם קְדוֹשָׁיו הוֹכִיחוֹ / כִּי הוּא זַךְ וְיָפֶה כּוֹחוֹ</p>

<p>לֹא כָהֲתָה עֵינוֹ בְּנוּחוֹ / וּבְמוֹתוֹ לֹא נָס לֵחוֹ</p>

<p>הוּא נֶאֱמָן אֵל וּשְׁלוּחוֹ / בְּמַרְאֵה הַסְּנֶה הִבְטִיחוֹ</p>
</blockquote>

<blockquote>
<p>[…חוֹ] / לְדַבֵּר בִּנְבוּאָה נְכוֹחָה:</p>

<br />
</blockquote>

<blockquote>
<p>שְׁמַע יָהּ עָם בָּא לְהִתְוַדּוֹת / אֲסִירִים תָּחִישָׁה לִפְדּוֹת</p>

<p>בַּעֲבוּר שְׁלֹשׁ עֶשְׂרֵה מִדּוֹת / וּמַנְעִימִים שִׁיר לְךָ לְהוֹדוֹת</p>

<p>וּמִצְווֹת סִגַּלְתָּנוּ וְעֵדוֹת / לֵידַע בְּכָל מָשָׁל וְסוֹדוֹת</p>

<p>נָשִׁירָה שִׁיר עַל יְדִידוֹת / בְּשִׂמְחָה וְצַהֲלָה וְהַצְלָחָה:</p>

<br />
</blockquote>

<blockquote>
<p>בְּמִנְחַת כִּפּוּר הָבִינוּ / זֶרַע יְשׁוּרוּן וְהַאֲזִינוּ</p>

<p>שִׁיתוּ לִבְּכֶם וְהַאֲמִינוּ / וְלֵאלֹהִים חַי הַרְנִינוּ</p>

<p>זֶה הַיּוֹם אֲשֶׁר קִוִּינוּ / וְלִסְלִיחָה הִתְאַוִּינוּ</p>

<p>בְּשֶׁקֶט וּבְשַׁאֲנָן לִינוּ / וְחַטָּאת עַמִּי נִשְׁכָּחָה:</p>

<br />
</blockquote>

<blockquote>
<p>זִכְרוֹן טוֹב לִבְנֵי נְדִיבִים / הַיּוֹם אַתֶּם נִצָּבִים</p>

<p>בְּשַׁבָּתוֹת וְיָמִים טוֹבִים / מִקְרָא קֹדֶשׁ נֶאֱהָבִים</p>

<p>שׁוּבוּ בָּנִים שׁוֹבָבִים / בְּסֵפֶר חַיִּים נִכְתָּבִים</p>

<p>בְּקֶרֶב עַמִּים רַבִּים / אֶחָד מֵהֶם לְמִשְׁפָּחָה:</p>

<br />
</blockquote>

<blockquote>
<p>יָקוּמָה בְּעֶזְרָתֵנוּ / אֱלֹהֵי קֶדֶם וְיִרְצֵנוּ</p>

<p>מְהֵרָה נַעֲלֶה לְאַרְצֵנוּ / בְּחֶסֶד וְרַחֲמִים יְנַהֲלֵנוּ</p>

<p>יָאֵר פָּנָיו אֵלֵינוּ / בְּמַעְגְּלֵי צֶדֶק יַנְחֵנוּ</p>

<p>מַה נָּעִים גּוֹרָלֵנוּ / שֶׁמֶשׁ צְדָקָה זָרָחָה:</p>
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/45656">https://benyehuda.org/read/45656</a></div></body></html>