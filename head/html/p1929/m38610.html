<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>הַיּוֹרְדִים מִצְרָיְמָה</title>
	<meta name="author" content="זלמן שניאור"/>
</head>
<body>

<h2 id="א">א</h2>

<blockquote>
<p>עָלָה אַרְיֵה מִסֻּבְּכוֹ</p>

<p>  לִטְרֹף עַמִּים חַלָּשִׁים,</p>

<p>חוֹלֵשׁ עַל גּוֹיִים, בְּצַעֲדוֹ</p>

<p> מִבָּבֶל עַד אֶרֶץ מִצְרָיִם.</p>

<p>נִבְהֲלוּ בְּנֵי־יְרוּשָׁלַיִם,</p>

<p>  שׁוֹמְרֵי חוֹמוֹתֶיהָ נָמוֹגוּ.</p>

<p>קָחֵנִי — יֹאמַר יְהוּדָה —</p>

<p>  מַס אֲשַׁלֵּם וְאֶעֶבְדֶךָּ!</p>

<p>הֲיֹאמַר יַרְדֵּן לַיָּם:</p>

<p>  בָּלְעֵנִי־נָא כִּי קָטֹנְתִּי?</p>

<p>הֲתִתְחַנֵּן רָחֵל לַתַּנִּין:</p>

<p>  אָכְלֵנִי לְמַעַן תִּשְׁמָן,</p>

<p>אֶהְיֶה קַשְׂקֶשֶׂת מָגִנְּךָ,</p>

<p>  צִפֹּרֶן לְכַפּוֹתֶיךָ אֵימָה?</p>

<p>וִיהוּדָה תְּבַקֵּשׁ אֵלֶּה,</p>

<p>  כִּי שָׁכְחָה צוּר מִשְׂגַּבָּהּ.</p>

<p>הֵן קָטֹן וְגָדוֹל נִבְרָאוּ,</p>

<p>  יִרְבּוּ וְלֹא יִמְעָטוּ;</p>

<p>בְּאֵין אֲבָנִים אֵין הָר</p>

<p>  וְנַחַל רָב — בְּאֵין עֲיָנוֹת.</p>
</blockquote>

<blockquote>
<br />

<p>עִמְדוּ עַל נַפְשְׁכֶם, בְּנֵי־יַעֲקֹב!</p>

<p>  וְאִם קָטְנָה אֶרֶץ מְכוֹרַתְכֶם, —</p>

<p>אַל תִּהְיוּ לְאָכְלָה לֶחָזָק,</p>

<p>  כַּתֶּבֶן — לְרַגְלֵי שׁוֹר־בָּבֶל,</p>

<p>אֲשֶׁר עוֹד שָׁלשׁ פָּנִים לוֹ:</p>

<p>  אַרְיֵה וְנֶשֶׁר וָאָדָם, —</p>

<p>כְּנָפַיִם לָעוּף מֶרְחַקִּים</p>

<p>  וּפְרָסוֹת לָדוּשׁ אוֹיֵב.</p>

<p>נֵרֵד מִצְרַיִם לְעֶזְרָה,</p>

<p>  עַל סוּסֶיהָ וְרִכְבָּהּ נִשָּׁעֵן;</p>

<p>דֹּרֶן שִׁלְחוּ לְפַרְעֹה,</p>

<p>  לְמֶלֶךְ עָז בְּנֹא־אָמוֹן, —</p>

<p>צֳרִי וּנְכֹאת וָלֹט,</p>

<p>  כְּמַתְּנַת יַעֲקֹב אָבִינוּ.</p>

<p>הַיּוֹשֵׁב עַל כִּסֵּא־זָהָב</p>

<p>  וּנְחַשׁ־אַחְלָמָה לוֹ כֶּתֶר</p>

<p>הוּא יוֹשֶׁט לָנוּ שַׁרְבִיטוֹ,</p>

<p>  יָסֹךְ בִּכְנָפָיו עָלֵינוּ.</p>

<p>יַעֲלֶה כַּנָּהָר עַל אַשּׁוּר —</p>

<p>  כִּבְדַת רַגְלַיִם וַחֲרָבוֹת,</p>

<p>יִפְגְּשֶׁנָּה בַּדֶּרֶךְ לִיהוּדָה,</p>

<p>  יְפַזֵּר חִצֶּיהָ בָּרוּחַ.</p>
</blockquote>

<blockquote>
<br />
</blockquote>

<h2 id="ב">ב</h2>

<blockquote>
<p>עֲבָדִים הָיִינוּ לְפַרְעֹה</p>

<p>  וְהוּא יִזְכְּרֵנוּ לְטוֹבָה</p>

<p>פִּיתוֹם וְרַעַמְסֵס כְּבָר נִבְנוּ,</p>

<p>  לֹא עוֹד בַּחוּרֵינוּ יִקָּח.</p>

<p>הַגְלוֹת שָׂרֵינוּ לֹא יַחְפֹּץ,</p>

<p>  הַבְרִיךְ לֵאלֹהָיו בָּנֵינוּ</p>
</blockquote>

<blockquote>
<p>בְּנֹא־אָמוֹן — בְּהֵיכַל־רַעַא,</p>
</blockquote>

<blockquote>
<p>  וּבְתַחְפְּנֵס — לְפַר־הַכֶּסֶף.</p>

<p>נִשְׁמֹר עַל דְּרָכָיו־דְּרָכֵינוּ</p>

<p>  מִמִּדְבָּר וְעַד יָם הַגָּדוֹל;</p>

<p>מֵחֶבְרוֹן עַד עַכּוֹ נֵתַצֵּב,</p>

<p>  יַעֲבִירוּ כְּנַעֲנָיו סְחַר־אַרְצוֹ;</p>

<p>שֵׁשׁ בְּרִקְמָה עִם זְכוּכִית,</p>

<p>  בַּרְזֶל וּמְגִלּוֹת־גֹּמֶא.</p>

<p>אַל תִּכְרְתוּ בְרִית עִם בָּבֶל,</p>

<p>  אַל תִּשְׁמְעוּ אֶל לַהַג חוֹזִים!</p>

<p>אֶחֱזוּם, שְׁחָטוּם לַנְּחָלִים</p>

<p>  לְבַל יְדֵי־יְהוּדָה יְרַפּוּ.</p>

<p>אָח קָרוֹב אַשּׁוּר — כֵּן יֹאמְרוּ,</p>

<p>  אֲרָמִית נִשְׁמַע כֻּלָּנוּ&#8230;</p>

<p>הֵן הוּא יִבְלָעֵנוּ כַּתַּנִּין,</p>

<p>  אַנְשֵׁי־דָמִים הַכַּשְׂדִּים</p>

<p>יְפַצְּחוּ עַצְמוֹתֵינוּ, יְמָצּוּן,</p>

<p>  יוֹשִׁיבוּ בְּעָרֵינוּ פְּרָאִים;</p>

<p>עַבְדֵי־חִנָּם נִהְיֶה לָהֶם</p>

<p>  וְשָׁלֹחַ בְּנוֹתֵינוּ לַכְּמָרִים</p>

<p>לִפְתֹּחַ אֵזוֹר־בְּתוּלֵיהֶן,</p>

<p>  לְהַזְנוֹתָן אֶל בֵּל — שִׁקּוּץ־אָבֶן.</p>
</blockquote>

<blockquote>
<p>כֵּן נַעֲשָׂה לְאֶפְרַיִם אָחִינוּ,</p>

<p>  כָּכָה יֵעָשֶׂה גַּם לָנוּ</p>

<p>וְהַגְלוֹת בְּחִירֵינוּ עַד מָדַי,</p>

<p>  לְבַל נָשׁוּב וְנִבְנֶה מְצוּדוֹת.</p>
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/38610">https://benyehuda.org/read/38610</a></div></body></html>