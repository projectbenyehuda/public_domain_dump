<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>יום אכפי הכבדתי ויכפלו עוני</title>
	<meta name="author" content="יהודה הלוי"/>
</head>
<body>

<h2 id="תרגומיםמןהשירההערבית–קינהעלרצחזכריההנביא">תרגומים מן השירה הערבית – קינה על רצח זכריה הנביא</h2>

<blockquote>
<p>יוֹם אַכְפִּי הִכְבַּדְתִּי / וַיִּכָּפְלוּ עֲוֹנַי</p>
</blockquote>

<blockquote>
<p>בְּשָׁלְחִי יָד בְּדַם נָבִיא / בַּחֲצַר מִקְדַּשׁ אֲדֹנָי –</p>
</blockquote>

<blockquote>
<p>וְלֹא כִסַּתְהוּ אֲדָמָה / עַד בּוֹא חֶרֶב מוֹנַי,</p>
</blockquote>

<blockquote>
<p>וְלֹא שָׁקַט עֲדֵי הֻקַּם / וְעַד הִפְלִיא פְלִילִיָּה</p>
</blockquote>

<blockquote>
<p>וַיֶּרֶב בְּבַת יְהוּדָה / תַּאֲנִיָּה וַאֲנִיָּה.</p>
</blockquote>

<blockquote>
<p>הָיָה הוֹלֵךְ וְסוֹעֵר / עַד בּוֹא רַב טַבָּחִים</p>
</blockquote>

<blockquote>
<p>וּבָא אֶל מִקְדַּשׁ אֲדֹנָי / וְרָאָה דָמִים רוֹתְחִים,</p>
</blockquote>

<blockquote>
<p>וַיִּשְׁאַל בַּעֲבוּר זֹאת / לַכֹּהֲנִים הַזּוֹבְחִים.</p>
</blockquote>

<blockquote>
<p>וַיַּעֲנוּהוּ &#8220;אֵין זֶה / כִּי אִם דַּם הַזְּבָחִים!&#8221;</p>
</blockquote>

<blockquote>
<p>גַּם הוּא זָבַח לַחֲקֹר / מַה זֶּה וְעַל מֶה הָיָה –</p>
</blockquote>

<blockquote>
<p>וָאֹמַר לְנַפְשִׁי: זֹאת / חַטָּאתֵךְ וְזֶה פִּרְיָהּ!
<br><br />
וּבְכָל זֹאת לֹא שָׁקַט / וְעוֹדוֹ כַּיָּם נִגְרָשׁ</p>
</blockquote>

<blockquote>
<p>וַיְבֻקַּשׁ הַדָּבָר / וַיִּמָּצֵא מְפֹרָשׁ,</p>
</blockquote>

<blockquote>
<p>כִּי דַּם אִישׁ הָאֱלֹהִים / עַל לֹא חָמָס שֹׁרַשׁ.</p>
</blockquote>

<blockquote>
<p>וַיֹּאמֶר נְבוּזַרְאֲדָן / &quot;וְגַם דָּמוֹ הִנֵּה נִדְרָשׁ</p>
</blockquote>

<blockquote>
<p>אִסְפוּ לִי הַכֹּהֲנִים / וְהוֹצִיאוּם מִבֵּית יָהּ</p>
</blockquote>

<blockquote>
<p>וְלֹא אֶשְׁקֹט עַד יִשְׁקֹט / דַּם הַנָּבִיא זְכַרְיָה&quot;.
<br><br />
דָּקַר יְשִׁישִׁים לְמֵאוֹת / וּבַחוּרִים לְרִבּוֹאוֹת,</p>
</blockquote>

<blockquote>
<p>וַיּוֹרֶד לַטֶּבַח / כֹּהֲנֵי אֲדֹנָי צְבָאוֹת</p>
</blockquote>

<blockquote>
<p>וְתִינוֹקוֹת שֶׁל בֵּית רַב / וְעֵינֵי אָבוֹת רוֹאוֹת –</p>
</blockquote>

<blockquote>
<p>וְאֵין שֶׁקֶט לְדַם נָבִיא / וַיְהִי לְמוֹפֵת וּלְאוֹת!</p>
</blockquote>

<blockquote>
<p>וְחֶרֶב צַר נוֹקֶמֶת / וְהַקִּרְיָה הוֹמִיָּה –</p>
</blockquote>

<blockquote>
<p>בְּכָל זֹאת לֹא שָׁב אַפּוֹ / וְעוֹד יָדוֹ נְטוּיָה.
<br><br />
הוֹסִיף לַהֲרֹג נָשִׁים / עִם יוֹנְקֵי שָׁדַיִם</p>
</blockquote>

<blockquote>
<p>וְדָם עוֹלֶה בֵינֵיהֶם / כְּיָם וִיאוֹר מִצְרַיִם,</p>
</blockquote>

<blockquote>
<p>עֲדֵי נָשָׂא נְבוּזַרְאֲדָן / עֵינָיו לַשָּׁמַיִם</p>
</blockquote>

<blockquote>
<p>וַיֹּאמַר &quot;הַאֵין דַּי לְדָם / בִּבְנוֹת יְרוּשָׁלַיִם?</p>
</blockquote>

<blockquote>
<p>הֲכָלָה אַתָּה עוֹשֶׂה / אֶת שְׁאֵרִית הַשִּׁבְיָה?&quot;</p>
</blockquote>

<blockquote>
<p>וְאָז שָׁקַט דַּם נָקִי / וְחֶרֶב נָקָם רְוָיָה.</p>
</blockquote>

<blockquote>
<p>לְךָ חָטָאנוּ, אֱלֹהִים, / הֶעֱוִינוּ וְהִרְשַׁעְנוּ,</p>
</blockquote>

<blockquote>
<p>וְהָרַגְנוּ נְבִיאֶיךָ / וְרִשְׁעֵנוּ יָדַעְנוּ.</p>
</blockquote>

<blockquote>
<p>יְהִי חַסְדְּךָ לְנַחֲמֵנוּ, / כִּי מִשְּׁאוֹל שִׁוַּעְנוּ</p>
</blockquote>

<blockquote>
<p>וּמִפְּרִי מַעֲלָלֵינוּ / זֶה כַמָּה שָׂבַעְנוּ!</p>
</blockquote>

<blockquote>
<p>רַחֵם לֹא רֻחָמָה / הַסּוֹעֲרָה הָעֲנִיָּה,</p>
</blockquote>

<blockquote>
<p>עֵינֶיהָ לְךָ תִשָּׂא / וְעֶזְרָתְךָ צוֹפִיָּה.
<br></p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/2494">https://benyehuda.org/read/2494</a></div></body></html>