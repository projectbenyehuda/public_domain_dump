<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[מעשה יונה הנביא]</title>
	<meta name="author" content="יצחק אבן גיאת"/>
</head>
<body>

<blockquote>
<p>וּבְכֵן – וַיְהִי דְּבַר יְיָ אֶל יוֹנָה בֶן אֲמִתַּי.</p>

<br />
</blockquote>

<blockquote>
<p>מִשִּׁמְעֲךָ רָהוּ / אֲנָשִׁים וַיִּתְמָהוּ,</p>

<p>אֲשֶׁר לוֹ הַיָּם וְהוּא עָשָׂהוּ.</p>

<p>אֵל נוֹרָא עֲלִילָה / דֶּרֶךְ לְבַעֲלֵי מְעִילָה</p>

<p>[5] הוֹרָה לִמְצֹא מְחִילָה,</p>

<p>נוֹרְאוֹתָיו גִּלָּה / לְהוֹדִיעַ כָּל פְּעֻלָּה,</p>

<p>כִּי לוֹ לְבַד הַגְּדֻלָּה.</p>

<p>יָזַם לְהָשִׁיב גְּמוּלָה / לְעִיר מִנִּי עַד שְׁתוּלָה,</p>

<p>נִינְוֵה הָעִיר הַגְּדוֹלָה</p>

<p>[10] יוֹם צִוָּה צִיר אֱמוּנַי / &quot;קוּם קְרָא חֶזְיוֹנַי,</p>

<p>כִּי עָלְתָה רָעָתָם לְפָנַי&quot;.</p>

<p>צִיר בְּשׁוּבָם לִנְכֹחַ / בָּן כִּי יֶרֶב סְלֹחַ –</p>

<p>וַיָּקָם יוֹנָה לִבְרֹחַ.</p>

<p>חֶפְצוֹ בְבוֹא יָם קִיַּם, / וְנָשְֹאוּ מַיִם דָּכְיָם</p>

<p>[15] וַיְהִי סַעַר גָּדוֹל בַּיָּם.</p>

<p>קָרְאוּ יוֹרְדָיו בֵּינֵיהֶם / וַיָּטִילוּ כְלֵיהֶם</p>

<p>אֶל הַיָּם לְהָקֵל מֵעֲלֵיהֶם.</p>

<p>בְּיַרְכְּתֵי סְפִינָה קָדַם / וְלֹא נִתְמַנָּה בְסוֹדָם</p>

<p>וַיִּשְׁכַּב וַיֵּרָדַם.</p>

<p>[20] רַבָּיו קָרְאוּ כְמֵהִים / &quot;קוּם, קְרָא לְשׁוֹכֵן גְּבֹהִים,</p>

<p>אוּלַי יִתְעַשֵּׁת הָאֱלֹהִים&quot;.</p>

<p>יָעֲצוּ עֵצָה נְכוֹנָה / לְהַפִּיל פּוּר בֶּאֱמוּנָה</p>

<p>וַיִּפֹּל הַגּוֹרָל עַל יוֹנָה.</p>

<p>הֵן לְחַוּוֹתָם בְּנִיבוֹ / שְׁאֵלוּהוּ: מַה טִּיבוֹ</p>

<p>[25] &#8220;מַה מְּלַאכְתְּךָ וּמֵאַיִן תָּבֹא?&#8221;</p>

<p>וַיַּעֲנֵמוֹ קָשָׁה / שְׁלֹשָׁה תַּחַת שְׁלֹשָׁה</p>

<p>&#8220;אֲנִי יָרֵא אֲשֶׁר עָשָׂה אֶת הַיָּם וְאֶת הַיַּבָּשָׁה&#8221;.</p>

<p>דִּבְּרוּ בְשָׁמְעָם בְּאָזְנֵיהֶם, / מִפְּנֵי אֵל, נוֹדַע לָהֶם,</p>

<p>הוּא בוֹרֵחַ, כִּי הִגִּיד לָהֶם.</p>

<p>[30] הֱשִׁיבוּהוּ בְלֵב סוֹעֵר / &quot;בַּמֶּה יִשְׁתֹּק מִסְתָּעֵר,</p>

<p>כִּי הַיָּם הוֹלֵךְ וְסוֹעֵר?&quot;</p>

<p>&quot;גֹּשׁוּ יַחַד כֻּלְּכֶם / וַהֲטִילוּנִי בִכְלֵיכֶם</p>

<p>אֶל הַיָּם וַיִּשְׁתֹּק מֵעֲלֵיכֶם&quot;.</p>

<p>יַחַד הָמוּ וְחָלוּ / וְחָתְרוּ – אוּלַי יוֹעִילוּ</p>

<p>[35] אֶל הַיַּבָּשָׁה וְלֹא יָכֹלוּ.</p>

<p>אָז כְּנִכְבָּד כְּנִבְזֶה / צָעֲקוּ לְאֵל נֶעְלָם, כֹּל חוֹזֶה</p>

<p>&#8220;אַל נָא נֹאבְדָה בְנֶפֶשׁ הָאִישׁ הַזֶּה!&#8221;</p>

<p>תָּקְפוּ מִפֹּה וּמִפֹּה / טוֹרֵף נַפְשׁוֹ בְּאַפּוֹ</p>

<p>וַיְטִילוּהוּ אֶל הַיָּם וַיַּעֲמֹד הַיָּם מִזַּעְפּוֹ.</p>

<p>[40] אֵל יוֹדֵעַ סְתָרִים / אָמְנָם יָרְאוּ גְבָרִים</p>

<p>וַיִּדְּרוּ נְדָרִים.</p>

<p>אָז בַּמְּצוּלוֹת מִנָּה / נָאוֹר אֵין לוֹ תְמוּנָה</p>

<p>דָּג גָּדוֹל לִבְלֹעַ אֶת יוֹנָה.</p>

<p>וַיָּנַח בַּמְּצוּלוֹת / בִּמְעֵי דָג וַאֲפֵלוֹת</p>

<p>[45] שְׁלֹשָׁה יָמִים וּשְׁלֹשָׁה לֵילוֹת.</p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/32434">https://benyehuda.org/read/32434</a></div></body></html>