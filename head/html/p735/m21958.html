<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>בַּסֻכַּת עֲנָפִים</title>
	<meta name="author" content="יצחק פרנהוף"/>
</head>
<body>

<p>אביב. יום בהיר וזך. ראשון לחג הפסח, החמה מטפטפת. &#8220;העולם&#8221; מטיל בפרדס
העיר. מאחרי סכת־ענפים, על ספסל צבוע לבן, יושבים איש ואשתו. זוג זקן, הוא
קרוב לשבעים וגם לה מלאו כבר ששים וחמש שנה עיני שניהם נטויות לאדמה
וריסיהם מרפרפים.</p>

<p>בתוך הסכה יושב ג&quot;כ זוג. אבל צעיר מאד. הוא כבן עשרים והיא מונה תשעה עשר
אביבים. &#8220;ב־ר־ר־ עוד קריר היום&#8221;! לוחש השב לפלג־גופו, ומחכך שכמו בגזע
האלון, ומשפשׁף שתי כפותיו זו בזו.</p>

<p>השי&#8220;ת יודע על שום מה לא יופיע עוד אביב כראוי&#8221;! מעירה זוגתי, ונושאה עיניה
משהו, ומביטה אל האופק.</p>

<p>&#8220;כמה חביב יום אביב&#8221;! מצפצפת שם בתוך הסכה איזה קול עליז.</p>

<p>&#8220;הדור נאה מלא זיו. מימי אינו זוכר יום נעים כהיום הזה&#8221;! מפטפט שם בתור
הסבה איזה פה.</p>

<p>&#8220;הימים הראשונים היו טובים מאלה של עכשו&#8221;, אומר הישישׁ. &#8220;העולם נשתנה
לגמרי. הי הי, איה האביב שלעבר? אין אביב היום כמו שצריך להיות, וגם החרף
של היום הוא, רחמנא ליצלן, חד וחריף, הי הי&#8221;. הזקנה נאנחה ואינה משיבה
כלום. ―</p>

<p>&quot;אני מרגיש את עצמי כך מאושר. כך מוצלח התאמיני לי יקירתי? מתאוה אני, כי
&#8220;השעה הזאת תמשך לנצח נצחים&#8221;&#8230; מצלצלות שם בתור הסכה מלים קודחות.</p>

<p>&#8220;מאריץ שלי&#8221;! נשם שם הקול השני הרועד. ―</p>

<p>&#8220;זוכרני, כי בימי ילדותי, אה רבש&#8221;ע! אז היה בימי הפסח כבר חם, נעים&#8230;
חביב. האלונים כבר התחיל ללבלב, ושכחו לגמרי כי חרף שלט פעם&quot;, טוען הזמן
כמו לעצמו.</p>

<p>&#8220;נשוב הביתה&#8221; דובבה הזקנה בקומה במתינות ממושבה, &quot;הרוח נושב ומלפלף את כל
הגוף. תוכל עוד להצטנן חלילה. התזכור בשנה העברה, שאחזה אותך מחלת צנה קשה
ולא יכולת לשבת על &#8220;הסדר&#8221;.</p>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/21958">https://benyehuda.org/read/21958</a></div></body></html>