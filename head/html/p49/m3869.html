<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[הכל היום]</title>
	<meta name="author" content="שמואל הנגיד"/>
</head>
<body>

<p>ולה פי דכר אלאכואן ואלגרבה</p>

<p>ולו בהזכרת האחים והנכר</p>

<br>

<blockquote>
<p>הֲכֹל הַיּוֹם נְסִיעָה וַחֲנִיָּה, /  וְכָל לַיִל מְלוֹן עֵיפָה, כְּאַיָּה,</p>

<p>וְכָל בֹּקֶר נְדֹד יִשְׂחַק בְּבֵיתִי, / וְעֶרֶב מִנְּדֹד עֵינִי בְּבִכְיָה,</p>

<p>וּמִמָּקוֹם לְמָקוֹם יִזְרְקֵנִי  / זְמַנִּי, כַּחֲנִית מַסָּע וְשִׁרְיָה!</p>

<p>בְּיוֹם אֶחָד – אֲנִי חָבֵר לְעֹפֶר, / וְיוֹם שֵׁנִי – אֲנִי שָׁכֵן לְדַיָּה,</p>

<p>וְלֹא אֵשֵׁב שְׁנֵי יָמִים בְּבַיִת, /  וְלֹא אָלִין שְׁנֵי לֵילוֹת בְּבִנְיָה,    [5]</p>

<p>כְּאִלּוּ חֹק עֲלֵי רַגְלַי, וְתוֹרָה, / לְהִתְהַלֵּךְ עֲלֵי כָל עִיר וְקִרְיָה!</p>

<p>אֲנִי גֶבֶר אֲשֶׁר צָלַח יְשִׁימוֹת / בְּחֹזֶק יָד וְאֶזְרוֹעַ נְטוּיָה,</p>

<p>וְהָיוּ לִי שְׁנֵי רֵעִים בְּעִירִי,  /  יְהוֹשֻׁעַ וְיַחְיֵי בֶּן אֲחִיָּה,</p>

<p>וְדָמִינוּ בְּחֶבְרָה אֶל בְּנֵי עָשׁ, /  וְאֶל נִקְוִים בְּבִיתָן – בַּשְּׁתִיָּה,</p>

<p>וְלָקַח הַזְּמַן אֶחָד וְשָׂמוֹ / בְּבֵית כֶּלֶא, וְהָאֶחָד בְּשִׁבְיָה,       [10]</p>

<p>וְהִנִּיחָה פְּרִידַת זֶה כְּוִיָּה  /  בְּגַב לִבִּי, וְזֶה – מַכָּה טְרִיָּה!</p>

<p>זְכַרְתִּימוֹ – וְהַמִּדְבָּר כְּסוּתִי, / וְעַל רֹאשִׁי כְּסִיל עֵרֹם וְעֶרְיָה,</p>

<p>וְעָשׁ יוֹרֶה שְׁבִיל שַׁחַק לְבָנָיו / וְיוֹרֵנִי שְׁבִילִי בַשְּׁאִיָּה,</p>

<p>וְנוֹשֶׁה אָח בְּרָעָה אוֹ בְּטוֹבָה – / כְּמוֹ עוֹשֶׂה מְלֶאכֶת אֵל רְמִיָּה!</p>

<p>אֲשֶׁר חָלַק יְשִׁימוֹן לִי, וְשַׁמּוֹת / וּמַשָׁאוֹן, וְצִמָּאוֹן וְצִיָּה,      [15]</p>

<p>וְחָלַק לַחֲבֵרַי כּוּר וְכִידוֹר /  וּבֵית הַבּוֹר וּמָרוֹר וַאֲנִיָּה –</p>

<p>הֲלָהֶם מִפְּרִידָתִי תְּשׁוּבָה, /  וְאִם לִי מִיְּרִידָתָם עֲלִיָּה?</p>

<p>וְאִם נֵשֵׁב עֲלֵי תוֹרָה לְדַרְיוֹשׁ / וְעַל תִּירוֹשׁ כְּרִאשׁוֹנָה שְׁנִיָּה?
<br></p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/3869">https://benyehuda.org/read/3869</a></div></body></html>