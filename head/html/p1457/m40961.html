<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[ומפורשים]</title>
	<meta name="author" content="אלעזר בירבי קליר"/>
</head>
<body>

<blockquote>
<br />

<p><strong>ח</strong></p>
</blockquote>

<blockquote>
<p>[…] וּמְפוֹרָשִׁים / זוֹנְחֵיהֶם חַיָּבִין מִיתָה וְגֵיהִנָּם יוֹרְשִׁים</p>

<p>וְהַמְגַלֵּי פָנִים בָּם בָּאֵשׁ מָחֳלָשִׁים / וְעוֹבֵר בָּהֶם עֲבֵירָה נִשְׁפָּט בְּגַחֲלֵי אִשִּׁים</p>

<p>כִּי הֵם אֵשׁ וְאָמְרֵיהֶם אִשִּׁים / ונפצו מִתּוֹךְ לַהֲבֵי חֲשָׁשִׁים</p>

<p>וְרֶכֶב אֱלֹהִים רִבּוֹתַיִם אַלְפֵי שִׁנְאָן הַקְּדוֹשִׁים</p>

<p>וּבָא לְסִינַי בַּקֹּדֶשׁ בְּשִׁשָּׁה בַשְּׁלִישִׁי בְּפֵירוּשִׁים</p>

<p>וַיְהִי קֹלֹת וּבְרָקִים בַּשְּׁלִישִׁי לְקִדּוּשִׁים / וְהַר סִינַי בּוֹעֵר בָּאִשִּׁים</p>

<p>וַיֹּאמֶר יְיָ אֶל מֹשֶׁה רֵד הָעֵד בַּקְּדוֹשִׁים / וּבַכֹּהֲנִים הַנִּגָּשִׁים</p>

<p>וְיָרַד וְקִדֵּשׁ צֹאן קָדָשִׁים / מִלִּרְאוֹת שֶׁבַח מְקֻדָּשִׁים</p>

<p>וּבְגָדִים לְבָנִים לוֹבְשִׁים / וְשָׂמְחוּ אֲנָשִׁים וְנָשִׁים / נְעָרִים זְקֵנִים וִישִׁישִׁים</p>

<p>וּלְקַבֵּל עוֹל תּוֹרָה גָּשִׁים / כִּי מֵַתְּנַת עוֹלָם יוֹרְשִׁים</p>

<p>וְסִינַי עֻטַּר בְּלַפִּידֵי אִשִּׁים / כִּי רַגְלֵי צוּר בּוֹ דָשִׁים</p>

<p>וּבְרָקִים נוֹעֲדוּ לְעֵינֵי קְדוֹשִׁים / וּשְׁבָטִים הָיוּ נִרְעָשִׁים</p>

<p>וְכָל צְבָא מָרוֹם רוֹעֲשִׁים / וְאֶרְאֶלֵּי שַׁחַק מִתְרַעֲשִׁים</p>

<p>וְזֶה בָּזֶה פּוֹגְשִׁים / וּגְדוּדֵי זְבוּל נִרְעָשִׁים</p>

<p>וַהֲמוֹנֵי מָעוֹן מָרְעָשִׁים / וְדָרֵי מָכוֹן רוֹגְשִׁים</p>

<p>וְשֹׁכְנֵי עֲרָבוֹת נִרְגָּשִׁים / וְאוֹפַן וְגַלְּגַּל מִתְרַגְּשִׁים</p>

<p>לִשְׁמֹעַ מִפִּי קֹדֶשׁ הַקָּדָשִׁים</p>

<p>וְשָׁפְכוּ מַעֲנֶה מַקְדִּישִׁים / וּקְדֻשָּׁה לְקָדוֹשׁ מְשַׁלְּשִׁים</p>

<p>אָצִים וְחָשִׁים / גּוֹהֲצִים וְגוֹעֲשִׁים / רוֹעֲשִׁים וּמַרְעִישִׁים</p>

<p>רוֹגְשִׁים וּמַרְגִּישִׁים / וּמַעֲרִיצִים וּמַקְדִּישִׁים</p>

<p>לְהַקְדִּישׁ קָדוֹשׁ קָדוֹשׁ קָדוֹשׁ בְּקֹדֶשׁ הַקָּדָשִׁים</p>
</blockquote>

<blockquote>
<p>ככתוב וקרא</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/40961">https://benyehuda.org/read/40961</a></div></body></html>