<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>ח אֵלֶּה הַחוּקִים</title>
	<meta name="author" content="אלעזר בירבי קליר"/>
</head>
<body>

<blockquote>
<br />
</blockquote>

<p>סלוק לעצרת לאלעזר</p>

<blockquote>
<br />
</blockquote>

<blockquote>
<p>אֵלֶּה הַחֻקִּים / אֲשֶׁר הֵם נִתְּנוּ מִשְּׁחָקִים / בְּקוֹלוֹת וּבְרָקִים</p>

<p>דְּבָרִים עַתִּיקִים / מִדְּבַשׁ מְתוּקִים / בְּשִׁבְעִים לָשׁוֹן נֶחְקָקִים</p>

<p>עַל לוּחוֹת חֲקוּקִים / חַיִּים מְחֻשָּׁקִים / מְלֵאִים וְלֹא רֵיקִים</p>

<p>לִוְיַת חֵן וַעֲנָקִים / מִזַּן אֶל זַן מְפִיקִים / חֵאט וְאַשְׁמָה מְנַקִּים</p>

<p>חֶמְאָה וְחָלָב מֵינִיקִים / זִיו פָּנִים מַבְהִיקִים / יְשָׁרִים וְטוֹבִים וְצַדִּיקִים</p>

<p>קְרוֹבִים וְלֹא רְחוֹקִים / חָלָב לִפְנֵי יוֹנְקִים / דְּבַשׁ לְחֵיךְ דְּבֵקִים</p>

<p>נִשְׁמָעִים מֵחֵךְ מַמְתַקִּים / עֵץ חַיִּים הִיא לַמַּחֲזִיקִים</p>

<br />
</blockquote>

<blockquote>
<p>וּכְדַבְּרוֹ בְפַרְהֶסְיָה מֵרֹאשׁ סִינַי / בְּלָשׁוֹן מִצְרִית אָנֹכִי יְיָ</p>

<p>הָרִים נָזְלוּ מִפְּנֵי יְיָ / כַּרְמֶל וְתָבוֹר וְחֶרְמוֹן נַעֲשׂוּ גְנַיי / כִּי נִתְגָּאוּ לִפְנֵי יְיָ</p>

<p>וְעָלָה וְנִתְעַלָּה הַר סִינַי / וּמֵרָחוֹק סְקָרוּהוּ הֲמוֹנַי / וּבָאֶצְבַּע נָמוּ זֶה סִינַי</p>

<p>וּבְשִׂמְחָה וַיֵּרֶד יְיָ עַל הַר סִינַי / לְגַלּוֹת לֶעָנָו צְפוּנוֹת לִפְנַיי</p>

<p>שִׁשָּׁה בִּכְתָב בְּהֶגֶא עִנְיָנַיי / וְשִׁשָּׁה בְּהִלְכוֹת שִׁנּוּנַיי</p>

<p>זֶה סֵפֶר תּוֹלְדוֹת אָדָם וְכָל אֵיתָנַיי / וִיצִיאַת מִצְרַיִם גְּאֻלַּת בָּנַיי</p>

<p>וְקָרְבָּנוֹת תוֹרַת כֹּהֲנַיי / וְחֹמֶשׁ פִּקּוּדֵי מִנְיָנַיי</p>

<p>וּמִשְׁנֵה תוֹרֵַת יְיָ / וְסֵפֶר עוּצִי יְרֵא יְיָ</p>

<p>לְהוֹדִיעַ סֶכֶם לִוְיָתָן וּבְהֵמוֹת סְעוּדַת מְזֻמָּנַי</p>

<p>עֵרֶךְ זְרָעִים לְלַמֵּד נְבוֹנַיי / וְסֵדֶר מוֹעֵד לְבוֹנֵן תַּחְכְּמוֹנַי</p>

<p>וְסִפּוּק נָשִׁים אֵיךְ לְטַהֵר בְּמַחֲנַי / וּמִשְׁפַּט נְזִיקִים לְהוֹדִיעַ דִּינַי</p>

<p>וְאַזְהָרַת קָדָשִׁים לַשְׁמִיעַ נְבוֹנַיי / וְתוֹרַת טְהָרוֹת וְעִסְקֵי עִנְיָנַי</p>

<p>וְאָז הֶאֱמִינוּ אֱמוּנַי / כִּי הֲלָכָה לְמֹשֶׁה מִסִּינַי</p>

<p>וְנָהֲגוּ לִשְׁנוֹת גְּדוֹלַי וּקְטַנַּי / וּמֹשֶׁה קִבֵּל תּוֹרָה מִסִּינַי</p>

<p>וְאָז קָרַן מַרְאִיתוֹ / כְּמַלְאֲכֵי שָׁרֵת דְּמוּתוֹ / כְּגִבּוֹרֵי כֹחַ גְּבוּרָתוֹ</p>

<p>כְּאֶרֶז גָּבוֹהַּ קוֹמָתוֹ / בַּעֲלוֹתוֹ וִירִידָתוֹ</p>

<p>וְכָל חֲכָמִים לָמְדוּ מֵחָכְמָתוֹ / וְכָל הַנְּבִיאִים מִנְּבוּאָתוֹ</p>

<p>כִּי עַל שְׁלֹשָׁה נָתַן יְחִידָתוֹ / עַל עַמּוֹ וַעֲדָתוֹ</p>

<p>וְעַל מִשְׁפַּט צִדְקָתוֹ / וְעַל חֻקֵּי תוֹרָתוֹ</p>

<p>לָכֵן מְסָרָהּ לִיהוֹשׁוּעַ בְּמוֹתוֹ</p>

<br />
</blockquote>

<blockquote>
<p>כִּי אַלְפַּיִם הָיְתָה בְמַצְפּוּנִים / מִתְעַלֶּסֶת בִּכְנַף רְנָנִים</p>

<p>מְשַׂחֶקֶת בְּחֶבְיוֹן עוֹז מְעוֹנִים / בְּסֵתֶר שַׁדַּי וּבְצֵל רַעֲנַנִּים</p>

<p>וּכְנִתְחַתְּנָה נָזְלוּ גַבְנֻנִּים / וְעַל פִּיהָ הָיוּ נוֹסְעִים וְחוֹנִים</p>

<p>כְּבֻדָּה בַּת מֶלֶךְ יְקָרָה מִפְּנִינִים / כִּבְתוּלָה מֻצְנַעַת לִפְנִים</p>

<p>וּמִפָּנֶיהָ נִקְרַע יַרְדֵּן וְעָבְרוּ בָנִים / וְעוֹשֵׂה קְרָב מְשָׁרֵת בִּמְעוֹנִים</p>

<p>אַף הוּא בְמוֹתוֹ מְסָרָהּ לִזְקֵנִים</p>

<br />
</blockquote>

<blockquote>
<p>כִּי כְאַגַּן הַסַּהַר / מֶזֶג בַּל יֶחְסַר / נִדְמָה בָהּ כָּל נָגִיד וָשָׂר</p>

<p>לָדַעַת חָכְמָה וּמוּסָר / וְאִם הִשְׁכִּים וְהֶעֱרִיב כּוֹחַ יווסר</p>

<p>אֲמָרֶיהָ מַרְפֵּה לְכָל בָּשָׂר / וְהַתָּרָה לְכָל שְׁבוּעַת אִסָּר</p>

<p>וּבְרָכָה לבד לֹא תֶחְסַר / וְכָל חוֹלִי וּמַכְאוֹב מֶנּוּ יוּסַר</p>

<p>אַף זְקֵנִים מְסָרוּהָ לְשׁוֹפְטִים אַרְבָּעָה עָשָׂר</p>

<br />
</blockquote>

<blockquote>
<p>וְעַד לֹא נִמְתָּחוּ יְרִיעוֹת בְּרוּאִים / וּבְטֶרֶם נִתְכּוֹנָנוּ עַמּוּדֵי נִבְרָאִים</p>

<p>חֻקֶּיהָ הָיוּ צְפוּנִים וְנֶחְבָּאִים / אַלְפַּיִם שָׁנָה צְנוּעִים וְנִפְלָאִים</p>

<p>גַּם רֵיקֶיהָ כְּפֶלַח הָרִמּוֹן מִצְווֹת מְלֵאִים / שְׁלֵמִים וּבַכֹּל נָאִים</p>

<p>לַעֲבוֹד עֲבוֹדָתָהּ בְּיִרְאָה בָאִים / וְשׁוֹפְטִים מְסָרוּהָ לִנְבִיאִים</p>

<br />
</blockquote>

<p>וּבַעֲבוּרָהּ בְּכָבוֹד נִגְלָה / יְיָ בורה לִקְדוֹשִׁים וגלה</p>

<blockquote>
<p>בִּיקָר וּבִגְדֻלָּה / בְּרִנָּה וּבְשִׂמְחָה וּבְגִילָה</p>

<p>וְנָם לְזִקְנֵי אוֹם נִדְגָּלָה / וִהְיִיתֶם לִי סְגֻלָּה</p>

<p>אַף הַנְּבִיאִים מְסָרוּהָ לְאַנְשֵׁי כְנֶסֶת הַגְּדוֹלָה</p>

<br />
</blockquote>

<blockquote>
<p>וּלְמַעְלָה גָּהַר כְּאַרְיֵה מִסֻּבְּכוֹ / וַיִּקְרָא כֹּה וָכֹה</p>

<p>אַרְבָּעִים וְאַרְבָּעִים בֶּעָנָן סִכְּכוֹ / וַיַּפְקִידֵהוּ לְצֹאנוֹ הֱיוֹת נְסִיכוֹ</p>

<p>וּמֵרִשְׁפֵּי חֲצוּבֵי אֵשׁ חֲסָכוֹ / אֵשׁ וְיַיִן וְחָלָב וּדְבַשׁ הִמְסִיכוֹ</p>

<p>וַיֵּט עַל חֶמֶד סֻכּוֹ / וּמֵאַנְשֵׁי הַכְּנֶסֶת נִתְּנָה לְאִישׁ סוֹכוֹ</p>

<br />
</blockquote>

<blockquote>
<p>מִמִּדְבָּר נִתְּנָה מַתָּנָה / לִמְשׁוּלֵי כְבִכּוּרֵי תְאֵנָה</p>

<p>קְרוּאֵי עֲדַת מִי מָנָה / חֵלֶק וְנַחֲלָה גּוֹרָל וּמָנָה</p>

<p>שָׁרָה מֵרֹאשׁ אֲמָנָה / עֵדוּת נֶאֱמָנָה / לָמוֹ בְּאַהַב נִתְחַתְּנָה</p>

<p>וּבַעֲבֻרָהּ עָנָיו נִתְעַנָּה / וּפָץ בְּתַחֲנוּן סְלַח נָא / וְאִם אַיִן מְחֵנִי נָא</p>

<p>אִישׁ סוֹכוֹ כְּפָנָה / מְסָרָהּ לְאִישׁ יְרוּשָׁלַיִם וְחָסִיד בִּכְהֻנָּה</p>

<br />
</blockquote>

<blockquote>
<p>וְכָל הַנִּרְאוֹת הָאֵלֶּה בִּשְׁבִילִי / סְבִיבוֹת סִינַי כְּהִגְבִּילִי</p>

<p>בְּקֶצֶף בְּלִי לְחַבְּלִי / לִרְצוֹתִי וְלִשְׁעוֹתִי וּלְקַבְּלִי</p>

<p>בְּשָׁלוֹם וּבְשִׂמְחָה לְהוֹבִילִי / עַל כִּנְפֵי נְשָׁרִים לְסָבְלִי</p>

<p>וְהִיא חָשְׁקָה נַפְשִׁי מִשַּׁחַת בְּלִי / בְּעֵת נִמְסְרָה לְבֶן פְּרַחְיָה מַתַּיי הָאַרְבְּלִי</p>

<br />
</blockquote>

<blockquote>
<p>וּמֵרֹאשׁ הָיְתָה עוֹז מִבְטָח / לֵב בַּעְלָהּ בָּהּ בָּטַח</p>

<p>הִנֵּה אֵל יְשׁוּעָתִי אֶבְטַח / וּבַעֲבוּרָהּ וַיִּשְׁכֹּן יִשְׂרָאֵל בֶּטַח</p>

<p>כְּנִמְסְרָה לְבֶן טָבַיי וּלְשִׁמְעוֹן בֶּן שָׁטַח</p>

<br />
</blockquote>

<blockquote>
<p>כִּי כְּכַלָּה מְסֻתֶּרֶת בְּעוֹז חֶבְיוֹן / יוֹשֶׁבֶת בְּסֵתֶר עֶלְיוֹן</p>
</blockquote>

<blockquote>
<p>צְפוּנָה מֵרֵאָיוֹן / נִתְּנָה לֶעָנָיו בְּצִוְיוֹן / בשורש וּבְחֵפֶץ וּבְרִצְיוֹן</p>
</blockquote>

<blockquote>
<p>שָׁפָל מִכֹּל נִתַּן עֶלְיוֹן / וְנִתְעַלְּפוּ גַבְנֻנִּים בְּקֵהָיוֹן</p>

<p>וְנִתְּנוּ לִזְוָעָה וּלְבִזָּיוֹן / כְּנֶחְקָקָה דָת בְּגִלָּיוֹן</p>

<p>לְהִמָּסֵר לִשְׁמַעְיָה וְאַבְטַלְיוֹן</p>

<br />
</blockquote>

<blockquote>
<p>יַעֲלוֹזוּ רֵעִים ואיחים / כְּנִשְׁתַּלְּחוּ בְּפַרְדֵּס שְׁלָחִים</p>

<p>כְּעֵץ מְבַכֵּר לִירָחִים / רֵיחַ טוֹב מְפִיחִים / בְּלֶקַח טוֹב סוֹחֲחִים</p>

<p>שָׂשִׂים וּשְׂמֵחִים / כַּשּׁוֹשָׁן מַפְרִיחִים</p>

<p>וּכְמוֹ קִבְּלוּהָ מֵרֹאשׁ שְׁנֵי אַחִים / כֵּן נִמְסְרָה בַסּוֹף לִשְׁנֵי אַחִים</p>

<br />
</blockquote>

<blockquote>
<p>וְקָרַב יוֹם שִׂמְחָתָהּ לְהִנָּתֵן / לְכַלַּת לְבָנוֹן לְהִתְחַתֵּן</p>

<p>רָעֲשׁוּ דּוֹק וְגֵא וְהַיָּם קוֹל נוֹתֵן / וְנֶאֶסְפוּ עַם אֶל קוֹסֵם בְּלִי לְהִתְמַתֵּן</p>

<p>וְנָמוּ מַה זֶּה בָּעוֹלָם לְהִנָּתֵן / וֶהֱשִׁיבָם יְיָ עוֹז לְעַמּוֹ יִתֵּן</p>

<br />
</blockquote>

<blockquote>
<p>וֶהֱשִׁיבוּהוּ חוֹשְׁבֵי בְלִבָּם וּבְפִיהֶם שָׁלוֹם / כָּל זֹאת עֲבוּר נְתִיבוֹתֶיהָ שָׁלוֹם</p>

<p>מֵאֵת אֲדוֹן הַשָּׁלוֹם / וְעָל בְּלִבּוֹ לְהוֹשִׁיב עַמּוֹ בִּנְוֵה שָׁלוֹם</p>

<p>בְּמֶתֶג וָרֶסֶן עֶדְיֵנוּ לָמָּה יִבְלוֹם / יְיָ יְבָרֵךְ אֶת עַמּוֹ בַשָּׁלוֹם</p>

<br />
</blockquote>

<blockquote>
<p>וְרִבּוֹתַיִם אַלְפֵי שִׁנְאַנֵּי קֹדֶשׁ / יָרְדוּ הַיּוֹם לְסִינַי בַּקֹּדֶשׁ</p>

<p>לְשִׂמְחַת תּוֹרָה הַכְּתוּבָה בִלְשׁוֹן קֹדֶשׁ / בְּמַאֲמַר מַלְכִּי בַקֹּדֶשׁ</p>

<p>וּשְׁנֵים עָשָׂר מִיל נִתְאַחֲרוּ אַנְשֵׁי קֹדֶשׁ</p>

<br />
</blockquote>

<blockquote>
<p>וּכְדַבְּרוֹ אָנֹכִי הֵעִיפוּ נֶפֶשׁ / וְהִטִּיף מִטַּל קְווּצוֹתָיו וְחָזְרָה בָם נֶפֶשׁ</p>

<p>וְדִבְּרוּ לְרוֹעֶה צֹאן קֹדֶשׁ / דַּבֵּר אַתָּה עִמָּנוּ דִּבְּרוֹת קֹדֶשׁ</p>

<p>וְאַל יְדַבֵּר עִמָּנוּ נֶאְדָּר בַּקֹּדֶשׁ / וְנָתְנוּ זֶמֶר וְשִׁלְּשׁוּ קֹדֶשׁ</p>
</blockquote>

<blockquote>
<p>לַנֶּאְדָּר בַּקֹּדֶשׁ / מַלְכִּי בַקֹּדֶשׁ / נַעֲרָץ בַּקֹּדֶשׁ / כְּסוֹד אֵילֵי קֹדֶשׁ</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/40958">https://benyehuda.org/read/40958</a></div></body></html>