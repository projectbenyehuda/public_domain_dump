<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>איליאס: שיר ראשון</title>
	<meta name="author" content="הומרוס / דוד פרישמן"/>
</head>
<body>

<h1 id="איליאס-שירראשוןהומרוסתרגםדודפרישמן">איליאס- שיר ראשון / הומרוס, תרגם דוד פרישמן</h1>

<br> 

<p>תרגומו של ספר איליאס נועד להיות נעשה על-ידי שאול טשרניחובסקי, אלא שלרגלי חלוקי דעות שונים בינו ובין המערכת לקח המתרגם את כתב-ידו בחזרה בשעה האחרונה, ואני הייתי מוכרח לקבל את מלאכת התרגום הזאת עלי. בשיר הראשון בתרגומי אפשר שנשארו עוד שנים שלשה חרוזים, שהושפעו על ידי מלים בודדות מתוך מלאכתו של המתרגם הקודם, כי לא היה בכדי שיעשה לשנות גם את זה.</p>

<p>בשורה 532 של השיר הראשון התגנבה טעות מוכחת, אשר כל קורא מבין יעמוד עליה מאליו על פי העניין: תחת &#8220;הירי&#8221; יש לקרוא &#8220;תטיס&#8221;. כמו כן בשורה 68 במקום &#8220;איש&#8221; צ&quot;ל &#8220;בן&#8221;.</p>

<p>[שתי הטעויות הנ&quot;ל תוקנו להלן &#8211;צוות פרויקט בן-יהודה]</p>

<p>ד.פ.</p>

<h2 id="שירראשון.">שיר ראשון.</h2>

<blockquote>
<p>שִׁירִי, בַּת אֵלִים, חֲרוֹן אַף אַחִילֵס בְּנוֹ שֶׁל פֶּלֵיאוֹס,</p>
</blockquote>

<blockquote>
<p>אֲשֶׁר הִתְלַקַּח וְהֵמִיט שׁוֹאָה עַל רֹאשׁ הָאֲחַיּיִם;</p>
</blockquote>

<blockquote>
<p>נִשְׁמוֹת גִּבּוֹרִים עֲצֻמִים רַבּוֹת שָׁלַח לְשַׁחַת,</p>
</blockquote>

<blockquote>
<p>וְאוֹתָם נָתַן טֶרֶף לִכְלָבִים וּלְעוֹף הַשָּׁמַיִם.</p>
</blockquote>

<blockquote>
<p>כָּכָה בִּצַע צֵּאוֹס אֶת אֲשֶׁר יָזַם עֲלֵיהֶם:                   5</p>
</blockquote>

<blockquote>
<p>לְמִינִי הַיּוֹם אֲשֶׁר הֵחֵל הָרִיב בֵּין בֶּן-אַטְרֵיאוֹס</p>
</blockquote>

<blockquote>
<p>מוֹשֵׁל הַגּוֹיִים וּבֵין אַחִילֵס חֶמְדַּת הָאֵלִּים.</p>
</blockquote>

<br>  

<blockquote>
<p>מִי-זֶה שִלַח הַמָּדוֹן בֵּין-אֵלֶּה הָאֵלִים הַשְנָיִם?</p>
</blockquote>

<blockquote>
<p>בְּנוֹ שֶׁל-לֵיטוֹ וְצֵּאוֹס! – כִּי הוּא בְּהִתְאַנְּפוֹ בַּמֶּלֶךְ</p>
</blockquote>

<blockquote>
<p>שָׁלַח מַגָּפָהּ בִּצְבָאוֹ וְהִשְׁמִיד הֲמוֹנִים אֵין-מִסְפָּר,                10</p>
</blockquote>

<blockquote>
<p>יַעַן בְּנוֹ שֶׁל-אַטְרֵיאוֹס הִכְלִים אֶת-כֹּהֲנוֹ חֲרִיסֵס,</p>
</blockquote>

<blockquote>
<p>בְּבֹאוֹ עַד-סְפִינוֹת אֲחֵיאַס הַמְּהִירוֹת לִפְדּוֹת אֶת בִּתּוֹ,</p>
</blockquote>

<blockquote>
<p>וְכֹפֶר אֲשֶר מֵרֹב לֹא-יִסָּפֵר הֵבִיא בְּיָדוֹ;</p>
</blockquote>

<blockquote>
<p>עִמּוֹ צִיץ תִּפְאֶרֶת אָפּוֹלוֹ, הַגִּבּוֹר הַקַּשָּׁת,</p>
</blockquote>

<blockquote>
<p>תָּלוּי בִּזְהַב שַׁרְבִיטוֹ, וּלְכָל-הָאֲחַיּיִם הִתְחַנֵּן,                 15</p>
</blockquote>

<blockquote>
<p>וְאוּלָם מִכֻּלָּם הִתְחַנֵּן לִבְנֵי אַטְרֵיאוֹס הַשְּׁנַָיִם:</p>
</blockquote>

<br>  

<blockquote>
<p>&quot;שִׁמְעוּ לִי, נִינֵי אַטְרֵיאוֹס, וְאַתֶּם פֹּה כֻּלְּכֶם, אֲחַיּיִם!</p>
</blockquote>

<blockquote>
<p>יִתְּנוּ לָכֶם הָאֵלִים הַיּוֹשְׁבִים בִּמְרוֹמֵי אוֹלִמְפּוֹס</p>
</blockquote>

<blockquote>
<p>וְנָפַל פְּרִיאַמוס בְּיֶדְכֶם וְאַתֶּם בְּשָׁלוֹם תָּשׁוּבוּ,</p>
</blockquote>

<br> 

<blockquote>
<p>רַק אֶת-הַיַּלְדָּה הָשִׁיבוּ אֵלַי וּקְחוּ לָכֶם כּפְרָה –                20</p>
</blockquote>

<blockquote>
<p>כָּכָה תָּשִׂימוּ כָּבוֹד לְאָפּוֹלוֹ הַגִּבּוֹר הַקַּשָּׁת!&quot;</p>
</blockquote>

<br>  

<blockquote>
<p>וְכָל-הָאֲחַיּיִם פֶּה אֶחָד הֵרִיעוּ בְּקוֹל, וְיֵאוֹתוּ</p>
</blockquote>

<blockquote>
<p>לָשִׂים כָּבוֹד לַכֹּהֵן לָקַחַת הַפִּדְיוֹן מִיָּדוֹ;</p>
</blockquote>

<blockquote>
<p>רַק אֲגַמֶּמְנוֹן בְּנוֹ שֶׁל-אַטְרֵיאוֹס הֵשִׁיב אֶת-פָּנָיו,</p>
</blockquote>

<blockquote>
<p>מֵאֵן וּבְחֶרְפָּה שְׁלָחוֹ מֵעָלָיו וְקָשׁוֹת יְדַבֵּר:                  25</p>
</blockquote>

<br> 

<blockquote>
<p>&quot;זָקֵן, הִשָּׁמֵר לְךָ פֶּן-אוֹסִיף לִרְאוֹתְךָ עוֹד פַּעַם</p>
</blockquote>

<blockquote>
<p>פֹּה עִם-הַסְּפִינוֹת הַגְּדוֹלוֹת, וְאִם תָּשׁוּב הֵנָּה עוֹד שֵׁנִית;</p>
</blockquote>

<blockquote>
<p>אָז לא יוֹעִילְךָ כָּל-שַׁרְבִיט, כָּל-צִיץ אֱלֹהִים לא יוֹשִׁיעַ.</p>
</blockquote>

<blockquote>
<p>וְאוֹתָהּ לְחָפְשִׁי לא אֶשְׁלַח עַד-אִם הַזִּקְנָה תְבוֹאֶנָה;</p>
</blockquote>

<blockquote>
<p>הַרְחֵק מֵאֶרֶץ אָבִיהָ תֵּשֵׁב בְּבֵיתִי בְּאַרְגוֹס,                  30</p>
</blockquote>

<blockquote>
<p>וְהָיְתָה לִי לְארֶגֶת וְלִשְׁכַּב בְּחֵיקֵי פִּילֶגֶשׁ.</p>
</blockquote>

<blockquote>
<p>סוּר-לָךְ וְאֶל תַקְצִיפְנִי, אִם-תֹּאמַר לָלֶכֶת בְּשָׁלוֹם.&quot;</p>
</blockquote>

<br>  

<blockquote>
<p>כָּכָה דִּבֵּר. וְנִבְהַל חֲרִיסֵס וְשָׁמַע בְּקוֹלוֹ</p>
</blockquote>

<blockquote>
<p>דּוּמָם הִתְהַלֵּךְ עַל-שְׂפַת מֵי הַיָּם הַזֹעֶף וְרֹעֶש,</p>
</blockquote>

<blockquote>
<p>וְהָיָה כִּי נוֹתָר לְבָדָד, וְיַעֲמֹד הַזָּקֵן וַיֶעְתַּר                  35</p>
</blockquote>

<blockquote>
<p>אֶל-אֱלֹהָיו אָפּוֹלוֹ בֵּן-לֵיטוֹ יְפַת הַתַּלְתַּלִּים:</p>
</blockquote>

<br> 

<blockquote>
<p>&quot;אֵלִי, שָׁמְעֵנִי! הַנּוֹטֵר בְּקֶשֶׁת הַכֶּסֶף אֶת-חֲרִיסָה</p>
</blockquote>

<blockquote>
<p>וְשׁוֹמֵר אֶת-קִלָה הַקְּדוֹשָׁה וְרוֹדֶה בִּגְבוּרָה בְּטֶנְדוֹס</p>
</blockquote>

<blockquote>
<p>וְנוֹרָא בִּסְמִנְתֵּי! אִם-הֵיכָל בָּנִיתִי לְךָ לְתִפְאָרָה</p>
</blockquote>

<blockquote>
<p>וְאִם-הֲבִיאוֹתִי אִשֶּה לְךָ לְרֵיחַ נִחֹחַ,                    40</p>
</blockquote>

<blockquote>
<p>פֶּדֶר כְּרָעַיִם לָעֵז אוֹ לְפַר – שָׁמְעֵנִי הַפַּעַם:</p>
</blockquote>

<blockquote>
<p>נְקֹום-נָא בְּחִצִּים מִן-הַאחַיְים אֶת-נִקְמַת דִּמְעוֹתַי!&quot;</p>
</blockquote>

<br>  

<blockquote>
<p>כָּכָה הִתְפַּלֵּל לָאֵל וְשָׁמַע לוֹ פֵיבּוֹס-אָפּוֹלוֹ:</p>
</blockquote>

<blockquote>
<p>יָרַד מֵרֹאשׁ הַאוֹלִמְפּוֹס וּבְלִבּוֹ נִתְּכָה חֲמָתוֹ;</p>
</blockquote>

<blockquote>
<p>רָמָה עַל-כְּתֵפוֹ הַקֶּשֶׁת וְאַשְׁפָּתוֹ סְגוּרָה עַל כֻּלָּהּ.               45</p>
</blockquote>

<blockquote>
<p>צִלְצְלוּ חִצָּיו עַל-כְּתֵפוֹ בְּצַעֲדוֹ, בָּא בַּחֲרוֹן אַפּוֹ;</p>
</blockquote>

<blockquote>
<p>דָּמָה אֶל-חֶשְכַּת הַלַּיְלָה, וַיֵשֶב מִנֶּגֶד לַסְּפִינוֹת;</p>
</blockquote>

<blockquote>
<p>יָרָה בְּמַחֲנֵה הַחֵץ, וַתָּקַם הֲמֻלָּה אֲיֻמָּה,</p>
</blockquote>

<blockquote>
<p>וְצִלְצֻל בַּלָהוֹת הִתְמַלֵּט בִּנַתְּקוֹ מִקֶּשֶׁת הַכָּסֶף.</p>
</blockquote>

<blockquote>
<p>רֵאשִׁית, הִכָּה בַּפְּרָדִים בִּכְלָבִים קַלֵּי הָרֶגֶל,                 50</p>
</blockquote>

<blockquote>
<p>אַחַר נִגַּף גַּם-אוֹתָם, קֵלְקַל בְּחִצָּיו הַשְּׁנוּנִים;</p>
</blockquote>

<blockquote>
<p>הָיוּ הַמְּדוּרוֹת עֲמוּסוֹת פְּגָרִים וּבָעֲרוּ בְּאֵין קֵצֶה.</p>
</blockquote>

<br>  

<blockquote>
<p>תִּשְׁעַת יָמִים הִתְעוֹפְפוּ חִצֵּי אֱלֹהַּ בַּמַּחֲנֶה,</p>
</blockquote>

<blockquote>
<p>וּבָעֲשִׂירִי וַיַּקְהֵל אַחִילֵס הָעָם לְמוֹעָצָה –</p>
</blockquote>

<blockquote>
<p>נָתְנָה הֵירֵי לִבְנַת הַזְּרוֹעוֹת בְּלִבּוֹ הַדָּבָר                    55</p>
</blockquote>

<blockquote>
<p>אַחֲרֵי רְאוֹתָה הַדַּגַּיִים מֵתִים וַתִדְאַג אֲלֵיהֶם –</p>
</blockquote>

<blockquote>
<p>וְהָיָה כִּי-נִקְהַל הָעָם בְּהָמוֹן גָּדוֹל, וַיָקָּם</p>
</blockquote>

<blockquote>
<p>קַל הָרַגְלַיִם, אַחִילֵס, מִקֶּרֶב הַקָּהָל וְיֹאמַר:</p>
</blockquote>

<blockquote>
<p>שִׁמְעָהּ, בְנוֹ אַטְרֵיאוֹס! נַקוּמַה עַתָּה וְנָשׁוּב</p>
</blockquote>

<blockquote>
<p>עַל עִקְּבוֹתֵינוּ, אִם רַק נִתְמַלֵט מִמָּוֶת הַפַּעַם;                 60</p>
</blockquote>

<blockquote>
<p>דֶּבֶר וּקְרָב גַּם יַחַד אוֹכְלִים בְּעַם הָאֲחַיּיִם.</p>
</blockquote>

<blockquote>
<p>וְלָכֵן זֹאת נַעֲשֶׂה: נִשְׁאַל בְּנָבִיא כַּיּוֹם אוֹ בְּכֹהֵן</p>
</blockquote>

<blockquote>
<p>אוֹ בַּיּוֹדֵעַ חֲלוֹמוֹת – כִּי גַּם הַחֲלוֹם מֵאֵת צֵּאוֹס –</p>
</blockquote>

<blockquote>
<p>וְיָגֵד בְּמַה הִקְצַפְנוּ כָּכָה אֶת-פֵיבּוֹס-אָפּוֹלוֹ.</p>
</blockquote>

<blockquote>
<p>אִם הֵיקָטמְבָּה אוֹ נֶדֶר נָדַרְנוּ וְלֹא שִׁלַּמְנוּהוּ?                 65</p>
</blockquote>

<blockquote>
<p>אוּלַי בְּהָרִיחוֹ רֵיחַ נִחוֹחַ שֶׁל-אֵילִים אוֹ-עִזִּים</p>
</blockquote>

<blockquote>
<p>תְּמִימִים אֵין-מוּם בָּם וְהֵסִיר מִמֶּנּוּ הַנָּגַע.</p>
</blockquote>

<br>  

<blockquote>
<p>דִּבֵּר וַיֵּשֶב. אַחֲרָיו הִתְנַשֵּׂא קַלְחַס בֶּן תִּסְטֹר,</p>
</blockquote>

<blockquote>
<p>נָבִיא יוֹדֵעַ הַבָּאוֹת, הַטּוֹב בִּמְשִׁיבֵי צִפֳּרִים;</p>
</blockquote>

<blockquote>
<p>יָדַע כָּל-הֹוֶה וְכָל-מַה שֶׁנַּעֲשָׂה וְכָל שֶׁיֵּעָשֶׂה,                  70</p>
</blockquote>

<blockquote>
<p>וְהוּא אַשֶר נִהֵג עַד-אִלְיוֹן סְפִינַת עַם הָאֲחַיּיִם</p>
</blockquote>

<blockquote>
<p>בְּחֶסֶד פֵיבּוֹס-אָפּוֹלוֹ הַשַּׁלִּיט גִּבּוֹר הַקֶּשֶׁת;</p>
</blockquote>

<blockquote>
<p>וְעַתָּה כִלְכָּל דְּבָרָיו בְּשֵׂכֶל וִידַבֵּר בַּקָּהָל:</p>
</blockquote>

<br>  

<blockquote>
<p>בְּנוֹ שֶׁל-פֶּלֵיאוֹס, בֵּן-אֵלִים, צִוִּיתָ כִּי-אַגִּיד הַחִידָה:</p>
</blockquote>

<blockquote>
<p>מַה-זֶּה וְעַל-מַה זֶּה יֶאֱנַף אָפּוֹלוֹ גִּבּוֹר הַקֶּשֶׁת –                75</p>
</blockquote>

<blockquote>
<p>הָבָה וְאַגִידָה לְךָ; רַק אַתָּה הִשָׁבְעָה לִי עַתָּה,</p>
</blockquote>

<blockquote>
<p>כִּי גַּם בְּפִיךָ וְגַם בְּמִפְעָלְךָ תִּהְיֶה עִמָּדִי</p>
</blockquote>

<blockquote>
<p>יַעַן יָרֵאתִי פֶּן אָעִיר בְּדַבְּרִי חֲרוֹן אַף הַגֶּבֶר</p>
</blockquote>

<blockquote>
<p>אֲשֶׁר בְּכָל הָאֲחַיּיִם יַרְדְ וְאַרְגוֹס לוֹ תִּשְׁמַע.</p>
</blockquote>

<blockquote>
<p>עֲצוּם הַמֶּלֶךְ שִׁבְעִים וְשֶׁבַע בְּקָצְפוֹ עַל-נִקְלֶה.                 80</p>
</blockquote>

<blockquote>
<p>וְהָיָה כִּי-יַעֲצֹר לְרֶגַע אֶת-קִצְפּוֹ, וְשָׁמַר עֶברַתוֹ</p>
</blockquote>

<blockquote>
<p>בְּלִבּוֹ לְאוֹיְבוֹ וְנִקָּם מִמֶּנּוּ בְּאַחֲרִית הַיָּמִים.</p>
</blockquote>

<blockquote>
<p>וְלָכֵן הִוָּעֵץ אֶל-לִבְּךָ אִם-תּוּכַל הֱיוֹת לִי לַמָּגֵן?</p>
</blockquote>

<br>  

<blockquote>
<p>עָנָה וַיָשֶב אֲמָרָיו אַחִילֵס קַל הָרַגְלַיִם:</p>
</blockquote>

<blockquote>
<p>חָזָק וְאַל-תִּירָא וּדְבַר אֱלֹהֵינוּ לָנוּ הִגִּידָה                 85</p>
</blockquote>

<blockquote>
<p>כְּכָל-אֲשֶׁר יָשִׂים בְּפִיךָ; וְחֵי אָפּוֹלוֹ בְּחִיר צֵּאוֹס</p>
</blockquote>

<blockquote>
<p>אֲשֶׁר אֵלָיו תִּשְׁתַּחֲוֶה וַאֲשֶׁר בּוֹא תָּבוֹא בְּסוֹדוֹ:</p>
</blockquote>

<blockquote>
<p>כָּל-עוֹד אֶתְהַלֵּךְ בַּחַיִּים וְעֵינַי תֶּחֱזֶינָה אוֹר שֶׁמֶשׁ</p>
</blockquote>

<br>  

<blockquote>
<p>בְּךָ לֹא תִּהְיֶה לְרָעָה יַד-אָדָם מִן הָאֲחַיּיִם</p>
</blockquote>

<blockquote>
<p>אֲשֶׁר בַּסְּפִינוֹת הַמְּהִירוֹת, וְאַף לֹא יַד אַגְמַנְנוֹן –               90</p>
</blockquote>

<blockquote>
<p>זֶה הַמִּתְיַמֵּר לִהְיוֹת הַנֶּאְדָּר בֵּין-הָאֲחַיּיִם.</p>
</blockquote>

<br>  

<blockquote>
<p>חָזָק בְּקִרְבּוֹ לֵבָב. הָרֹאֶה הַנֶּאֱמָן וַיַעַן:</p>
</blockquote>

<blockquote>
<p>לֹא בְּשֶׁל-נֶדֶר אוֹ הֵיקָטמְבָּה יָצָא הַקֶּצֶף,</p>
</blockquote>

<blockquote>
<p>כִּי בְּשֶׁל-כֹּהֵן, זֶה אֲשֶׁר הַלְעִיב בּוֹ אֲגַמֶּמְנוֹן,</p>
</blockquote>

<blockquote>
<p>אֲשֶׁר אֶת-בִּתּוֹ לֹא שִׁלַּח וְכָפְרָה לֹא קִבֵּל מִמֶּנּוּ:                95</p>
</blockquote>

<blockquote>
<p>לָכֵן בָּאַתְנוּ כָּל-זֹאת וְעוֹד יַד פֵיבּוֹס נְטוּיָה,</p>
</blockquote>

<blockquote>
<p>וְאַף גַּם לֹא יָשִׁיב יָדוֹ מִמֶּנּוּ עַד-אֶל אָבִיהָ</p>
</blockquote>

<blockquote>
<p>נְשַׁלַח אֶת-בִּתּוֹ הַנַּעֲרָה הַנְּעִימָה עַלִּיזַת הָעַיִן,</p>
</blockquote>

<blockquote>
<p>וְחִנָּם, אֵין-כֶּסֶף, כֵּן תֵּצֵא, וְנָבִיא לְכֹּהֵן חַרִיסַה</p>
</blockquote>

<blockquote>
<p>גַּם הֵיקָטמְבָּה לְכַפֵּר אֶת פָּנָיו – אוּלַי יִרְצֵנוּ.               100</p>
</blockquote>

<br>  

<blockquote>
<p>דִּבֵּר וַיֵשֶׁב. אַחַר וַיָקָם מִקִּרְבָּם הַגִּבּוֹר,</p>
</blockquote>

<blockquote>
<p>בְּנוֹ שֶׁל-אַטְרֵיאוֹס הַזֹעֵם, הָרוֹדֶה בָּעָם, אֲגַמֶּמְנוֹן.</p>
</blockquote>

<blockquote>
<p>לִבּוֹ בּוֹ קֹדֵר מִזַּעַם, כִּי שֻּׁפְּכָה מָרָתוֹ אֶל-קִרְבּוֹ,</p>
</blockquote>

<blockquote>
<p>עֵינָיו תִּלְהַטְנָה נוֹרָאוֹת וְהָיוּ כְּאֵשׁ מִתְלַקַּחַת;</p>
</blockquote>

<blockquote>
<p>פָּנָה בְּרֵאשִׁית אֶל-קַלְחַס וּמְזָרֶה מַבָּטוֹ רַק אֵימִים:              105</p>
</blockquote>

<br>  

<blockquote>
<p>חוֹזֵה הָרָעוֹת! עָלַי לֹא נִבֵּאתָ מֵאָז כִּי-אִם רָעוֹת,</p>
</blockquote>

<blockquote>
<p>לִבְּךָ בֹּחֵר רַק רָעָה וְיָגִיל כִּי רָעוֹת יְנַבֵּא!</p>
</blockquote>

<blockquote>
<p>וְעַתָּה גַּם-עַתָּה תְּבַשֵּׂר גָּלוּי לְכָל הַדַנַּיִּים</p>
</blockquote>

<blockquote>
<p>לֵאמֹר: הִתְקַצֵּף הַגִּבּוֹר הַקֶּשֶׁת בָּנוּ ויֶאֱנַף,</p>
</blockquote>

<blockquote>
<p>עֵקֶב אֲשֶׁר אָנֹכִי מֵאַנְתִּי לָקַחַת הַכֹּפֶר                   110</p>
</blockquote>

<blockquote>
<p>תַּחַת הַנַּעֲרָה בַּת-חֲרִיסֵס, אַף אָמְנָם חָשַׁקְתִּי כִּי תֵּשֶׁב</p>
</blockquote>

<br>  

<blockquote>
<p>עִמִּי בְּבֵיתִי הַנַּעֲרָה, כִּי-אוֹתָהּ מָצָאתִי לִי טוֹבָה</p>
</blockquote>

<blockquote>
<p>מִקְלִיטֶמְנֶסְטְרָה , זֹאת אִשְׁתִּי, וְאֵינֶנָּה נֹפֶלֶת מִמֶּנָּה</p>
</blockquote>

<blockquote>
<p>בְּגִזְרַת הַחֵן וּבַקּוֹמָה, בִּמְלֶאכֶת הַיָּד וּבַתְּבוּנָה;</p>
</blockquote>

<blockquote>
<p>אֶפֶס אִם יְשַׁר הַדָּבָר בְּעֵינֵיכֶם, שָׁלַח אֲשַׁלְחַה –                115</p>
</blockquote>

<blockquote>
<p>יַעַן גַּם-נַפְשִׁי חָפְצָה בִּתְשׁוּעַת הָעָם וְיִוָּשַׁע.</p>
</blockquote>

<blockquote>
<p>וְאוּלָם אַתֶּם מַהֲרוּ וּבְרוּ לִי אֶשְׁכָּר תַּחְתֶּיהָ</p>
</blockquote>

<blockquote>
<p>אַחֵר – לָמָּה אֶהֱיֶה הָאֶחָד בֵּין הַארְגוֹים</p>
</blockquote>

<blockquote>
<p>לְחַסֵּר נַפְשִׁי וּרְכוּשִׁי בִּגְלַלְכֶם וְכֵן לֹא יַעֲשֶׂה?</p>
</blockquote>

<blockquote>
<p>וְאַתֶּם הָרֹאִים פֹּה כֻּלְּכֶם, כִּי חֶסֶר בַּזֶּה יְבוֹאֵנִי.                120</p>
</blockquote>

<br>  

<blockquote>
<p>עָנָה לוֹ, דִּבֵּר אַחִילֵס קַל הַמֵּרוּץ, הַנָּדִיב:</p>
</blockquote>

<blockquote>
<p>בְּנוֹ שֶׁל-אַטְרֵיאוֹס הַגִּבּוֹר הָרוֹדֵף אַחַר הַבָּצַע!</p>
</blockquote>

<blockquote>
<p>אִי-זֶה הָאֶשְׁכָּר יַקְרִיבוּ לְךָ בֶּנֵי הָאֲחַיּיִם?</p>
</blockquote>

<blockquote>
<p>אוֹצָרוֹת טְמוּנִים אֵין-לָנוּ כִּי נוֹצִיא אֵלֶיךָ וְנִתְנֵם,</p>
</blockquote>

<blockquote>
<p>בִּלְתִּי הַבִּזָּה וּשְׁלַל הֶעָרִים אֲשֶׁר לָכַדְנוּ,                   125</p>
</blockquote>

<blockquote>
<p>וְחֻלְּקוּ. הֲתאֹמַר כִּי-יִקְבֹּץ הָעָם אִישׁ אִישׁ וְיָבִיא?</p>
</blockquote>

<blockquote>
<p>וְלָכֵן חָשַׁבְתִּי: תַנְנַה לָאֵל – וְשָׁלֹשׁ וְאַרְבַּע</p>
</blockquote>

<blockquote>
<p>יְמַלְּאוּ לְךָ הָאֲחַיּיִם הַחֶסֶר, בְּתֵת בְּיָדֵנוּ</p>
</blockquote>

<blockquote>
<p>צֵּאוֹס אֶת-טְרוֹיָה הָעִיר הַבְּצוּרָה וּבֹז נְבֻזֶּנָּה.</p>
</blockquote>

<br> 

<blockquote>
<p>אוֹתוֹ עָנָה אֲגַמֶּמְנוֹן מְצַוֶּה הַלְּאֻמִּים:                   130</p>
</blockquote>

<blockquote>
<p>אַל-נָא בְּלִבְּךָ לִי תֶּאֱרֹב, אַחִילֵס חֶמְדַּת הָאֵלִים!</p>
</blockquote>

<blockquote>
<p>שָׁוְא הִתְנַכֶּלְךָ לַעֲקוב אוֹתִי, לְפַתּוֹת בִּדְבָרִים,</p>
</blockquote>

<blockquote>
<p>וְלוּ גַּם גִּבּוֹר חַיִל כָּמוֹךָ! הַאַתָּה פֹּה תֵּשֵׁב</p>
</blockquote>

<blockquote>
<p>עַל-מַתְּנוֹתֶיךָ וְאוֹתִי תְּצַוֶּה לִנְטושׁ אֶת-חֵילִי</p>
</blockquote>

<blockquote>
<p>וְלָתֵת לָכֶם? – יְהִי כן, אֱעֶשֶׂנָּה! וְאוּלָם בְּאֶחָת:                135</p>
</blockquote>

<br> 

<blockquote>
<p>כִּי הָאֲחַיּיִם הַנְּדִיבִים לִי יִתְּנוּ כְּכָל-אֲשֶׁר אֶבְחַר</p>
</blockquote>

<blockquote>
<p>תְּמוּרָה תַּחְתֶּיהָ, לְבַעֲבוּר הֱיוֹתָהּ לִי לַשִּׁלּוּמִים,</p>
</blockquote>

<blockquote>
<p>וְאִם לֹא יִתְּנוּהָ, וְאָבוֹא בְּחֶזְקַת הַיָּד וְאֶקָּחֶהָ:</p>
</blockquote>

<blockquote>
<p>אִם מִשֶּׁלְּךָ וְאִם מִשֶּׁל -אַיַס וְאִם שֶׁל-אוֹדִיסְּס –</p>
</blockquote>

<blockquote>
<p>וְאוּלַי יִתְקַצֵּף הָאִישׁ אֲשֶׁר אָבוֹא אֵלָיו לָקַחַת,                140</p>
</blockquote>

<blockquote>
<p>וְאוּלָם אֵין-דָּבָר, נִתְרָאֶה וְנִרְאֶה מַה יִּהְיֶה. וְעַתָּה</p>
</blockquote>

<blockquote>
<p>הֲבוּ וְנָסַע לַיָּם הַקָּדוֹשׁ סְפִינָה שְחַרְחוֹרָה</p>
</blockquote>

<blockquote>
<p>נַזְעִיק הַשָּׁטִים אִישׁ עַל-מַחֲנֵהוּ, נָכִין הַקָּרְבָּן,</p>
</blockquote>

<blockquote>
<p>וְנוֹרִיד בְּתוֹכָהּ בַּת-חֲרִיסֵס הַכֹּהֵן יְפַת הַלְּחָיַיִם.</p>
</blockquote>

<blockquote>
<p>למַּנְהִיג לָהּ נָשִׁים אַחַד הַמְּלָכִים, אִישׁ מִקָּרְבָּנוֹ,               145</p>
</blockquote>

<blockquote>
<p>אַיַס אוֹ אִידוֹמְנִיסֵּס, אוֹדִיסֵּס הַנֶּאְדָּר אוֹ אַתָּה</p>
</blockquote>

<blockquote>
<p>בְּנוֹ שֶׁל-פֶּלֵיאוֹס, הַנּוֹרָא בַּהֲמוֹן כָּל-הַגְּבָרִים,</p>
</blockquote>

<blockquote>
<p>וְכִפֵּר עָלֵינוּ בַּמִּנְחָה אֶת-פְּנֵי גִּבּוֹר הַקֶּשֶׁת.&quot;</p>
</blockquote>

<br>  

<blockquote>
<p>הִבִּיט קְדֹרַנִּית וְעָנָה אַחִילֵס קַל הָרַגְלַיִם:</p>
</blockquote>

<blockquote>
<p>אוֹי לִי, אִישׁ הַכֵּלִים לֹא יֵדַע, הַנִּבְהָל תָּמִיד לְבֶצַע!              150</p>
</blockquote>

<blockquote>
<p>אֵיךְ עוֹד יִשְׁמַע אֵלֶיךָ אַף-אֶחָד מִבְנֵי הָאֲחַיּיִם</p>
</blockquote>

<blockquote>
<p>לָצֵאת אַחֲרֶיךָ לַאֲשֶׁר-תְּצַוֶּה אוֹ לִלְחֹם עִם-לוֹחֲמָיו?</p>
</blockquote>

<blockquote>
<p>לֹא עַל אֹדוֹת הַטְרוֹים לְמֻדֵי הָרְמָחִים בָּאתִי</p>
</blockquote>

<blockquote>
<p>הֵנָּה גַּם אֲנִי, לִלְחֹם בָּהֶם, כִּי לִי לֹא חָטְאוּ;</p>
</blockquote>

<blockquote>
<p>בֶּהֱמָתִי לֹא-גָּזְלוּ, לֹא נִהֲגוּ מִמֶּנִּי אֶת-סוּסַי מֵעוֹלָם,              155</p>
</blockquote>

<blockquote>
<p>וְאַף גַּם בִּפְטִיָה, הַחֶלְקָה הַשְּׁמֵנָה, מֵעוֹלָם לֹא פָּשְׁטוּ,</p>
</blockquote>

<blockquote>
<p>לַשְׁחִית אֶת-תְּנוּבוֹת שָׁדַי, כִּי הַרְרֵי יְעָרוֹת מַפְרִידִים</p>
</blockquote>

<blockquote>
<p>בֵּינִי וּבֵינָם עַד-בְּלִי חֹק, וְיָם זֶה הַזֹעֵף.</p>
</blockquote>

<blockquote>
<p>אֶפֶס, חָזָק מֵצַח, הָלַכְנוּ אַחֲרֶיךָ לִנְקֹם בַּטְרוֹיִם</p>
</blockquote>

<blockquote>
<p>נְקַם מֵינֵילָאוֹס וּנְקָמְךָ גַּם אַתָּה, אִישׁ לוֹ עֵין כֶּלֶב,               160</p>
</blockquote>

<blockquote>
<p>וְאַתָּה אֶל-זֹאת לֹא תִּשְׁעֶה וּקְטַנָּה כָּל-זֹאת בְּעֵינֶיךָ,</p>
</blockquote>

<blockquote>
<p>וְתָבוֹא גַּם בּוֹא לִגְזֹל מִיָּדִי בְּחָזְקָה חֶלְקָתִי,</p>
</blockquote>

<blockquote>
<p>זֹאת שֶׁעָמַלְתִּי בָּהּ וּנְתָנוּהָ לִי הָאֲחַיּיִם.</p>
</blockquote>

<blockquote>
<p>וְאָמְנָם בְּהַחְרִיב בֶּנֵי הָאֲחַיּיִם קִרְיָה בִּטְרוֹיָה,</p>
</blockquote>

<blockquote>
<p>רַבַּת הֲמוֹנִים, לֹא הָיָה חֶלְקִי מֵאָז כְּחֶלְקְךָ,                 165</p>
</blockquote>

<blockquote>
<p>אַף-כִּי אֶת-שִׁפְעַת הַחַיִל בַּקְּרָב רַק יָדִי עָשְׂתָה;</p>
</blockquote>

<blockquote>
<p>וְשָׁלַל כִּי חֻלַּק, וְעָלָה בְּחֶלְקְךָ תָּמִיד פִּי-שִׁבְעָה</p>
</blockquote>

<blockquote>
<p>בְּכָל אֲשֶׁר לָנוּ, אֲנִי הִנֵּה שָׁבַתִּי</p>
</blockquote>

<blockquote>
<p>אֶל-הָאֳנִיּוֹת שָׂמַח בְּחֶלְקִי וְכוֹשֵׁל וְעָיֵף.</p>
</blockquote>

<blockquote>
<p>אֱעֶבַר -נָא עַתָּה לְפַטִיַה! כִּי-לָמָּה פֹּה אֵשֵׁב מְנֹאָץ               170</p>
</blockquote>

<blockquote>
<p>וְאֶעֱזֹר אַחֲרֶיךָ לִצְבֹּר נְכָסִים עַל-נְכָסֶיךָ?</p>
</blockquote>

<br>  

<blockquote>
<p>אוֹתוֹ עָנָה פִי אֲגַמֶּמְנוֹן מוֹשֵל הָעַמִּים:</p>
</blockquote>

<blockquote>
<p>בְּרַח-לָךְ, אִם כָּכָה לִבְּךָ הֱסִיתְךָ; אָנֹכִי לֹא אֶפְצוֹר</p>
</blockquote>

<blockquote>
<p>בְּךָ כִי תֵּעָצֵר בִּגְלָלִי. עוֹד רַבִּים נִשְׁאָרִים עִמָּדִי</p>
</blockquote>

<blockquote>
<p>לָתֵת לִי כבוֹד, וְעַל-כֻּלָּם צֵּאוֹס זֶה הַעוֹזְרֵנִי!                 175</p>
</blockquote>

<blockquote>
<p>וְאַתָּה שָׂנוּא נַפְשִׁי מִכָּל הַמְּלָכִים וּמִכָּל בֶּנֵי הָאֵלִים,</p>
</blockquote>

<blockquote>
<p>תָּמִיד חָמַדְתָּ רִיבוֹת וּקְטָטוֹת, וּמְדָנִים חָפַצְתָּ.</p>
</blockquote>

<blockquote>
<p>וְאִם לִגְבוּרָתְךָ – הַלֹּא אֱלֹהֵי אֱלֹהִים רַק נָתְנָה!</p>
</blockquote>

<blockquote>
<p>שׁוּב לְךָ אֵפוֹא עִם-אֲנָשֶׁיךָ אֶל-בֵּיתְךָ בַּסְּפִינוֹת,</p>
</blockquote>

<blockquote>
<p>מְשוֹל לְךָ שָׂמָה במִירְמִידוֹנִים: אֶת-לִבִּי לֹא אָשִׂים;              180</p>
</blockquote>

<blockquote>
<p>וְגַם-כִּי תִּתְרַגֵּז, אָנֹכִי אָשׁוּב וּבְךָ אָעִידָה:</p>
</blockquote>

<blockquote>
<p>יַעַן לוֹקֵח פֵיבּוֹס-אָפּוֹלוֹ מִמֶנִי בַת חֲרִיסֵס,</p>
</blockquote>

<blockquote>
<p>לָכֵן בִּסְפִינָה שָׁלַח אֲשַׁלְחַה לוֹ עִם-אֲנָשַי;</p>
</blockquote>

<blockquote>
<p>אוּלָם אָנֹכִי בָא אֶל-אָהָלְך וּבְעֶצֶם יְמִינִי</p>
</blockquote>

<blockquote>
<p>אֶקַּח אֶת-אֶשְכַּר כְּבוֹדְךָ, בַּת בְּרִיסֵס יְפַת הַלְחָיַיִם              185</p>
</blockquote>

<blockquote>
<p>אוֹ-אָז וְתֵדַע מִי-חָזָק מִשְנֵינוּ; וְשָמְעוּ אֲחֵרִים</p>
</blockquote>

<blockquote>
<p>וְלֹא עוֹד יָזִידוּ לִדְמוֹת אֵלַי וְלָמְרוֹת אֶת-עֵינַי!</p>
</blockquote>

<blockquote>
<p>כָּכָה דִּבֵּר – וְאַף בֶּן-פֶּלֵיאוֹס בָּעַר בְּקִרְבּוֹ,</p>
</blockquote>

<blockquote>
<p>בְּלִבּוֹ תַּחַת סַגוֹרוֹ הִשְׂעִיר נִצּוֹ בּוֹ שְׂעִפַּיו!</p>
</blockquote>

<blockquote>
<p>אִם מֵעַל מָתְנָיו יוֹרִיד בִּן-רֶגַע הַחֶרֶב הַחַדָּה                 190</p>
</blockquote>

<blockquote>
<p>וְהֵנִיס אֶת-כֻּלָּם וְהִכָּה לָאָרֶץ בְּנוֹ שֶׁל-אַטְרֵיאוֹס,</p>
</blockquote>

<blockquote>
<p>אוֹ-אִם בְּלִבּוֹ יַשְׁקִיט הַחֵמָה וְעָצַר בְּרוּחוֹ.</p>
</blockquote>

<blockquote>
<p>עוֹדוֹ נוֹעָץ בְּלִבּוֹ הַקָּשֶׁה וְנִמְלַךְ בִּכְלָיוֹת,</p>
</blockquote>

<blockquote>
<p>הוֹצִיא מִנְּדָנָהּ הַחֶרֶב הַגְּדוֹלָה – וַתֶרֶד מִמְּרוֹם</p>
</blockquote>

<blockquote>
<p>פַּלַס-אַתֵינֵי, שְׁלוּחָה מהֵירֵי לִבְנַת הַזְּרוֹעוֹת –                195</p>
</blockquote>

<blockquote>
<p>כִּי-גַּם אֶת שְׁנֵיהֶם חָמְדָה, וְנָפְשָׁה לָהּ מָרָה לִשְׁנֵיהֶם.</p>
</blockquote>

<blockquote>
<p>עָמְדָה מֵאָחוֹר וְתֹאחַז בְּצִיצִיּוֹת רֹאשׁוֹ הַשְּׁזוּפוֹת;</p>
</blockquote>

<blockquote>
<p>נִגְלְתָה לוֹ אַךְ לְבַדּוֹ, וְאִישׁ מִבַּלְעָדָיו לֹא רָאָה.</p>
</blockquote>

<blockquote>
<p>חָרַד אַחִילֵס לְאָחוֹר וַיִפֶן וַיַּכֵּר וְהִנֵּה</p>
</blockquote>

<blockquote>
<p>פַּלַס-אַתֵינֵי, וְעֵינֶיהָ מְזָרוֹת אֵימָה וּנְגֹהוֹת.                 200</p>
</blockquote>

<blockquote>
<p>עָנָה וְדִבֵּר אֵלֶיהָ דְּבָרָיו קַלֵּי הַמָּעוֹף:</p>
</blockquote>

<br>  

<blockquote>
<p>לָמָּה חָרַדְתְּ אֵלַי, בַּת-צֵּאוֹס מַרְעִישׁ הַמָּגֵן?</p>
</blockquote>

<blockquote>
<p>אֵין-זֹאת כִּי לִרְאוֹת בִּזְדוֹן אֲגַמֶּמְנוֹן בְּנוֹ שֶׁל-אַטְרֵיאוֹס,</p>
</blockquote>

<blockquote>
<p>וְאוּלָם מֵאָז דִּבַּרְתִּי לֹא אַחַת, וְאֶל-נָכוֹן בּוֹא תָּבוֹא:</p>
</blockquote>

<blockquote>
<p>גַּאֲוַת לִבּוֹ הִיא תַּצְעִידֵהוּ עַד לִבְאֵר שַׁחַת!                 205</p>
</blockquote>

<br>  

<blockquote>
<p>עָנְתָה בַּת-צֵּאוֹס אוֹתוֹ, אַתֵינֵי חַכְלִילַת הָעַיִן:</p>
</blockquote>

<blockquote>
<p>לְבָעְבּוֹר הַשְׁבִּיחַ אֶת-קִצְפְּךָ בָּאתִי אֵלֶיךָ מִמָּרוֹם,</p>
</blockquote>

<blockquote>
<p>וְלוֹ תִּשְׁמְעֵנִי שִׁלָחַתְנִי הֵירֵי לִבְנַת הַזְּרוֹעוֹת,</p>
</blockquote>

<blockquote>
<p>כִּי-גַם אֶת- שְׁנֵיכֶם חָמְדָה, וְנָפְשָׁה לָהּ מָרָה לִשְׁנֵיכֶם.</p>
</blockquote>

<br>  

<blockquote>
<p>הָבָה וְעָזַב-נָא הָרִיב וְיָדְךָ אַל-תִּשְׁלֹף הַחֶרֶב;                 210</p>
</blockquote>

<blockquote>
<p>יַסֵּר יַסְּרֵהוּ בִּדְבָרִים כְּכָל-אֲשֶׁר יִהְיֶה עִם-לִבְּךָ.</p>
</blockquote>

<blockquote>
<p>אָכֵן אַחַת דִּבַּרְתִּי אֵלֶיךָ וְאֶל-נָכוֹן בּוֹא תָּבוֹא:</p>
</blockquote>

<blockquote>
<p>יוֹם הִנֵּה יָבֹא וְנִתְּנָה לָךְ מַתָּת פִּי שְלֹשָׁה מֵעַתָּה</p>
</blockquote>

<blockquote>
<p>תַּחַת חֶרְפָּתְךָ-וְלָכֵן כְּבוֹש אַפְּךָ וּשְׁמַע בְּקוֹלֵנוּ</p>
</blockquote>

<br>  

<blockquote>
<p>עָנָה וַיֹאמֶר אֵלֶיהָ אַחִילֵס מְהִיר הָרַגְלַיִם:                  215</p>
</blockquote>

<blockquote>
<p>הִנְּנִי, בַּת אֵלִים, וְאֶשְמַע בְּקוֹלֵך, כִּי כָּכָה יָאָתָה,</p>
</blockquote>

<blockquote>
<p>וְאָמְנָם בְּלִבִּי נִתְּכָה חֲמָתִי – אַךְ הָבָה וְאֶשְמָע;</p>
</blockquote>

<blockquote>
<p>מִי הַשּׁוֹמֵע בְּקוֹל אֱלֹהִים, וְשָׁמְעוּ גַם אֵלָיו.</p>
</blockquote>

<br>  

<blockquote>
<p>עָנָה וַיַּנַּח אֶת-כַּפּוּ הַקּשָׁה עַל-נִצַּב הַכָּסֶף,</p>
</blockquote>

<blockquote>
<p>הֵשִׁיב לִנְדָנָהּ הַחֶרֶב הַגְּדוֹלָה, כִּי שָׁמַע לִפְקֻדַּת                220</p>
</blockquote>

<blockquote>
<p>בַּת-אֵל אַתֵינֵי. אָז שָׁבָה גַם-הִיא לְהָרֵי אוֹלִמְפּוֹס</p>
</blockquote>

<blockquote>
<p>לְהֵיכַל צֵּאוֹס הַמְשַלַּח חֲזִיזִים וּלְיֶתֶר הָאֵלִים.</p>
</blockquote>

<br> 

<blockquote>
<p>אַךְ בֶּן-פֶּלֵיאוֹס שָׁב וַיָרֶב לִבְנוֹ שֶׁל-אַטְרֵיאוֹס,</p>
</blockquote>

<blockquote>
<p>וְקָשׁוֹת יְדַבֵּר, כִּי חֲמָתוּ בְלִבּוֹ עוֹד לֹא שָׁכָכָה:</p>
</blockquote>

<blockquote>
<p>סוֹבֵא, שֶׁעֵינוֹ עֵין כֶּלֶב, וְלִבּוֹ בְּקִרְבּוֹ לֵב-אַיָּל!                225</p>
</blockquote>

<blockquote>
<p>הִנֵּה לֹא קָם בְּךָ רוּחַ לָצֵאת בַּצָּבָא עִם-עַמְּךָ</p>
</blockquote>

<blockquote>
<p>אוֹ-גַּם לָשֶׁבֶת בַּמַּאֲרָב עִם-בְּחִירֵי בֶּנֵי הָאֲחַיּיִם –</p>
</blockquote>

<blockquote>
<p>מוֹקְשֵׁי מָות כָּל-זֹאת לָךְ! כִּי אָמְנָם טוּב שִׁבְעָתַיִם</p>
</blockquote>

<blockquote>
<p>שֶׁבֶת בַּקָּהָל הָאֲחַיּיִם מֵרַחוֹק וְלַחֲטוֹף בְּחָזְקָה</p>
</blockquote>

<blockquote>
<p>אֶשְכַּר מֵאִישׁ אֲשֶׁר נוֹעָז לְדַבֵּר וְלֹא כְרוּחֶךָ!                 230</p>
</blockquote>

<blockquote>
<p>מֶּלֶךְ אוֹכֵל אֶת-עַמּוֹ וּבְדַלִּים וְנִקְשִׁים מִתְעַמֵּר!</p>
</blockquote>

<blockquote>
<p>אָכֵן, בְּנוֹ שֶׁל-אַטְרֵיאוֹס, מָלְאָה סְאַת רִשְׁעָתֶך;</p>
</blockquote>

<blockquote>
<p>וְזּאת אֲשֶׁר אֹמַר וּשְׁבוּעַת קֹדֶש עָלֶיהָ נִשְׁבַּעְתִּי</p>
</blockquote>

<blockquote>
<p>בְּשִׁבְטִי בְּיָדַי, אֲשֶׁר לֹא יַעֲשֶׂה פְּרִי עוֹד לְעוֹלָם</p>
</blockquote>

<blockquote>
<p>וְעָלִים לֹא יַפְרַח, כִּי נִסַּח מִגִּזְעוֹ אֲשֶׁר בֶּהָרִים,                235</p>
</blockquote>

<blockquote>
<p>וְנֶצַח לֹא יָצִיץ, כִּי פִּצֵּל הַגַּרְזֶן אֶת סְבָכָיו מִסָּבִיב</p>
</blockquote>

<blockquote>
<p>יַחַד עִם יֶרֶק הַקְּלִפָּה, וְרַק הָאֲחַיּיִם הַנְּדִיבִים</p>
</blockquote>

<blockquote>
<p>שׁוֹמְרֵי מִשְׁמֶרֶת הַחֻקִּים יִשְּׂאוּ עוֹד אוֹתוֹ בְּיָדָם.</p>
</blockquote>

<blockquote>
<p>וְזֹאת לִי הָאַלָּה הַגְּדוֹלָה: הִנֵּה יָמִים עוֹד בָּאִים,</p>
</blockquote>

<blockquote>
<p>וְעָרְגָה נַפְשִׁי כָּל הָאֲחַיּיִם לאַחִילֵס גַּם-יַחַד,                 240</p>
</blockquote>

<blockquote>
<p>וְאַתָּה תְּבַקֵּשׁ לַשָּׁוְא אֶת-הַתְּשׁוּעָה וְהוֹעִיל לֹא תּוֹעִיל,</p>
</blockquote>

<blockquote>
<p>וְרֻבְּכֶם בְּחֶרֶב הֶקְטֹר יִפּוֹלוּ, הַהוֹרֵג בַּגְּבָרִים,</p>
</blockquote>

<blockquote>
<p>אוֹ אָז בִּיגוֹנְךָ תִּקְרַע וּבְרָגְזְךָ אֶת לִבְּךָ לַקְּרָעִים,</p>
</blockquote>

<blockquote>
<p>תִּזְעַם עַל-דָּבָר לֹא יָדַעְתָּ לְכַבֵּד באֲחַיּיִם.</p>
</blockquote>

<br>  

<blockquote>
<p>בֶּן-פֶּלֵיאוֹס דִּבֵּר, וַיַּשְׁלֵךְ לָאָרֶץ שַׁרְבִיטוֹ,                  245</p>
</blockquote>

<blockquote>
<p>עָשׂוּי גְּלִילֵי זָּהָב עַל-סְבִיבָיו, וַיִפֵן וַיֵשֶב.</p>
</blockquote>

<blockquote>
<p>לְפָנָיו עוֹמֵד בְּנוֹ שֶׁל-אַטְרֵיאוֹס וְנוֹרָא בְּזַעֲמוֹ.</p>
</blockquote>

<blockquote>
<p>עַתָּה הִתְנַשֵּׂא נֶסְטֹר נְעִים דְּבָרִים, הַמַּטִּיף בְּפִילוֹס,</p>
</blockquote>

<blockquote>
<p>וְנֹפֶת תִּטֹּפְנָה שִׂפְתוֹתָיו וְהָיָה כְּצוּף דְּבַשׁ לְמָתוֹק.</p>
</blockquote>

<blockquote>
<p>שְׁנַיִם דּוֹרוֹת מַטִּיפִים גָּוְעוּ עַל-פָּנָיו וָמֵתוּ,                  250</p>
</blockquote>

<blockquote>
<p>הֵם אֲשֶׁר נוֹלְדוּ בְּפִלּוּס הַקְּדֻשָּׁה עִמּוֹ גַּם יַחַד,</p>
</blockquote>

<blockquote>
<p>וְעַתָּה דּוֹר שְׁלִישִׁי לְפָנָיו וְעָלָיו הוּא שׁוֹפֵךְ מֶמְשַׁלְתּוֹ</p>
</blockquote>

<blockquote>
<p>קָם וַיְדַבֵּר בְּתָם לֵב בַּקָּהָל, עָנָה וַיֹאמַר:</p>
</blockquote>

<br>  

<blockquote>
<p>אַלְלַי, בָּאָה עָלַיִךְ הַשּׁאָה, אַתְּ אֶרֶץ אֲחֵיָה!</p>
</blockquote>

<blockquote>
<p>עַתָּה פְּרִיאַמוס יְרַנֵּן וּבְנֵי פְּרִיאַמוס יַעֲלֹזוּ,                 255</p>
</blockquote>

<blockquote>
<p>וְיֶתֶר הַּטְרוֹיִם גַם-הֵם יָגִילוּ בְשָׁמְעָם הַשְׁמוּעָה</p>
</blockquote>

<blockquote>
<p>וְכִי הִתְלַקַּח הָרִיב בֵּינוֹתֵיכֶם – וְאַתֶּם הַגְּדוֹלִים</p>
</blockquote>

<blockquote>
<p>בְּכָל הַדַּגַּיִים הֱיִיתֶם לְעֵצָה וּתְרוּעַת מִלְחָמָה!</p>
</blockquote>

<blockquote>
<p>לָכֵן שְׁמָעוּנִי וַאֲדַבֵּר, כִּי שְׁנֵיכֶם צְעִירִים מִמֶּנִּי.</p>
</blockquote>

<blockquote>
<p>הִנֵּה אֲנָשִׁים יָדַעְתִּי, גְּדוֹלִים מִכֶּם ועֲצֻמִים,                 260</p>
</blockquote>

<blockquote>
<p>וְהֵמָּה גַּם-הֵם לֹא בָּזוּ דְּבָרִי מֵעוֹדִי בְּדַבְּרִי.</p>
</blockquote>

<blockquote>
<p>עֵינַי כְּמוֹהֶם לֹא רָאוּ וּלְעוֹלָם כְּמוֹהֶם לֹא אֶרְאֶה:</p>
</blockquote>

<blockquote>
<p>גָּבַר כְּמוֹ פֵּירֻתּוֹאוֹס וּדְרִיאַס רֹעֵה הָעַמִּים,</p>
</blockquote>

<blockquote>
<p>קִינוֹס וְאֶכְסַדְיוֹס וְגַם פּוֹלִיפֵימוֹס הַדּוֹמֶה לָאֵלִים</p>
</blockquote>

<blockquote>
<p>וְתֵיסוֹס בְּנוֹ שֶׁל-אֲגֵיאוֹס, הָאִישׁ אֲשֶׁר-לוֹ אַלְמָוֶת               265</p>
</blockquote>

<blockquote>
<p>אֵלֶּה עָצְמוּ מִכָּל בֶּנֵי אָדָם עַל-הָאֲדָמָה;</p>
</blockquote>

<blockquote>
<p>הָיוּ הַחֲזָקִים מִכֻּלָם וְנִלְחֲמוּ רַק עִם הַחֲזָקִים:</p>
</blockquote>

<blockquote>
<p>הִכּוּ בֶּהָרִים הַנְּפִילִים, נִלְחֲמוּ עִמָּם וַיַּכְּתוּם.</p>
</blockquote>

<blockquote>
<p>וְעִמָּם אָרַחְתִּי בְּבֹאִי מִפִּילוֹס, מִקַּצְוֵי אַפֵיָה,</p>
</blockquote>

<blockquote>
<p>אֶרֶץ רְחוֹקָה מְאֹד, כִּי הֵם בְּמוֹ פִּיהֶם קְרָאוּנִי;                270</p>
</blockquote>

<blockquote>
<p>בֵּינָם נִלְחַמְתִּי גַּם אֲנִי, וּבָם לֹא יוּכַל הִלָּחֵם</p>
</blockquote>

<blockquote>
<p>אִישׁ מִכָּל בֶּנֵי אָדָם הַחַיִּים עַתָּה בָּאָרֶץ –</p>
</blockquote>

<blockquote>
<p>וְהֵמָּה גַּם הֵם בְּקוֹלִי הֶאֱזִינוּ וְדָרְשׁוּ בַּעֲצָתִי,</p>
</blockquote>

<blockquote>
<p>לָכֵן שִׁמְעוּ גַּם אַתֶּם, כִּי-נִבְחָר שָׁמֹע אֶל עֵצָה:</p>
</blockquote>

<blockquote>
<p>אַתָּה, נֶאְדָּרִי בְּכֹּחַ, אַל-תִּקַּח הַנַּעֲרָה מִמֶּנּוּ;                 275</p>
</blockquote>

<blockquote>
<p>אֶשְׁכָּר הִיא לוֹ מֵאֵת הָאֲחַיּיִם, וְלָכֵן לוֹ תִּהְיֶה.</p>
</blockquote>

<blockquote>
<p>וְאַתָּה, בְּנוֹ שֶׁל פֶּלֵיאוֹס, גַּם אַתָּה אַל-תַּמְרֶה פִּי-מֶלֶךְ;</p>
</blockquote>

<blockquote>
<p>כִּי-לֹא חָלַק צֵּאוֹס מֵעוֹדוֹ כָּבוֹד לִמְלָכִים</p>
</blockquote>

<blockquote>
<p>רֹדִים בְּשַׁרְבִיט כְּכָל-אֲשֶׁר חָלַק לְזֶה וַיְחֻנֶּנּוּ.</p>
</blockquote>

<blockquote>
<p>אָמְנָם מִמֶּנּוּ עָצַמְתָּ וְגַם בַּת-אֵלִים אִמֶּךָ                  280</p>
</blockquote>

<blockquote>
<p>וְאוּלָם בְּאַחַת יִגְדַּל מִמְּךָ: הוּא מוֹלֵךְ עַל רַבִּים.</p>
</blockquote>

<blockquote>
<p>הֶרֶף מֵאַף, בְּנוֹ שֶׁל אַטְרֵיאוֹס, וְאָנֹכִי אֶפְגַּע</p>
</blockquote>

<blockquote>
<p>גַּם באַחִילֵס וְעָצַר אֶת-זַעֲמוֹ; הֵן מָגֵן וּמִשְׂגָּב</p>
</blockquote>

<blockquote>
<p>הוּא לָאֲחַיּיִם מֵאָז בְּמִלְחָמָה מַרְבַּת הַחֲלָלִים.</p>
</blockquote>

<br>  

<blockquote>
<p>עָנָה אֲמָרָיו לוֹ אֲגַמֶּמְנוֹן הַשַׁלִיט וַיִּקְרָא:                  285</p>
</blockquote>

<blockquote>
<p>אָמְנָם, הַיָּשִׁישׁ, דִּבַּרְתָּ בְּחֵן כָּל דִּבְרֵי הַשֵּׂכֶל,</p>
</blockquote>

<blockquote>
<p>וְאוּלָם זֶה דֶּרֶךְ לַגֶּבֶר הַזֶּה כִּי עַל כָּל יִתְנַשֵּׂא,</p>
</blockquote>

<blockquote>
<p>עַל-כָּל הוּא חָפֵץ הִשְׂתָּרֵר וְעַל כָּל לִשְׁפֹּוךְ מֶמְשַׁלְתּוֹ</p>
</blockquote>

<blockquote>
<p>לִהְיוֹת הַמְּפַקֵּד לַכֹּל – וְאִישׁ לֹא יִשְׁמֹור פְּקֻּדָיו.</p>
</blockquote>

<blockquote>
<p>וְאַף אִם אֵלֵי הַנֵּצַח אִמְּצוּהוּ לְרוֹמֵה הָרֹמַח                 290</p>
</blockquote>

<blockquote>
<p>הֲבָזֹאת נָתְנוּ לוֹ גַּם-הַמִּשְׁפָּט לְחָרֵף וּלְגַדֵּף?</p>
</blockquote>

<br>  

<blockquote>
<p>עָנָה אַחִילֵס אוֹתוֹ, לֹא נָתַן לוֹ כַּלוֹת דְּבָרָיו:</p>
</blockquote>

<blockquote>
<p>אָמְנָם רַךְ לֵב וְנִקְלֶה פִּי כָל אָדָם לִי יִקְרָא,</p>
</blockquote>

<blockquote>
<p>לוֹ אֶכָּנֵעַ לִשְׁמוֹע אֵלֶיךָ וּלְכָל-אֲשֶׁר תֹּאמַר.</p>
</blockquote>

<blockquote>
<p>צַו לַאֲחֵרִים וְשָמְעוּ בְּקוֹלְךָ, וְלִי תְּצַוֶּה;</p>
</blockquote>

<blockquote>
<p>דַּע כִּי לֹא אוֹבֶה לְךָ וְלֹא אֶשְׁמַע מֵעַתָּה וָהָלְאָה.</p>
</blockquote>

<blockquote>
<p>וְעוֹד הַעִידוֹתִי בְּךָ גַּם אֶת זֹאת, וּשְׁמַרְתָּה בְּלִבְּךָ:</p>
</blockquote>

<blockquote>
<p>יָדִי לֹא אָרִים בְּךָ עַד-עוֹלָם עַל-אֹדוֹת הַנַּעֲרָה,</p>
</blockquote>

<blockquote>
<p>וְגַם לֹא בְאַחֵר; אַתֶּם נְתַתֶּם וְאַתֶּם לְקַחְתֶּם.</p>
</blockquote>

<blockquote>
<p>וְאוּלָם הִשָּׁמֵר מִנְּגוֹעַ בְּדָבָר קָטָן אוֹ גָּדוֹל                  300</p>
</blockquote>

<blockquote>
<p>אֲשֶׁר בַּסְּפִינָה הַשְּׁחֹורָה, לָקַחַת מְעַט וְלֹא רוּחִי;</p>
</blockquote>

<blockquote>
<p>אוֹ אִם חָפַצְתָּ נָס -נָא, וְרָאוּ כָּל-אֵלֶּה מִסָּבִיב</p>
</blockquote>

<blockquote>
<p>דָּמְךָ הַשָּׁחֹור מֻגָּר כָּרֶגַע עַל-פְּנֵי עֵץ חֲנִיתִי.</p>
</blockquote>

<br>  

<blockquote>
<p>כָּכָה רָבוּ הַשְׁנַיִם בְּחָזְקָה, נִצּוּ בַחֲרַפוֹת</p>
</blockquote>

<blockquote>
<p>קָמוּ וְסוֹד הַמּוֹעֵצָה כָלָה בָאֲנִי הָאֲחַיּיִם.                  305</p>
</blockquote>

<blockquote>
<p>בְּנוֹ שֶׁל פֶּלֵיאוֹס פָּנָה לָאָהָלָיו, לַסְּפִינוֹת הַמְּהִירוֹת,</p>
</blockquote>

<blockquote>
<p>הָלַך, וְעִמוֹ בְּנוֹ שֶׁל-מֵינוֹטְיוּס וְחֶבְר מֵרִעָיו.</p>
</blockquote>

<blockquote>
<p>אָכֵן בְּנוֹ שֶׁל-אַטְרֵיאוֹס צִוָּה, וַתּוּרַד הַיָּמָה</p>
</blockquote>

<blockquote>
<p>סְפִינָה קַלָּה. עֶשְׂרִים מַלָּחִים בָּחַר וַיּוֹשֶׁב</p>
</blockquote>

<blockquote>
<p>בְּתוֹכָה וְגַם אֶת-קָרְבָּן הַמֵּאָה פָקַד וַיִקְחוּ;                 310</p>
</blockquote>

<blockquote>
<p>גַּם בַּת-חֲרִיסֵס יְפַת הַלְּחָיַיִם יָרְדָה עִמָּהֶם,</p>
</blockquote>

<blockquote>
<p>וְאֶת-אוֹדִיסוֹס, אִישׁ רַב הַמְזִמּוֹת, שָׂם לָהּ לְמַנְהִיג.</p>
</blockquote>

<br>  

<blockquote>
<p>כָּכָה עָלוּ כֻלָם וְיַחְתְּרוּ בַּמַּיִם הָעַזִּים.</p>
</blockquote>

<blockquote>
<p>אָז בֶּן אַטְרֵיאוֹס צִוָּה לַאֲנָשָׁיו עִמּוֹ וְהִתְחַטְּאוּ;</p>
</blockquote>

<blockquote>
<p>וְכֻלָּם הִתְחַטְּאוּ וְהִזּוּ הַמַּיְמָה אֶת-מֵי טָהֳרָתָם,                315</p>
</blockquote>

<blockquote>
<p>וְעִזִּים תְּמִימִים וּפָרִים מֵאָה הֶעֱלוּ לְאָפּוֹלוֹ;</p>
</blockquote>

<blockquote>
<p>שְׂרָפוּם עַל-שְׂפַת הַיָּם הַשּׁוֹמֵם, הַנֶּעֱזָב מֵאָדָם,</p>
</blockquote>

<blockquote>
<p>וְרֵיחַ נִיחוֹחָם מִתַּמֵּר וְעָלָה בֶּעָשָׁן שָׁמָיְמָה</p>
</blockquote>

<br>  

<blockquote>
<p>כָּכָה כִלוּ הַמְלָאכָה. אַךְ אֲגַמֶּמְנוֹן לֹא חָדַל;</p>
</blockquote>

<blockquote>
<p>הוֹסִיף לְחַרְחֵר הָרִיב, לְקַיֵּם אֶת-דְּבָרוֹ לאַחִילֵס.               320</p>
</blockquote>

<blockquote>
<p>צִוָּה לִשְׁנַיִם מִצִּירָיו, טַלְתִּבִּיוֹס וְגַם אֵירְבַּטֵס,</p>
</blockquote>

<blockquote>
<p>הֵמָּה מְשָׁרְתָיו הַחֲרֵדִים הַמְּחַכִּים לְמוֹצָא שְׂפָתָיו:</p>
</blockquote>

<blockquote>
<p>קוּמוּ וּלְכוּ הָאֹהֱלָה לאַחִילֵס בְּנוֹ שֶׁל-פֶּלֵיאוֹס,</p>
</blockquote>

<blockquote>
<p>תִּפְשׂוּ בַיָד וַהֲבִיאוּ אֶת-בְּרִיסֵס יְפַת הַלְּחָיַיִם;</p>
</blockquote>

<blockquote>
<p>וְאִם לֹא יִתְּנוּהָ לָכֶם, וּבָאתִי אָנֹכִי לְקַחְתָּה,                 325</p>
</blockquote>

<blockquote>
<p>וְרַבִּים יִהְיוּ עִמָּדִי – וְיֵצַּר לוֹ אָז שִׁבְעָתָיִם.</p>
</blockquote>

<br>  

<blockquote>
<p>כָּכָה דִּבֵּר וַיְשַׁלְחֵם, וְחָזְקָה עֲלֵיהֶם פּקֻדָּתוֹ.</p>
</blockquote>

<blockquote>
<p>אָז חֶמְדָּה הָלְכוּ עַל-שְׂפַת הַיָּם הַשּׁוֹמֵמָה,</p>
</blockquote>

<blockquote>
<p>עַד הַגִּיעָם לְאָהֳלֵי הַמִירְמִידוֹנִים וּלְצִיָּם,</p>
</blockquote>

<blockquote>
<p>וְאוֹתוֹ מָצְאוּ וַיֵשֶב בְּאָהֳלוֹ עַל-יַד אֳנִיָּתוֹ                  330</p>
</blockquote>

<blockquote>
<p>שְׁחֹרַת הַמַּרְאֶה; וּפְנֵי אַחִילֵס רַעֲמוֹ לִרְאוֹתָם.</p>
</blockquote>

<blockquote>
<p>פַּחַד הַמֶּלֶךְ נָפַל עֲלֵיהֶם, וְעָמְדוּ הַשְּׁנַיִם,</p>
</blockquote>

<blockquote>
<p>דָּבָר לֹא דִּבְּרוּ וְדָבָר לֹא שָׁאֲלוּ, דּוּמָם נֶאֶלְמוּ;</p>
</blockquote>

<blockquote>
<p>אָכֵן הַמֶּלֶךְ הֵבִין לְהַגִיגַם בְּלִבָּם וַיֹאמֶר:</p>
</blockquote>

<blockquote>
<p>שָׁלוֹם עֲלֵיכֶם, הַצִּירִים, מַלְאָכִי אֵל וְהָאָדָם!                335</p>
</blockquote>

<blockquote>
<p>גְּשׁוּ-נָא אֵלַי, אַל תִּירָאוּ. מַה-פִּשְׁעֲכֶם אִם אֲגַמֶּמְנוֹן</p>
</blockquote>

<blockquote>
<p>שָׁלַח אֶתְכֶם גַּם-שְׁנֵיכֶם עַל-דִּבְרַת בְּרִיסֵס הַנַּעֲרָה?</p>
</blockquote>

<blockquote>
<p>אַחֲלֵי, פַּטרוֹקְלֵס הָאַדִיר, הוֹצִיאָה הַנַּעֲרָה אֲלֵיּהֶם,</p>
</blockquote>

<blockquote>
<p>וְלָקְחוּ אוֹתָהּ וְהָלְכוּ. אַךְ יִהְיּוּ גַם-הֵם לִי לְעֵדִים</p>
</blockquote>

<blockquote>
<p>נֶגְדָּהּ לְאֵלֵי הַנֶּצַח וְנֶגְדָּהּ לָאָדָם בֶּן-מָוֶת                   340</p>
</blockquote>

<blockquote>
<p>וְנֶגְדָּהּ לְמַלְכָּם הָאַכְזָר: אִם יִדְרְשׁוּ עֶזְרָה מֵעִמִּי,</p>
</blockquote>

<blockquote>
<p>לְהָסִיר הַפְּגָעִים הָרָעִים הַנְּכוֹנִים לָעָם זֶה הָאֻמְלָל</p>
</blockquote>

<blockquote>
<p>אָז בְּשִׁגְעוֹנוֹ לוֹ יִנְהַג, מֻכֶּה בְּרוּחַ תַּעְתֻּעִים,</p>
</blockquote>

<blockquote>
<p>אֲשֶׁר מֶה-הָיָה לֹא יִרְאֶה וְאֶת-אֲשֶׁר יִהְיֶה, וְלֹא יוּכַל</p>
</blockquote>

<blockquote>
<p>לְמַלֵּט אֶת-צְבָא הָאֲחַיּיִם בְּלָּחֲמָם עַל-יַד סְפִינוֹתֵיהֶם!            345</p>
</blockquote>

<br> 

<blockquote>
<p>כָּכָה דִּבֵּר וְשָׁמַע פַּטְרוֹקְלֵס לְרֵעוֹ הַנֶּחְמָד.</p>
</blockquote>

<blockquote>
<p>הוֹצִיא מִפֶּתַח הָאֹהֶל אֶת-בְּרִיסֵס יְפַת הַלְּחָיַיִם,</p>
</blockquote>

<blockquote>
<p>נְתָנָהּ לָהֶם; וְיִפְנוּ וְיֵלְכוּ עִם צְבָא סְפִינוֹתֵיהֶם</p>
</blockquote>

<blockquote>
<p>וְעִמָּם הַנַּעֲרָה דּוּמָם וַעֲצוּבָה. אַךְ בֶּן-פֶּלֵיאוֹס</p>
</blockquote>

<blockquote>
<p>יָשַׁב אַרְצָה מִנֶּגֶד לַיָּם הַקּוֹדֵר וְיִבְכֶּה,                   350</p>
</blockquote>

<blockquote>
<p>נִבְדַּל מֵרֵעָיו וּבוֹדֵד הִבִּיט אֶל-חֶשְׁכַת הַמַּיִם;</p>
</blockquote>

<blockquote>
<p>חִיֵּן אֶת-קוֹלוֹ יַיֶּעְתַּר לְאִמּוֹ יַיִּפְרוֹש אֶת-כַּפָּיו</p>
</blockquote>

<blockquote>
<p>אִמִּי, אַף-אָמְנָם לְיָמִים מְעַטִים מְאֹד יְלִדְתִּנִי,</p>
</blockquote>

<blockquote>
<p>וְאוּלָם מִכָּבוֹד אַל יִּמְנָעֵנִי, וְלוּ רַק הַּפַּעַם,</p>
</blockquote>

<blockquote>
<p>צֵּאוֹס הַמַּרְעִים בִּמְרוֹמָיו וְיוֹשֶׁב בְּהַר הָאוֹלִמְפּוֹס               355</p>
</blockquote>

<blockquote>
<p>וְהוּא גַּם הַמְּעַט הֵן יַחְשֹׂךְ מִמֶּנִּי מֵאָז וְעַד עַתָּה.</p>
</blockquote>

<blockquote>
<p>רְאִי נָא: בְּנוֹ שֶׁל-אַטְרֵיאוֹס הַשַּׁלִּיט הַמּוֹשֵׁל בַּגּוֹיִם</p>
</blockquote>

<blockquote>
<p>חִלֵּל אֶת-כְּבוֹדִי, כִּי לָקַח אֶשְכַּרִי מֵעִמִּי בְיָדָיו.</p>
</blockquote>

<br>  

<blockquote>
<p>כָּכָה דִּבֵּר בִּדְמָעוֹת, וְאִמּוֹ הַנְּדִיבָה שְׁמָעַתּוּ</p>
</blockquote>

<blockquote>
<p>בְּשִׁבְתָּהּ בַּתְּהוֹמוֹת לִימִין אָבִיהָ לְבֶן הַתַּלְתַּלִּים,               360</p>
</blockquote>

<blockquote>
<p>עָלְתָה וַתֵּרוֹם כְּעָב קַל מִמְּצֻלוֹת הַיָּם הַקּוֹדֵר,</p>
</blockquote>

<blockquote>
<p>יָשְׁבָה מִנֶּגֶד לַבּוֹכֶה, הֶחְלִיקָה קְוֻצּוֹתָיו בְּכַפָּהּ,</p>
</blockquote>

<blockquote>
<p>אַף אֲמָרֶיהָ הִטִּיפָה וְכָּכָה לוֹ אָמְרָה: בַּר בִּטְנִי,</p>
</blockquote>

<blockquote>
<p>מַה-לְךָ תִּבְכֶּה וְלָמָּה-זֶה כָּכָה יֵרַע לִבֶּךָ?</p>
</blockquote>

<blockquote>
<p>דַבֵּר וְאַל תַּעְלֵם דָּבָר מִמֶֹנִי – לְמַעַן אֵדָעֶנּוּ.            365</p>
</blockquote>

<br>  

<blockquote>
<p>נֶאֱנַח בִּמְרִירוּת וְעָנָה אַחִילֵס קַל הָרַגְלַיִם:          </p>
</blockquote>

<blockquote>
<p>הֵן יְדַעְתִּהָ וְלָמָּה-זֶה אָשׁוּב לְסַפְּרָה גַם אֲנִי?</p>
</blockquote>

<blockquote>
<p>עָלֹה עָלִינוּ עַל-תֵּיבֶן הַקִּרְיָה הַקְּדוֹשָׂה בְאֶטְיוֹן,</p>
</blockquote>

<blockquote>
<p>וְגַם הֶחְרַבְנוּהָ וּשְׁלַל הָעִיר וְהַבִּזָּה נָשָׂאנוּ.</p>
</blockquote>

<blockquote>
<p>חֵלֶק כְּחֵלֶק חִלְקוּ גִּבּוֹרֵי אָחִיהָ גַּם-יַחַד                   370</p>
</blockquote>

<blockquote>
<p>וְנָתְנוּ לְבֶן-אַטְרֵיאוֹס אֶת-בְּרִיסֵס יְפַת הַלְּחָיַיִם.</p>
</blockquote>

<blockquote>
<p>אָז בָּא חֲרִיסֵס, כֹּהֵן לְאָפּוֹלוֹ רֹבֵה הַקֶּשֶׁת,</p>
</blockquote>

<blockquote>
<p>מִהֵר לְצִי הָאֲחַיּיִם חֲגוּרֵי שִׁרְיוֹנוֹת הַנְּחֹשֶׁת,</p>
</blockquote>

<blockquote>
<p>לִפְדּוֹת אֶת-בִּתּוֹ מִשִּׁבְיָה וְהֵבִיא בְּיָדוֹ רַב-כֹּפֶר,</p>
</blockquote>

<blockquote>
<p>עִמּוֹ צִיץ תִּפְאֶרֶת אָפּוֹלוֹ, גִּבּוֹר הַקֶּשֶׁת,                   375</p>
</blockquote>

<blockquote>
<p>תָּלוּי בְּזָּהָב שַׁרְבִיטוֹ, וּלְכָל הָאֲחַיּיִם הִתְחַנֵּן,</p>
</blockquote>

<blockquote>
<p>וְאוּלָם מִכֻּלָּם הִתְחַנֵּן לִבְנֵי אַטְרֵיאוֹס הַשְׁנַיִם;</p>
</blockquote>

<blockquote>
<p>וְכָל-הָאֲחַיּיִם פֶּה אֶחָד הֵרִיעוּ בְּקוֹל, וְיֵאוֹתוּ</p>
</blockquote>

<blockquote>
<p>לָשִׂים כָּבוֹד לַכֹּהֵן לָקַחַת הַפִּדְיוֹן מִיָּדוֹ,</p>
</blockquote>

<blockquote>
<p>רַק אֲגַמֶּמְנוֹן בְּנוֹ שֶׁל אַטְרֵיאוֹס הֵשִׁיב אֶת-פָּנָיו,               380</p>
</blockquote>

<blockquote>
<p>מֵאֵן וּבְחֶרְפָּה שְׁלָחוֹ מֵעָלָיו וְקָשׁוֹת יְדַבֵּר</p>
</blockquote>

<blockquote>
<p>שָׁמַע הַזָּקֵן ויֶאֱנַף וַיֵלַךְ. וְאוּלָם אָפּוֹלוֹ</p>
</blockquote>

<blockquote>
<p>נֶעְתָּר לִתְפִלַּת עַבְדּוֹ בְּחִירוֹ, כִּי עַל-כֵּן אָהֲבוּ,</p>
</blockquote>

<blockquote>
<p>ובאֲחַיּיִם שָׁלַח אֶת חִצָּיו הַשְּׁנוּנִים, וְיִפְלוּ</p>
</blockquote>

<blockquote>
<p>פְּגָרִים מֵתִים חֳמָרִים חֳמָרִים, וְעָפוּ הַחִצִּים                 385</p>
</blockquote>

<blockquote>
<p>סָבִיב בְּמַחֲנֵה אָחִיהָ הַגָּדוֹל. וְהִנֵּה בָּא נָבִיא,</p>
</blockquote>

<blockquote>
<p>אִישׁ הַיּוֹדֵעַ מַה בְּסוֹד אֵל, וְיוֹדֵעַ מַה-יָּעַץ;</p>
</blockquote>

<blockquote>
<p>אָז הִתְחַנַּנְתִּי אֲלֵיהֶם: קוּמוּ וְכַפְּרוּ בְַּקָּרְבָּן</p>
</blockquote>

<blockquote>
<p>פְּנֵי אֱלֹהִים! – וּבֶן-אַטְרֵיאוֹס הִתְאַנַּף בִּי חִנָּם,</p>
</blockquote>

<blockquote>
<p>קָם וַיְהַלֵךְ אֵימִים עָלַי – וּדְבָרוֹ גַם בִּצַּע.                  390</p>
</blockquote>

<blockquote>
<p>וְאָמְנָם הוֹבִילוּ בֶּנֵי הָאֲחַיּיִם עֲלִיזֵי הָעָיִן</p>
</blockquote>

<blockquote>
<p>אֶשְכַּר לְמוֹשֶׁל קִרְיַת חֲרִיסָה, וְגַם אֶת-הַנַּעֲרָה,</p>
</blockquote>

<blockquote>
<p>וְאוּלָם אֶת-בַּת בְּרִיסֵס הַנְתוּנָה לִי מאֲחַיּיִם</p>
</blockquote>

<blockquote>
<p>גָזְלוּ מִמֶּנִי זֶה-עַתָּה מֵאָהֳלִי הַצִּירִים הַשְּׁנַיִם.</p>
</blockquote>

<blockquote>
<p>וְלָכֵן אִם-תּוּכְלִי, קוּמִי וְהוֹשִׁיעִי לְבִנְךָ הָאֲמֵלָל!                395</p>
</blockquote>

<blockquote>
<p>עָלַי לאוֹלִמְפּוֹס, חַלִּי פְּנֵי צֵּאוֹס – אִם יֵשׁ כִּי שָׂמַחְתָּ</p>
</blockquote>

<blockquote>
<p>בְּאַחַד הַיָּמִים אֶת-לִבּוֹ בִּפְעָלִים אוֹ גַּם בִּדְבָרִים.</p>
</blockquote>

<blockquote>
<p>רַבּוֹת פְּעָמִים הִתְהַלַּלְתְּ בְּהֵיכַל אָבִי וְתֹאמְרִי:</p>
</blockquote>

<blockquote>
<p>אַתְּ רַק לְבַדְּךָ מִכָּל בֶּנֵי אֵלִים הֶעֱבַרְתָּ אֶת-הַחֶרְפָּה</p>
</blockquote>

<blockquote>
<p>אֲשֶׁר חָשְׁבוּ לְהָמִיט עַל-קְרוֹנְיוֹן כּוֹנֵס הֶעָבִים,                400</p>
</blockquote>

<blockquote>
<p>בְּקוּם כָּל-בֶּנִי האוֹלִמְפּוֹס עָלָיו לֶאֶסְרוֹ בִּכְבָלִים:</p>
</blockquote>

<blockquote>
<p>הֵירֵי, פּוֹסֵידוֹן וּבִתּוֹ גַּם הִיא פַּלַס-אַתֵינֵי;</p>
</blockquote>

<blockquote>
<p>וְאָז, בַּת-הָאֵלִים בָּאת אַף פָּדִית אוֹתוֹ מִכְּבָלָיו.</p>
</blockquote>

<blockquote>
<p>מַהֵר מִהַרְתְּ וְקָרָאת לַגִבּור בֶּן-מְאַת הַיָדַיִם,</p>
</blockquote>

<blockquote>
<p>לַעֲלוֹת לִמְרוֹם האוֹלִמְפּוֹס; (הָאֵלִים לוֹ יִקְרְאוּ בְרִיאָרוֹס,           405</p>
</blockquote>

<blockquote>
<p>וְאוּלַם בֶּנֵי אָדָם אֵגֵיאוֹן לוֹ יִקְרְאוּ, כִּי גָּבַר מֵאָבִיו).</p>
</blockquote>

<blockquote>
<p>בָּא וַיֵשֶב עִם-קְרוֹנְיוֹן הַמַּרְעִים, וְעַל-אוֹנוֹ גַּאֲוָתוֹ,</p>
</blockquote>

<blockquote>
<p>וְחָרְדוּ לָאָחוֹר הָאֵלִים וְלֹא עוֹד אָסְרוּ אֶת-צֵּאוֹס.</p>
</blockquote>

<blockquote>
<p>כָּל-זֹאת הַזְכִּירִי אֵלָיו, שְׁבִי אֶצְלוֹ, חַבְּקִי אֶת-בִּרְכָּיו,</p>
</blockquote>

<blockquote>
<p>אוּלַי יָחֹן לַּטְרוֹיִם הַפַּעַם וְעֹז לָהֶם יִתֵּן                   410</p>
</blockquote>

<blockquote>
<p>וְאֶת-הָאֲחַיּיִם יַהֲדֹף לְאָחוֹר אֶל כֶּתֶף הַיַּמָּה,</p>
</blockquote>

<blockquote>
<p>יַכֵּם וִיבוּסֵם, עַד תִּשְׂבַּע נֶפֶשׁ כֻּלָּם אֶת-מַלְכָּם,</p>
</blockquote>

<blockquote>
<p>וְיֵדַע אַף הוּא, בְּנוֹ שֶׁל-אַטְרֵיאוֹס, מְצַוֶּה הַלְּאֻמִּים,</p>
</blockquote>

<blockquote>
<p>וְיַכִּיר אִוַּלְתּוֹ כִּי-שִׁקּץ אֲבִיר כָּל-בֶּנֵי הָאֲחַיּיִם.</p>
</blockquote>

<br>  

<blockquote>
<p>אוֹתוֹ עָנְתָה תֵּטִיס אֶת-דְּבָרָהּ, רוֹחֶצֶת בִּדְמָעוֹת:               415</p>
</blockquote>

<blockquote>
<p>הוֹי, בְּנִי, כּי גִּדַלְתִּיךָ, וְלָמָּה יְלַדְתִּיךָ בְּעֶצֶב?</p>
</blockquote>

<blockquote>
<p>לוּ רַק יָשַׁבְתָּ פֹּה עִם הַסְּפִינוֹת בְּאֶפֶס כָּל-פֶּגַע!</p>
</blockquote>

<blockquote>
<p>הִנֵּה יָמֶיךָ מְעַטִּים לִמְאֹד וּסְפוּרוֹת שְׁנוֹתֶיךָ,</p>
</blockquote>

<blockquote>
<p>וְאוּלָם גַּם רָעִים הֵמָּה מִכָּל אֲשֶׁר הָיוּ לְפָנֶיךָ;</p>
</blockquote>

<blockquote>
<p>לַעֲמַל יַלְדָּתִי אוֹתְךָ בַּהֵיכָל וּלְצָרוֹת גְּדוֹלוֹת!                 420</p>
</blockquote>

<blockquote>
<p>אֶעֱלֶה-נָא אֶל-האוֹלִמְפּוֹס, הָהָר הַמְּכֻסֶּה בַּשֶּׁלֶג,</p>
</blockquote>

<blockquote>
<p>אַעְתִּיר לצֵּאוֹס חוֹצֵב הַבְּרָקִים, אוּלַי לִי יִשְׁמַע.</p>
</blockquote>

<blockquote>
<p>וְאַתָּה פֶּה שֵׁב -נָא בְּנִי, עִם הַסְּפִינוֹת הַקַּלּוֹת בְּיָמִים</p>
</blockquote>

<blockquote>
<p>זְעֹם אֶת -עַם הָאֲחַיּיִם וַעֲמֹוד בְּמִלְחַמְתָּם מֵרָחוֹק.</p>
</blockquote>

<blockquote>
<p>הִנֵּה-זֶה יָצָא צֵּאוֹס אֶתְמוֹל לְיָם הָאוֹקְיָנוֹס                 425</p>
</blockquote>

<blockquote>
<p>לְמִשְׁתֵּה בֶּנִי הָאֶתְיֻפִּים, וְנִלְוָה לוֹ צְבָא כָּל-הָאֵלִים;</p>
</blockquote>

<blockquote>
<p>רַק בְּיוֹם שְׁנֵים-עָשָׂר יוֹם יָשׁוּב אֶל-האוֹלִמְפּוֹס,</p>
</blockquote>

<blockquote>
<p>אָז וְעָלִיתִי לְמִשְׁכְּנוֹת צֵּאוֹס עֵד-הֵיכַל הַנְּחֹשֶׁת,</p>
</blockquote>

<blockquote>
<p>אֲחַבֵּק אֶת-בִּרְכָּיו, וְנַפְשִׁי יוֹדַעַת כִּי-יִשְׁמְעֵנִי.</p>
</blockquote>

<br>  

<blockquote>
<p>דִּבְּרָה וַתֵּלֶךְ. וְהוּא עוֹד מִתְקַצֵּף וְזֹעֵם בְּלִבּוֹ;                430</p>
</blockquote>

<blockquote>
<p>זָכַר הָאִשָׁה יְפַת הַמַּחגֹרֶת, שֶלָקְחוּ מִמֶּנּוּ</p>
</blockquote>

<blockquote>
<p>בְּחֹזֶק הַיָד וּבְעֶבְרַת זָדוֹן. וְאוּלָם אוֹדִיסֵּס</p>
</blockquote>

<blockquote>
<p>בָּא עַד לַחֲרִיסָה עִם קָּרְבָּן הַפָּרִים מֵאָה לְחַטָּאת.</p>
</blockquote>

<blockquote>
<p>וְהָיָה בְּבֹאָם עַד חֻפֵּי הַיָם אֶל פְּנֵי הַיַבָּשָׁה,</p>
</blockquote>

<blockquote>
<p>אָז הַמִּפְרָשִׂים אָסְפוּ וְיִטְּשׁוּם בְּיַרְכְּתֵי הַסְּפִינָה,                435</p>
</blockquote>

<blockquote>
<p>הִטּוּ הַתֹּרֶן אֶל כַּנּוֹ וְהוֹרִידוּ אֶת חֲבָלָיו בְּחָפְזָה,</p>
</blockquote>

<blockquote>
<p>חָתְרוּ בַּמְּשׁוֹטִים לְהַעֲתִיק הָאֲנִי אֶל חֻפֵּי הַמַּיִם,</p>
</blockquote>

<blockquote>
<p>וְעֹגֶן הִשְׁלִיכוּ וְקָשְׁרוּ קָצֵהוּ לַחוֹף בַּמֵּיתָרִים.</p>
</blockquote>

<blockquote>
<p>אַחֵר עָלוּ בְּמַעֲלֵה הַחוֹף הַהוֹמֶה מִסָּבִיב;</p>
</blockquote>

<blockquote>
<p>לָקְחוּ הַקָּרְבָּן אֲשֶׁר הִסִּיעוּ עִמָּם לְאָפּוֹלוֹ,                  440</p>
</blockquote>

<blockquote>
<p>וְעִמָּם יָרְדָה מֵעַל הָאֳנִיָּה גַּם חֲרִיסֵס הַנַּעֲרָה,</p>
</blockquote>

<blockquote>
<p>אָז יוֹבִילֶנָּה אוֹדִיסֵּס הַנָּבוֹן אֶל-מִזְבַּח הַקֹּדֶשׁ,</p>
</blockquote>

<blockquote>
<p>וְהִסְגִּיר אוֹתָהּ בְּיַד אָבִיהָ הַכֹּהֵן וַיֹאמֶר:</p>
</blockquote>

<blockquote>
<p>דַּע אֲגַמֶּמְנוֹן שַׁלִיט הַגּוֹיִם שְׁלָחַנִי, חֲרִיסֵס!</p>
</blockquote>

<blockquote>
<p>הִנֵּה הֵבֵאתִי אֶת-בִּתְּךָ אֵלֶיךָ וְחָטָאתָ לְפֵיבּוֹס,                445</p>
</blockquote>

<blockquote>
<p>לְכַפֵּר עַל-כָּל הַדַּגַּיִים וּלְהָסִיר חֲרוֹן אַף הַמּוֹשֵׁל,</p>
</blockquote>

<blockquote>
<p>אֲשֶׁר הֵבִיא צָרוֹת נֶאֱמָנוֹת עַל-עַם הַארְגוֹים.</p>
</blockquote>

<br> 

<blockquote>
<p>כָּכָה דִּבֵּר וּנְתָנָהּ בְּיָדוֹ. וְיִשְׂמַח אָבִיהָ</p>
</blockquote>

<blockquote>
<p>לִקְרַאת הַבַּת הַנֶּחְמָדָה. וְאֵלֶּה עָשׂוּ הַחַטָּאת;</p>
</blockquote>

<blockquote>
<p>עָרְכוּ הָעוֹלָה עַל-גַּב הַמִּזְבֵּחַ הַבָּנוּי בְּיָפְיוֹ,                  450</p>
</blockquote>

<blockquote>
<p>רָחֲצוּ כַּפֵּיהֶם בַּמַּיִם וְחָפְנוּ אֶת-שְׂעֹרֵי הַקֹּדֶשׁ;</p>
</blockquote>

<blockquote>
<p>אָז קָם חֲרִיסֵס, הִתְפַּלֵּל בַּקּוֹל וְיִפְרֹשׂ אֶת-כַּפָּיו:</p>
</blockquote>

<br>  

<blockquote>
<p>שְׁמַע-נָא לִי, אֵלִי, הַנּוֹטֵר בְּקֶשֶׁת הַכֶּסֶף אֶת-חֲרִיסָה</p>
</blockquote>

<blockquote>
<p>וְשׁוֹמֵר אֶת-קִלָה הַקְּדוֹשָׁה וְרוֹדֶה בִּגְבוּרָה בְּטֶנְדוֹס;</p>
</blockquote>

<blockquote>
<p>כאֲשֶׁר שָׁמַעְתָּ בְּקוֹלִי גַם אָז, בְּקְרְאִי אֵלֶיךָ,                 455</p>
</blockquote>

<blockquote>
<p>וְכַבֵּד כִּבַּדְתָּ אוֹתִי וַתִּגוֹף אֶת-עַם הָאֲחַיּיִם</p>
</blockquote>

<blockquote>
<p>כָּכָה שָׁמְעֵנִי גַם-עַתָּה וְהָסֵר מֵהֶם אֶת-הַנָּגַע!</p>
</blockquote>

<br>  

<blockquote>
<p>כָּכָה הִתְפַּלֵל הַכֹּהֵן וּפֵיבּוֹס-אָפּוֹלוֹ שְׁמָעָהוּ.</p>
</blockquote>

<blockquote>
<p>וְאַחַר כַּלוֹתָם הַתְּפִלָּה וְזֵרוּ אֶת-שְׂעֹרַת הַקָּרְבָּן,</p>
</blockquote>

<blockquote>
<p>הִטוּ אֶת-צַוְארֵי הַבְּהֵמוֹת מוּל-עָרְפָּן, שְׁחָטוּן וְהִפְשִיטוּ             460</p>
</blockquote>

<blockquote>
<p>עוֹרָן מֵעֲלֵיהֶן וְנִתְּחוּ שׁוֹקֵיהֶן וְכִסּוּם בַּפֶּדֶר;</p>
</blockquote>

<blockquote>
<p>סָבִיב סָבִיב בַּפֶּדֶר מִשְׁנֶה וְעֲלֵיהֶם הַנְּתָחִים,</p>
</blockquote>

<blockquote>
<p>שְׂרָפָם הַזָּקֵן עַל-עֵצִים וּשְׁטָפָם בְּיַיִּן מְאָדָּם,</p>
</blockquote>

<blockquote>
<p>וְעָמְדוּ הַנְּעָרִים מִסָבִיב, אָחֲזוּ בַחֲמֵשׁ הַקִּלְשׁוֹן,</p>
</blockquote>

<blockquote>
<p>וְאַחַר שָׂרְפָם כָּל-שׁוֹק וְאָכְלָם מִבְּשַׂר הַקֶּרֶב,                 465</p>
</blockquote>

<blockquote>
<p>בָּתְרוּ לִבְתָרִים אֶת-יֶתֶר הַבָּשָׂר, שָׂמוּם עַל שְׁפוֹדִים,</p>
</blockquote>

<blockquote>
<p>צָלוּם וְשָׁקְדוּ עֲלֵיהֶם וְאַחַר הוּצָא כָּל-נֵתַח,</p>
</blockquote>

<blockquote>
<p>וְכַאֲשֶׁר כִּלוּ אֶת הָעֲבוֹדָה וְהוּכַן הַזֶבַח,</p>
</blockquote>

<blockquote>
<p>יָשְׁבוּ כֻלָּם לֶאֶכוֹל יַחְדָּו וַיִּיִּטִיבוּ אֶת-לִבָּם;</p>
</blockquote>

<blockquote>
<p>שָׁתוּ לִצְמָּאָם וַיּאכְלוּ לְשָׂבְעָה חוֹגֶגִים וּשְׂמֵחִים.               470</p>
</blockquote>

<blockquote>
<p>אָז יְמַלְּאוּ הַנְּעָרִים אֶת כָּדֵּי הַיַּיִן עַד-שְׂפָתָם,</p>
</blockquote>

<blockquote>
<p>נָסְכוּ אֶת-נִסְכֵי הַקָּרְבָּן בִּסְפָלִים וּלְאִישׁ אִישׁ נָתָנוּ</p>
</blockquote>

<blockquote>
<p>כָּכָה כִפְּרוּ פְנֵי אֱלֹהִים וְכָל-הַיּוֹם רָנּוּ,</p>
</blockquote>

<blockquote>
<p>שִׁבְּחוּ בְּקוֹל כָּל-בֶּנֵי הָאֲחַיּיִם אֶת-גִּבּוֹר הַקֶּשֶׁת,</p>
</blockquote>

<blockquote>
<p>הוֹדוּ לִשְׁמוֹ וּלְכֹחוֹ – וְשָׁמַע אֱלֹהִים וַיִּשְׂמָח.                 475</p>
</blockquote>

<br> 

<blockquote>
<p>כָּכָה בָאָה הַשֶׁמֶשׁ וְעָלָה הַחֹשֶךְ מִסָּבִיב,</p>
</blockquote>

<blockquote>
<p>וְהֵם עַל-יַד עֲבוֹת הָאֲנִיָה שָׁכְבוּ וַיִּישְׁנוּ,</p>
</blockquote>

<blockquote>
<p>וְהָיָה כִּי-עָלְתָה אֵאוֹס עִם שַׁחַר אֱדוּם הָאֶצְבָּעוֹת,</p>
</blockquote>

<blockquote>
<p>קְמוּ וַיַחְתְּרוּ לָשׁוּב בַּסְפִינָה לְמַחֲנֵה אֲחֵיָה,</p>
</blockquote>

<blockquote>
<p>וְרוּחוֹ הַצַּח צִוָה לָהֶם אָפּוֹלוֹ לַנְחוֹתָם.                   480</p>
</blockquote>

<blockquote>
<p>נָשְׂאוּ הַתֹּרֶן, פָּרְשׂוּ מִפְרָשִׂים קַלִּים וּבְהִירִים;</p>
</blockquote>

<blockquote>
<p>בָּאָה הָרוּחַ וַתִּפַּח בָּהֵמָּה בַתָּוֶך, וְסָבִיב</p>
</blockquote>

<blockquote>
<p>לְאֶדֶן הַסְפִינָה הַקַּלָּה מִשְׁבְּרֵי אַרְגָּמָן רָעָשׁוּ.</p>
</blockquote>

<blockquote>
<p>חָפְזָה הַסְפִינָה בִנְתִיבוֹת הַיָם, וַתִּשְׁלַם הַדָרֶךְ;</p>
</blockquote>

<blockquote>
<p>וְהָיָה כְּבֹאָם עַד-לִפְנֵי הַמַּחֲנֶה לִצְבָא הָאֲחַיּיִם,                485</p>
</blockquote>

<blockquote>
<p>קָמוּ וְהֶעֶלוּ הַסְפִינָה הַשְׁחוֹרָה אֶל-הַיַבָּשָׁה.</p>
</blockquote>

<blockquote>
<p>לְחֻפֵּי הַחוֹל הַגְבוֹהִים מָשׁוּהָ, סְמָכוּהָ בְקוֹרוֹת,</p>
</blockquote>

<blockquote>
<p>וְהֵמָּה הָלְכוּ אִישׁ אִישׁ לְאָהָלוֹ וְאִישׁ לָאֲנִיָתוֹ.</p>
</blockquote>

<br>  

<blockquote>
<p>אַך בֶּן-פֶּלֵיאוֹס, אַחִילֵס הָאַדִיר קַל הָרַגְלַיִם,</p>
</blockquote>

<blockquote>
<p>יוֹשֶׁב עַל-יַד הַסְּפִינוֹת הַמְּהִירוֹת וְעוֹדוֹ מִתְאַנֵּף.                490</p>
</blockquote>

<blockquote>
<p>רַגְלָיו מָנַע מִסּוֹד הַמּוֹעֵצוֹת, תִּפְאֶרֶת לַגֶּבֶר;</p>
</blockquote>

<blockquote>
<p>מָנַע רַגְלָיו מִמְּקוֹם הַמִּלְחָמוֹת אָכַל הָעֶצֶב</p>
</blockquote>

<blockquote>
<p>לִבּוֹ בְּקִרְבּוֹ – ונפשו עָרְגָה עַל-תְרוּעַת מִלְחָמָה.</p>
</blockquote>

<br>  

<blockquote>
<p>וְאֵאוֹס עִם-שַׁחַר עָלְתָה בְּפַעַם הַשְּׁתַּיִם וְעֶשֶׂר,</p>
</blockquote>

<blockquote>
<p>וְכָל-אֱלֹהֵי הַנֶּצַח שָׁבוּ אֶל-הַר האוֹלִמְפּוֹס                  495</p>
</blockquote>

<blockquote>
<p>וְצֵּאוֹס בְּרֹאשָׁם. לֹא שָׁכְחָה תֵּטִיס בְּנָהּ וּשְׁאֵלָתוֹ,</p>
</blockquote>

<blockquote>
<p>וְעִם-הַבֹּקֶר עָלְתָה מִתְּהוֹמוֹת הַיָּם לאוֹלִמְפּוֹס.</p>
</blockquote>

<blockquote>
<p>מָצְאָה אֶת-צֵּאוֹס מַבִּיט לְנֹכַח, נִבְדָּל וּבוֹדֵד</p>
</blockquote>

<blockquote>
<p>בְּרֹאשׁ שֵׁן-סֶלַע מִסְלְעֵי אוֹלִמְפּוֹס רַב הַשִּׁנַּיִם;</p>
</blockquote>

<blockquote>
<p>בָּאָה וַתֵּשֶׁב לְפָנָיו וַתְּחַבֵּק אֶת-בִּרְכָּיו בִּשְמֹאלָהּ,                500</p>
</blockquote>

<blockquote>
<p>שָׁלְחָה יְמִינָּה וַתִּגַּע לְלֶחְיוֹ מִתַּחַת וַתְּדַבֵּר;</p>
</blockquote>

<blockquote>
<p>שָׁפְכָה אֶת שִׂיחָה בְּאָזְנֵי צֵּאוֹס-קְרוֹנְיוֹן הַשּׁלִיט:</p>
</blockquote>

<br>  

<blockquote>
<p>צֵּאוֹס אָבִי! אִם יֶשׁ-כִּי מֵעוֹדִי אוֹתְךָ כִּבַּדְתִּי</p>
</blockquote>

<blockquote>
<p>בְּפִי אוֹ בְּפָעֳלִי מִכָּל אֱלֹהִים – עֲשֵׂה אֶת-שֶׁאֶלָתִי:</p>
</blockquote>

<blockquote>
<p>שִׂים-נָא כָבוֹד הַפַּעַם לִבְנִי; לֹא הָיָה כָמוֹהוּ                 505</p>
</blockquote>

<blockquote>
<p>לְפָנָיו שְׂבַע רֹגֶז. וְאוּלָם הַשּׁלִיט בָּעָם אֲגַמֶּמְנוֹן</p>
</blockquote>

<blockquote>
<p>חִלֵל נַחֲלָתוֹ וַיִּגְזוֹל זֶה-עַתָּה בְמוֹ-יָד אֶשְׁכָּרוֹ.</p>
</blockquote>

<blockquote>
<p>קַח-נָא נִקְמָתוֹ, שׁוֹכֵן אוֹלִמְפּוֹס וְשׁוֹפֵט הָאָרֶץ!</p>
</blockquote>

<blockquote>
<p>תֶּן-נָא לַּטְרוֹיִם עֹז רַק הַפַּעַם, אוֹ-אַז וְיָשִׂימוֹ</p>
</blockquote>

<blockquote>
<p>בֶּנֵי הָאֲחַיּיִם כָּבוֹד לִבְנִי וִיכֻבָּד עַד-עוֹלָם.             510</p>
</blockquote>

<br>  

<blockquote>
<p>דִּבְּרָה – וְצֵּאוֹס כּוֹנֵס הֶעָבִים לֹא עָנָה לָהּ דָּבָר.</p>
</blockquote>

<blockquote>
<p>הֶחֶרִישׁ וַיֵשֶׁב עַד-בּוֹשׁ, וְתֵּטִיס הִתְרַפְּקה עַל-בִּרְכָּיו,</p>
</blockquote>

<blockquote>
<p>דָבְקָה אֲלֵיהֶן, לֹא הִרְפְּתָה עוֹד, וְשֵׁנִית הֵחֵלָה:</p>
</blockquote>

<br>  

<blockquote>
<p>יְהִי-נָא לִבְּךָ עָרוֹם לְנֶגְדִי: – עֲשֵה אֶת-שֶׁאֶלָתִי</p>
</blockquote>

<blockquote>
<p>אוֹ-גַם הָשֵׁב אֶת פָּנַי – אֵין נִמְנָע מִמְּךָ! – וְיָדַעְתִּי               515</p>
</blockquote>

<blockquote>
<p>כַּמָּה נְקַלּוֹתִי בְּעֵינֶיךָ הַיּוֹם מִכָּל בֶּנֵי האֵלִים.</p>
</blockquote>

<br>  

<blockquote>
<p>וְצֵּאוֹס כּוֹנֵס הֶעָבִים לָהּ עָנָה וּבְלֹא חֶמְדָּה דִּבֵּר:</p>
</blockquote>

<blockquote>
<p>אָמְנָם רַק רַע הוּא אִם מָדוֹן תָּעִירִי בֵּין-הֵירֵי וּבֵיִני,</p>
</blockquote>

<blockquote>
<p>וְהִיא בֹא תָבוֹא לְהִתְגוֹלֵל עָלַי וּלְהָצִיק בִּדְבָרִים.</p>
</blockquote>

<blockquote>
<p>הִנֵּה הִיא רָבָה יוֹם יוֹם אֵלַי בְּקֶרֶב הָאֵלִים,                 520</p>
</blockquote>

<blockquote>
<p>בְּאָמְרָה כִּי יָדִי תִכּוֹן בַּקְּרָב עִם-עַמֵּי הַּטְרוֹיִם.</p>
</blockquote>

<br>  

<blockquote>
<p>לְכִי-לָךְ אֵפוֹא עַתָּה לְדַרְכֵּךְ וְהֵירֵי לֹא תִרְאֵךְ,</p>
</blockquote>

<blockquote>
<p>וְאוּלָם בְּטוּחָה הֲיִי בִי כִּי-אָשִׂים אֶל לֵב אַף-אֱעֶשֶׂה.</p>
</blockquote>

<blockquote>
<p>הִנֵּה אָנֹכִי מֵנִיד בְּרֹאשִׁי, לְבַעֲבוּר תַּאֲמִינִי,</p>
</blockquote>

<blockquote>
<p>וְאַתְּ הֲלֹא תֵדְעִי כִּי-זֶה לִי אוֹת קֹדֶשׁ לְעֵיִנֵי הָאֵלִים:              525</p>
</blockquote>

<blockquote>
<p>דָּבָר לֹא נָפַל, לֹא שֻנָּה כָל-אֹמֶר וְלֹא אַכְזִיבֶנוּ,</p>
</blockquote>

<blockquote>
<p>אִם רַק בְּרֹאשִׁי עָלָיו הֵנַדְתִּי לְעֵת-כִּי דִבַּרְתִּי.</p>
</blockquote>

<blockquote>
<p>דִּבֵּר קְרוֹנְיוֹן וַיִּקְרוֹץ בְּגַבּוֹת עֵינָיו הַשּׁחוֹרוֹת.</p>
</blockquote>

<blockquote>
<p>נָעוּ אַף-זָעוּ תַלְתַּלֵי אֵל עוֹלָם הָעוֹטְרִים מִסָּבִיב</p>
</blockquote>

<blockquote>
<p>לְקָדְקֹד רֹאשׁוֹ – וַיִּרְגְּזוּ מוֹסְדוֹת אוֹלִמְפּוֹס הַנֶּאְדָּר.              530</p>
</blockquote>

<br>  

<blockquote>
<p>כָּכָה נוֹעֲצוּ שְׁנֵיהֶם וַיִפְנוּ אִישׁ אִישׁ לְעֶבְרוֹ;</p>
</blockquote>

<blockquote>
<p>תֵּטִיס יָרְדָה מִן-האוֹלִמְפּוֹס לִמְצוּלוֹת הַמַּיִם,</p>
</blockquote>

<blockquote>
<p>וְצֵּאוֹס בָּא לְהֵיכָלוֹ וְחָרְדוּ לִקְרָאתוֹ הָאֵלִים;</p>
</blockquote>

<blockquote>
<p>נָתְרוּ מֵעַל כִּסְאוֹתָם וְאוֹן לֹא מָצְאוּ לָשֶׁבֶת</p>
</blockquote>

<blockquote>
<p>לְחַכּוֹת אֵלָיו עַד-יָבוֹא וַיֵצְאוּ כֻלָּם לִקְרָאתוֹ.                 535</p>
</blockquote>

<blockquote>
<p>יָשַׁב עַל-כִּסְאוֹ. וְאוּלָם הֵירֵי לוֹ אָרְבָה וַתֵּרֶא</p>
</blockquote>

<blockquote>
<p>בְּדַבְּרוֹ בַסֵּתֶר אֶל-תֵּטִיס הַיָפָה בַּת-מוֹשֵׁל הַמַּיִם</p>
</blockquote>

<blockquote>
<p>אֲשֶׁר רַגְלֶיהָ רַגְלֵי הַכָּסֶף – וַתְּמַהֵר אֶל-קְרוֹנְיוֹן</p>
</blockquote>

<blockquote>
<p>אֵל הַשָּׁמַיִם, וּפִיהָ מָלֵא אָלָה וַתְּדַבֵּר:</p>
</blockquote>

<br>  

<blockquote>
<p>מִי-זֶה מִקֶּרֶב הָאֵלִים פֹּה נוֹעָץ עִמְּךָ, הֶעָרוּם?                540</p>
</blockquote>

<blockquote>
<p>תָּמִיד זֶה הָיָה מְשׂוֹשׂ דְרָכֶיךָ לְהִתְחַמֵּק מִמֶּנִי,</p>
</blockquote>

<blockquote>
<p>לָשִׁית בַּסֵּתֶר עֵצוֹת וּלְהַעֲלִים מִמֶּנִּי הַדְּבָרִים.</p>
</blockquote>

<blockquote>
<p>עוֹד לֹא הִגַּדְתָּ לִי דָּבָר מֵעוֹדְךָ וּבְנֶפֶשׁ חֲפֵצָה,</p>
</blockquote>

<blockquote>
<p>לְמַעַן אֵדַע אֶת-הָגוּת לִבְּךָ הַצְּפוּנָה גַּם אֲנִי.</p>
</blockquote>

<blockquote>
<p>אוֹתָהּ עָנָה אֲבִי כָּל-הָאֵלִים וְכָל-בֶּנֵי אָדָם:                 545</p>
</blockquote>

<blockquote>
<p>הֵירֵי! אַל-נָא תַּאֲמִינִי כִּי כָּל אֲשֶׁר אֶחְרַץ תָּבִינִי;</p>
</blockquote>

<blockquote>
<p>יִקֶּשׁ כָּזֶה לִפְעָמִים מֵעִמְּךָ, וְאַף-כִּי אַתְּ אִשְׁתִּי,</p>
</blockquote>

<blockquote>
<p>דָּבָר כִּי יִסְכֹּון גַּם-לְךָ אִם יִהְיֶה, אָז אֶת לִי רִאשׁוֹנָה</p>
</blockquote>

<blockquote>
<p>בֵּין-כָּל הָאָדָם וּבֵין כָּל הָאֵלִים לְגַלּוֹת אֶת אָזְנֵךְ;</p>
</blockquote>

<blockquote>
<p>וְאוּלָם כִּי-יִישַׁר בְּעֵינַי לַחְרֹץ וּלְהַעֲלִים מֵאֵלִים –               550</p>
</blockquote>

<blockquote>
<p>אַל-לְךָ לְרַגֵּל אוֹתִי וְאַל-לְךָ לַחְקֹר אֶת-סוֹדִי.</p>
</blockquote>

<br>  

<blockquote>
<p>אָז אֲמָרֶיה הֵשִׁיבָה הֵירֵי טְהוֹרַת הָעָיִן:</p>
</blockquote>

<blockquote>
<p>לָמָּה-תְדַבֵּר, קְרוֹנְיוֹן הַנּוֹרָא, נוֹרָאוֹת כָּאֵלֶּה</p>
</blockquote>

<blockquote>
<p>רְאֵה, לֹא דָּרַשְׁתִּי מֵעוֹדִי אֶת-סוֹדְךָ וְגַם לֹא חִקַּרְתִּי;</p>
</blockquote>

<blockquote>
<p>תָּמִיד כָּל-אֲשֶׁר חָפַצְתָּ בְּלִבְּךָ, אוֹתָה בִּצַּעְתָּ                 555</p>
</blockquote>

<blockquote>
<p>וְאוּלָם יָגֹרְתִּי פֶּן פַּתֵּה תְפַתֶּה אוֹתְךָ בִּדְבָרִים</p>
</blockquote>

<blockquote>
<p>תֵּטִיס בַּת-זְקַן הַמַּיִם, הָאִשָׁה לָהּ רַגְלֵי הַכָּסֶף,</p>
</blockquote>

<blockquote>
<p>כִּי עִם-הַשַׁחַר יָשְׁבָה הַיוֹם וְחִבְּקָה בִרְכֶּיךָ,</p>
</blockquote>

<blockquote>
<p>וְאַתָּה אֶת-רֹאשְׁךָ הֵנַּעְתָּ, וָאָבִין כִּי-לִבָּךָ לאַחִילֵס</p>
</blockquote>

<blockquote>
<p>וְכִי הָאֲחַיּיִם תְּשַׁחֵת לָאָרֶץ עַל-יַד סְפִינוֹתֵיהֶם.            560</p>
</blockquote>

<br>  

<blockquote>
<p>וצֵּאוֹס כּוֹנֵס הֶעָבִים קָרָא וַאֲמָרָיו לָהּ עָנָה:</p>
</blockquote>

<blockquote>
<p>תָּמִיד רַק תְּנוּאוֹת תְּבַקְּשִׁי, הוֹמִיָּה, תָּמִיד תֶאֶרֹבִי!</p>
</blockquote>

<blockquote>
<p>וְאוּלָם מֵאֶפַע כָּל פָּעָלְךָ, כִּי זָרָה תִּהְיִי לְלִבִּי</p>
</blockquote>

<blockquote>
<p>הָלֹךְ וְזָרָה מִיּוֹם אֶל יוֹם – וְנִחַמְתְּ בְּאַחֲרִיתֵךְ,</p>
</blockquote>

<blockquote>
<p>וְלוֹ גַּם כִּדְבָרְךָ כֵּן הוּא, אָז אוֹת הוּא כִּי כָּכָה חָפַצְתִּי!             565</p>
</blockquote>

<blockquote>
<p>שֶׁבִי לְךָ אֵפוֹא וְדֹמִי וְשִׁמְעִי גַּם אַתְּ לְמִצְוָתִי,</p>
</blockquote>

<blockquote>
<p>כִּי לֹא יוֹעִילוֹך כָּל-צִבְאוֹת אַלְמָוֶת בָּהָר האוֹלִמְפּוֹס</p>
</blockquote>

<blockquote>
<p>ביום אֲשֶׁר אקום עליך ואֶשְׁלַח בך ידי הקשה.</p>
</blockquote>

<blockquote>
<p>דִּבֵּר – וַתִּירָא לְנַפְשָׁה הֵירֵי טְהוֹרַת הָעָיִן.</p>
</blockquote>

<blockquote>
<p>יָשְׁבָה מַחְרִישָׁה וְתִכְבֹּשׁ הָמוֹן לְבָבָהּ הַטָּהוֹר;                570</p>
</blockquote>

<blockquote>
<p>בְּהֵיכַל אֱלוֹהַּ יָשְׁבוּ וְאָבְלוּ כָּל אֵלֵי אוֹרַנְיָה.</p>
</blockquote>

<blockquote>
<p>עַתָּה פָתַח אֶת פִּיו הֵיפֶסְטוֹס חֲכַם הֶחָרָשִׁים</p>
</blockquote>

<blockquote>
<p>לָבוֹא לְעֶזְרַת הֵירֵי הוֹרָתוֹ לִבְנַת הַזְּרוֹעוֹת;</p>
</blockquote>

<br>  

<blockquote>
<p>אָמְנָם מָרָה תִּהְיֶה הָאַחֲרִית אִם כָּכָה גַּם אַתֶּם</p>
</blockquote>

<blockquote>
<p>נִצִּים עַל אֹדוֹת אַנְשֵׁי תְּמוּתָה, לְסַכְסֵךְ בְנֵי אֵלִים;              575</p>
</blockquote>

<blockquote>
<p>שָׁבַת מְשׁוֹשׁ מִשֶּׁתִּנּוּ וְהָרָעָה הוֹלֶכֶת וּגְדוֹלָה.</p>
</blockquote>

<blockquote>
<p>וְלָכֵן אַדַבְּרַה נָא לְהוֹרָתִי, וְאִם לִבָּהּ לֵב-תְּבוּנוֹת,</p>
</blockquote>

<blockquote>
<p>וְדָבְקָה בְּאַהֲבָה לְאָבִינוּ הַנֶּחְמָד, וְחָדַל הָרֹגֶז</p>
</blockquote>

<blockquote>
<p>וְרִיב לֹא יִהְיֶה, וְלֹא יוֹסִיף לְהַשְׁבִּית אֶת-מִשְׁתֵּה חַגֵּנוּ.</p>
</blockquote>

<blockquote>
<p>הֵן אִם רַק יֶחְפַּץ שְׁכַן האוֹלִמְפּוֹס, מְשַׁלֵּחַ הַחֲזִיזִים,              580</p>
</blockquote>

<blockquote>
<p>וְנִפֵּץ אוֹתָנוּ עִם כִּסְּאוֹתֵינוּ, כִּי מְכָל יִגְבַּר.</p>
</blockquote>

<blockquote>
<p>לָכֵן אִם לֹו תָּשִׁיתִי בַּחֲלָקוֹת וּמְעַט בְּאַהֲבָה,</p>
</blockquote>

<blockquote>
<p>וְהֵאִיר שֵׁנִית צֵּאוֹס אֶת-פָּנָיו אֵלֵינוּ וְרָצָנוּ.</p>
</blockquote>

<br>  

<blockquote>
<p>כָּכָה דִּבֵּר וַיִּתַּר מִמְּקוֹמוֹ, וְעַל יַד הוֹרָתוֹ</p>
</blockquote>

<blockquote>
<p>נָתַן אֶת-גְּבִיעַ הַמִּשְׁנֶה הַגָּדוֹל וַיּוֹסֶף וַיֹאמֶר:                 585</p>
</blockquote>

<blockquote>
<p>סִבְלִי, הוֹי אִמִּי, וְשֶׁאִי מְנַת חֶלְקֵךְ, וְלוֹ גַּם יְכַבֵּד!</p>
</blockquote>

<blockquote>
<p>לָמָּה תִּרְאֶינָה עֵינַי אֶת-בְּיָדֵךְ בְּקוּמוֹ עָלַיִךְ?</p>
</blockquote>

<blockquote>
<p>וְגַם אִם-יֵצַר לִי בְּצָרָתְךָ, הוֹשִׁיעַ לֹא אוּכַל.</p>
</blockquote>

<blockquote>
<p>מִי אֶל-צֵּאוֹס יָשָׁר וְיוּכַל וּבְפָנָיו יִתְיַצָב?</p>
</blockquote>

<blockquote>
<p>הִנֵּה יוֹם אֶחָד קַמְתִּי וָאֹמַר לַעֲצֹר לוֹ רֶגַע,                  590</p>
</blockquote>

<blockquote>
<p>וְהוּא בְּכַף רַגְלִי תְּפָשַׂנִי וְטִלְטְלַנִי מִסַּף הַשָּׁמַיִם;</p>
</blockquote>

<blockquote>
<p>מוּעָף עַפְתִּי יוֹם תָּמִים, וְעִם-בּּא הַשֶׁמֶשׁ נָפַלְתִּי</p>
</blockquote>

<blockquote>
<p>כֻּלִּי דַוָּי עַל-אַדְמַת לֶמְנוֹס, כָּל-עוֹד בִּי נִשְׁמָתִי</p>
</blockquote>

<blockquote>
<p>אָז אֶת-הַנוֹפֵל אָסְפוּ בְחֶמְלָה בְנֵי הַסִּנְטִיִּים.</p>
</blockquote>

<br>  

<blockquote>
<p>דִּבֵּר – וַתִּשְׂחַק בִּנְעִימוּת הֵירֵי לִבְנַת הַזְּרוֹעוֹת,                595</p>
</blockquote>

<blockquote>
<p>לָקְחָה מִיַד בְּנָה הַגָבִיע וַתָּשָב וַתִּשְׂחָק.</p>
</blockquote>

<blockquote>
<p>פָּנָה וְהֵימִין, הוֹלֵךְ וּמוֹזֵג לְיֶתֶר הָאֵלִים;</p>
</blockquote>

<blockquote>
<p>דוֹלֶה הַנֶקְטוֹר הַמָּתוֹק מִתּוֹך הַקִּיתּוֹן וּמוֹזְגוֹ.</p>
</blockquote>

<blockquote>
<p>נָתנְוּ הָאֵלִים קוֹל שְׂחוֹק; וְהַשְׂחוֹק לֹא חָדַל, לֹא חָלף,</p>
</blockquote>

<blockquote>
<p>לְמַרְאֵה הֵיפֶסְטוֹס הַצּוֹעֵד חִישׁ קַל, וְהוּא הַפִּסֵח.               600</p>
</blockquote>

<br>  

<blockquote>
<p>כָּכָה יָשְבוּ יוֹם תָּמִים, מֵיטִיבִים לִבָּם וּשְׂמֵחִים,</p>
</blockquote>

<blockquote>
<p>עַד-כִּי בָאָה הַשֶׁמֶשׁ; לֹא חָסְרָה הַכֵּרָה כָל דָּבָר:</p>
</blockquote>

<blockquote>
<p>לֹא אֶת-מַנְגִּינוֹת אָפּוֹלוֹ בְנַגְּנוֹ בַכִּנוֹר הַנָּעִים,</p>
</blockquote>

<blockquote>
<p>וְלֹא אֶת-הַזְּמִירוֹת הַיָּפוֹת בְּזַמֵּר הַמּוּזוֹת חֲלִיפוֹת.</p>
</blockquote>

<blockquote>
<p>וְכַאֲשֶׁר הוּרַד לַפִּיד הַשֶׁמֶשׁ הַבּוֹעֵר וַיִּכְבֶּה,                  605</p>
</blockquote>

<blockquote>
<p>הָלְכוּ לָנוּח אִישׁ אִישׁ בִּמְעוֹנוֹ וְאִישׁ בְּהֵיכָלוֹ,</p>
</blockquote>

<blockquote>
<p>אֲשֶׁר לוֹ בָנָה הֵיפֶסְטוֹס בְּחָכְמָה רַבָּה וּגְדוֹלָה;</p>
</blockquote>

<blockquote>
<p>הוּא הַפִּסֵח הֶחָרָשׁ הַגָדוֹל לְשֵם וּלְתִפְאָרֶת.</p>
</blockquote>

<blockquote>
<p>וְצֵּאוֹס הַמַּרְעִים בְּאוֹלִמְפּוֹס עָלָה גַם הוּא עַל-יְצוּעוֹ,</p>
</blockquote>

<blockquote>
<p>אֲשֶׁר יָנוּחַ עָלָיו בְּבֹא לוֹ שׁנָתוֹ הַמְּתוּקָה;                  610</p>
</blockquote>

<blockquote>
<p>עָלָה וַיָּנַח עִם- הֵירֵי הַיּוֹשְׁבָה לְכִסֵא הַזָּהָב.</p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/4860">https://benyehuda.org/read/4860</a></div></body></html>