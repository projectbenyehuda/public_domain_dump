<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>זְמִיר הַבַּחוּרִים לִימֵי הַפּוּרִים</title>
	<meta name="author" content="חיים יעקב אונגר"/>
</head>
<body>

<p>(הושר בשנת ה&#8217;תר&quot;ח.)</p>

<br>

<blockquote>
<p>עַל גְּבִיעַ הַיַּיִן</p>

<p>הַמְּיַשֵּׁר כָּל הֲדוּרִים,</p>

<p>יָשִֹימוּ הָעַיִן</p>

<p>נְעָרִים וּבַחוּרִים,</p>

<p>וּבֵין הָעַרְבָּיִם</p>

<p>יְזַמְּרוּ בִמְצִלְתָּיִם:
<br><br />
מַקְהֵלָה:</p>
</blockquote>

<blockquote>
<p>בִּלְתִּי הַיָּיִן</p>

<p>הָאָדָם כְּאָיִן.
<br><br />
הָעוֹלָל בִּיקָרוֹ</p>

<p>לִרְבִיעִית הַחֹדֶשׁ,</p>

<p>כַּאֲשֶׁר נֶחְתַּם בְּשָֹרוֹ</p>

<p>בְּחֹתֶמֶת בְּרִית קֹדֶשׁ,</p>

<p>מְעַט יַיִן פַּעֲמָיִם</p>

<p>יִטְעַם בִּשְׂפָתָיִם.
<br><br />
מַקְהֵלָה:</p>
</blockquote>

<blockquote>
<p>בִּלְתִּי הַיָּיִן</p>

<p>הָאָדָם כְּאָיִן.
<br><br />
הֶחָתָן וְהַכַּלָּה</p>

<p>בְּצֵל קוֹרַת חֻפָּתָם,</p>

<p>כֶּעָשִׁיר כַּדַּלָּה</p>

<p>יִשְּׂאוּ כוֹס בִּרְכָתָם,</p>

<p>וּבְאוֹרֶךְ אַפָּיִם</p>

<p>הֵם שׁוֹתִים פַּעֲמָיִם.
<br><br />
מַקְהֵלָה:</p>
</blockquote>

<blockquote>
<p>בִּלְתִּי הַיָּיִן</p>

<p>הָאָדָם כְּאָיִן.
<br><br />
גַּם אָבֵל וַחֲפוּי רֹאשׁ</p>

<p>בְּיוֹם עֶבְרָה וָקָרֶץ,</p>

<p>עֵת שְׂבַע לַעֲנָה וָרוֹש</p>

<p>יֵשֵׁב מַר לָאָרֶץ,</p>

<p>בְּבִגְדֵי אֵבֶל פְּרוּמִים</p>

<p>יִשְׁתֶּה כּוֹס תַּנְחוּמִים.
<br><br />
מַקְהֵלָה:</p>
</blockquote>

<blockquote>
<p>בִּלְתִּי הַיָּיִן</p>

<p>הָאָדָם כְּאָיִן.
<br><br />
אֲחַשְׁוֵרוֹש הַמֶּלֶךְ,</p>

<p>עֵת שָׁתָה דַם עֲנָבִים,</p>

<p>עִם עָשִׁיר וָהֵלֶךְ</p>

<p>כְּטוֹב לֵב הִתְנָה אֲהָבִים,</p>

<p>וּבִסְפוֹת הָרָוָה</p>

<p>רָבְתָה בוֹ הָעֲנָוָה.
<br><br />
מַקְהֵלָה:</p>
</blockquote>

<blockquote>
<p>בִּלְתִּי הַיָּיִן</p>

<p>הָאָדָם כְּאָיִן.
<br><br />
הָמָן בֶּן הַמְּדָתָא,</p>

<p>בְּלִיַּעַל וְזֵד יָהִיר,</p>

<p>חוֹמֶץ שֵׁכָר שָתָה</p>

<p>וְהֵכִין עֵץ לְבֶן יָאִיר:</p>

<p>לָכֵן הִגִּירוּהוּ</p>

<p>וְעַל הָעֵץ תָּלוּהוּ.
<br><br />
מַקְהֵלָה:</p>
</blockquote>

<blockquote>
<p>בִּלְתִּי הַיָּיִן</p>

<p>הָאָדָם כְּאָיִן.
<br><br />
הִתְאוֹשְׁשוּ הַחֲבֵרִים,</p>

<p>שְׁתוּ מִיֵּין הָרֶקַח,</p>

<p>כְּאֶזְרָחִים כַּגֵּרִים,</p>

<p>שְׁתוּ וְתוֹסִיפוּ לֶקַח,</p>

<p>כְּמִשְׁפַט הַבַּחוּרִים</p>

<p>בְּמִשְׁתֵּה יְמֵי הַפּוּרִים.
<br><br />
מַקְהֵלָה:</p>
</blockquote>

<blockquote>
<p>בִּלְתִּי הַיָּיִן</p>

<p>הָאָדָם כְּאָיִן.
<br><br />
הַכּוֹס לְפֶה פָּתוּחַ,</p>

<p>מָלֵא עֲסִיס רִמּוֹנִי,</p>

<p>בְּטֶרֶם יוֹם יָפוּחַ,</p>

<p>מַהֲרוּ עֲשֹוּ כָמוֹנִי,</p>

<p>הַשּׁוֹתִים שִׁכּוֹרִים</p>

<p>הֵמָּה הַגִּבּוֹרִים.
<br><br />
מַקְהֵלָה:</p>
</blockquote>

<blockquote>
<p>בִּלְתִּי הַיָּיִן</p>

<p>הָאָדָם כְּאָיִן.
<br> </p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/7134">https://benyehuda.org/read/7134</a></div></body></html>