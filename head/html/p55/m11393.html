<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>לזכוּיוֹת לשוֹננוּ</title>
	<meta name="author" content="ברל כצנלסון"/>
</head>
<body>

<p><a href="#fn:1" id="fnref:1" title="see footnote" class="footnote"><sup>1</sup></a></p>

<p>בּמשׂרד החשבּוֹנוֹת (Audit) של הרכּבת הוּצאה פּקוּדה זוֹ:</p>

<br />

<p>&#8220;השׂפה הרשמית של רכּבוֹת א&#8221;י היא אַנגלית ועל כּל העוֹבדים בּ-Audit
להשתמש בּה בּמשך כּל שעוֹת העבוֹדה. נטיה הצדה כּל-שהיא מהפּקוּדה
הנוֹכחית תגרוֹם לענשי המשמעת לעוֹבד אוֹ לעוֹבדים כּאלה. בּבקשה להוֹדיע
פּקוּדה זוֹ לכל העוֹבדים בּמחלקתך. חתוּם: אוֹדיתוֹר של רכּבוֹת א&quot;י &quot;.</p>

<p>לזכוּת הלשוֹן האנגלית דוֹאג לא רק הפּקיד הממוּנה על הנהלת החשבּוֹנוֹת
בּרכּבת, כּי אם גם&#8230; הנציב העליוֹן. הנה אנוּ קוֹראים מפוֹרש
בּדין-וחשבּוֹן של &#8220;האסיפה הכּללית המשוּתפת הראשוֹנה של לשכוֹת המסחר
הארץ-ישׂראליוֹת&#8221;:</p>

<p>&#8220;ה. מ. הנציב הציע, כּדי להרויח זמן, ומפּני שרוֹב בּאי-כּוֹח היהוּדים של
הלשכוֹת השוֹנוֹת יוֹדעים אנגלית אוֹ ערבית, יתרגמוּ רק לשתי השׂפוֹת
האֵלוּ, ורק אם החברים העברים יחפּצוּ לדַבּר, יוּכלוּ לדבּר עברית,
בּאוֹפן כּזה יקמצוּ הרבּה זמן. ההצעה נתקבּלה&#8221;.</p>

<p>הנה כּיצד מבינה הממשלה הממוּנה על המַנדט את פּירוּש הסעיף המַכּיר בּשׂפה
העברית כּאחת השׂפוֹת הרשמיוֹת של הארץ. והנה התשוּבה שניתנה מאת הנציב
העליוֹן לחברים העברים בּלשכּת-המסחר של חיפה, התוֹבעים מַזכּירוּת עברית.</p>

<p>והחברים העברים הנכבּדים של אוֹתה אסיפה כּללית של לשכוֹת-המסחר מה עשׂוּ
בּאוֹתה שעה?</p>

<p>לא אַלמן ישׂראל, בּרוּך השם. הבּעל-בּית היהוּדי, הסוֹחר המשׂכּיל, הנאמן
עם כּל קדשי האוּמה, לא בִּייש, חס ושלוֹם, לא הכזיב את מבטחנוּ. מתוֹך
עדת-הגבּוֹרים קם האיש אשר קידש שם ישׂראל בּרבּים. הנה מה שמוֹסיף
הפּרוֹטוֹכּוֹל לסַפּר: &#8220;על פּי בּקשתוֹ של מר ט. מיפוֹ הוּחלט שהדברים
שנאמרוּ על ידי הנציב יתוּרגמוּ גם לעברית&#8221;.</p>

<p>מר ט. &#8220;הרהיב עוֹז בּנפשוֹ&#8221; לדרוֹש – עד חצי המלכוּת! – כּי דברי הנציב
הללוּ יתוּרגמוּ, כּלוֹמר, שגם אלה החברים שלא זכוּ להיוֹת שייכים אל
&#8220;הרוֹב היוֹדע אנגלית אוֹ ערבית&#8221; <strong>יבינוּ</strong> אף הם <strong>הפּעם</strong> למַה כּוּונוּ
דברי הנציב. ואמנם הבּקשה &#8220;עשׂתה פּרי&#8221;. הדברים תוּרגמוּ והחברים היהוּדים
כּוּלם, גם אלה מן &#8220;הרוֹב היוֹדע אנגלית או ערבית&#8221; וגם המיעוּט שאינוֹ
יוֹדע – הבינוּ.</p>

<p>הבינוּ והחרישוּ.</p>

<p>אכן, עם חכם ונבוֹן!</p>

<br />

<p>אדר א' תרפ&quot;א.</p>

<div class="footnotes">
<hr />
<ol>

<li id="fn:1">
<p>&#8220;מכתב לחברים&#8221; ו&#8216; (בּמקוֹם &#8220;קוּנטרס&#8221; ע'), אדר א&#8217; תרפ&quot;א, עמוּד 22.
החתימה: א. <a href="#fnref:1" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/11393">https://benyehuda.org/read/11393</a></div></body></html>