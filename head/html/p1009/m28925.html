<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>בְּעֵדֶן גַּן אֱלֹהִים כָּל יְקָרָה</title>
	<meta name="author" content="זכריה אלצ'אהרי"/>
</head>
<body>

<blockquote>
<br />
</blockquote>

<blockquote>
<p>בְּעֵדֶן גַּן אֱלֹהִים כָּל יְקָרָה / מְעֻלֶּפֶת בְּסַפִּירִים מְסוּכָה</p>

<p>וְהֵיכָלוֹת וְחֻפּוֹת עִם מְנוֹרָה / כְּזָוִיּוֹת מְחֻטָּבוֹת עֲרוּכָה</p>

<p>וְעַטְרוֹת בִּין בְּרָאשֵׁי הַחֲסִידִים / וְכִסְאוֹתָם בְּמַסֵּכָה נְסוּכָה</p>

<p>נְקִי הַכַּף וּבַר לֵבָב בְּתוֹכָהּ / וּמַרְבִּיץ דָּת אֱמֶת יִשָּׂא בְרָכָה</p>

<p>לְהַטְבִּיל בָּהּ נְשָׁמוֹת הַטְּהוֹרוֹת / לְנַקּוֹת הַנְּשָׁמָה הַצְּרִיכָה</p>

<p>לְמַעַן תִּהְיֶה זוֹכָה לְהַקְבִּיל / פְּנֵי אֵל חָי וְאַל תִּהְיֶה חֲשׁוּכָה</p>

<p>וְאַשְׁרֵי אִישׁ אֲשֶׁר זִכָּה לְנַפְשׁוֹ / וְחָנַן לָהּ לְהַצִּיל מֵהֲפֵכָה</p>

<p>וְהַדֶּרֶךְ יְשָׁרָה לַמְבַקְשִׁים / וְלַמְנָאֵץ גְּבוֹהָה וַאֲרֻכָּה</p>

<p>וּמִי יִתֵּן וְיַרְפֶּה לִי זְמַנִּי / קְשִׁי חִצָּיו וְקַשְׁתּוֹ הַדְּרוּכָה</p>

<p>וְאֶתְבּוֹדֵד בְּבָתֵי הַתְּבוּנָה / צֳרִי גִלְעָד וּמַרְפֵּא וַאֲרוּכָה</p>

<p>אֲבָל יָמַי כְּמוֹ תַּמּוּ וְסָפוּ / בְּיָגוֹן רָב וְכֶלֶא עִם מְבוּכָה</p>

<p>וְאִם אָנוּס לְקוֹל שַׁחַל וְאַרְיֵה / וְדֹב יִפְגַּע וְלַנָּחָשׁ נְשִׁיכָה</p>

<p>וְסוֹף אַעֲמִיק וְאַגְבִּיהַּ לְמָעְלָה / שְׁאֵלָתִי לְבַעַל הַמְּלוּכָה</p>

<p>יְזַכֵּנִי לְהִתְעַדֵּן בְּעֶדְנוֹ / וְאֶשְׁתַּעְשַׁע בְּצִיּוֹן הַבְּרוּכָה</p>

<p>שְׁמִי שִׁבְעָה וְכַף עִם רֵישׁ מְמֻצָּע / וְיוֹד עִם הֵא בְּאַחֲרוֹנָה כְּרוּכָה.</p>
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/28925">https://benyehuda.org/read/28925</a></div></body></html>