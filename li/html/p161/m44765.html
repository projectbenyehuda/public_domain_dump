<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[מִינֵי חֲמֻדוֹת]</title>
	<meta name="author" content="יהודה הלוי"/>
</head>
<body>

<blockquote>
<p>מִינֵי חֲמֻדוֹת, תַּעֲמִידוּ תוֹדוֹת, [מֵהֶם לְנַצֵּח]</p>

<p>וּלְהוֹדוֹת, וּמֵהֶם לָשִׁיר יְדִידוּת, תִּתְחַבֵּרְ(נָה), נְגִידוֹת,</p>

<p>וּתְדַבֵּרְנָה נִכְבָּדוֹת, זֹאת מְ(עַכֶּסֶת), וְזֹאת מְפַרְכֶּסֶת,</p>

<p>גְּדֻלָּה וְתוֹרָה, וְיַחַס וּמִשְּׂרָה, הַתּוֹרָה מִתְפַאֶּרֶת,</p>

<p>וְהַגְּדֻלָּה מִתְגַּבֶּרֶת, וְהַמִּשְׂרָה מִתְאַמֶּרֶת, וְהָעֲנָוָה</p>

<p>מִשְׂתָּרֶרֶת, רֹחַב הַלֵּב יִתְגָּאֶה, וְרֹחַב הַיָּד יִתְנָאֶה,</p>

<p>וְהַיַּחַשׂ יִתְרָאֶה, וְהַכָּבוֹד יִתְאַדַּר הַלֵּב יַשְׁבִּיר,</p>

<p>וְהַלָּשוֹן תַּגְבִּיר, וְהָעֵט יַחְבִּיר, וְהַקִּוֹל יַעֲבִיר, הוֹי</p>

<p>כָּל צָמֶא לְכוּ לַמַּיִם, מִנַּחֲלֵי הָאָרֶץ וּמִטַּל הַשָּׂמָיִם דבר</p>

<p>על כל&#8230; לְכָל חָכְמָה ומ&#8230; הות אֲשֶׁר&#8230; כִּי נִמְצָאוּ,&#8230; אותיו</p>

<p>נִפְלָאוּ, ורפא&#8230;&#8230; או, עִוְרִים&#8230; רבים רָאוּ, וִיעֵפִים</p>

<p>(בַּחוּ)צוֹת לֶחֶם מָצָ(אוּ), לֹא יִרְעֲבוּ וְלֹא יִצְמָאוּ.</p>
</blockquote>

<blockquote>
<p>(אֶשָּׂא) (כַ)נְפֵי שְׁחָרִים, וְאֶבְקַע מִשְׁבָּרִים, וְאֶרְקַע מִדְבָּרִים, וְנִרְדִּי יִתֵּן רֵיחוֹ,</p>

<p>נֶגֶד אֲדֹנָי וְנֶגֶד מְשִׁיחוֹ, אֶל מְשִׁיחַ אֲדֹנָי וּנְגִידוֹ,</p>

<p>שַׁרְבִיט הַזָּהָב בְּיָדוֹ, בְּחִיר אֲדֹנָי וִידִידוֹ, גְּבִיר הַדּוֹר</p>

<p>וַחֲסִידוֹ, יְסוֹד עוֹלָם וְעַמּוּדוֹ, סוֹד הַיְקָר וּכְבוֹדוֹ,</p>

<p>בַּשָּׁמַיִם עֵדוֹ, וּבַמְּרוֹמִים סָהֲדוֹ, וְכָל עַיִן תְּעִידוֹ, וְכָל</p>

<p>לָשׁוֹן תַּגִּידוֹ, מַעֲלָלָיו יְתַנּוּ מַהֲלָלָיו, וְהַכִּנּוֹר</p>

<p>יְנַגֵּן מֵאֵלָיו, הַחֵן מָשׁוּךְ אֵלָיו, וְהַחֶסֶד נָטוּי עָלָיו,&#8230;ך</p>

<p>נַחַל דְּבַשׁ נְחָלָיו, וּדְבַשׁ&#8230;&#8230; חבת נְחָלָיו,&#8230;טֶרֶף</p>

<p>שְׁחָלָיו,&#8230;מות הַשָּׁלוֹם כְּסָלָיו, בִּמְרוֹם הָרִים חֲיָלָיו,</p>

<p>וּבְצַלְמָוֶת לֹא סְדָרִים חֲלָלָיו, הַמַּזָּלוֹת&#8230; וְהַכּוֹכָבִים</p>

<p>עש&#8230;, כֵּלָיו, מוֹרִיָּה וְסִינָי, וְשַׂר צְבָא אֲדֹנָי,&#8230;</p>

<p>מְאוֹרִים, וְיַלְאוּ עֲדָנָיו יְאוֹרִים,&#8230;בָּחַר בּוֹ אֲדֹנָי</p>

<p>הִתְיַצֵּב בְּתוֹךְ הָעָם, וַיִּגְבַּהּ מִכָּל הָעָם, שָׁפַל&#8230; ביניו,</p>

<p>יָקַר בְּעֵינָיו אֲדֹנָיו, הַשָּׂר הַטִּפְסָר אֲשֶׁר רְבִיד הַזָּהָב עַל</p>

<p>צַוָּארוֹ, אֲשֶׁר הַמֶּלֶךְ חָפֵץ בִּיקָרוֹ, אֹהֵב טְהָר־לֵב חֵן</p>

<p>שְׂפָתָיו רֵעֵהוּ מֶלֶךְ יָצִיץ נִזְרוֹ, וְיָבוֹא עֶזְרוֹ, וְיָקוּם</p>

<p>אֲמָרוֹ, וְלֹא יָשׁוּב דְּבָרוֹ, כִּי אִם עָשָׂה אֶת אֲשֶׁר חָפֵץ</p>

<p>אֲדֹנֵנוּ וּגְאוֹנֵנוּ, מַחְמַד עֵינֵינוּ, וְנֹעַם&#8230;<a href="#fn:1" id="fnref:1" title="see footnote" class="footnote"><sup>1</sup></a></p>
</blockquote>

<blockquote>
<br />
</blockquote>

<blockquote>
<p>שָׁלוֹם רַב, וְיֵשַׁע יִקְרַב, לְאוֹר הַמַּעֲרָב, חֲכַם</p>

<p>עֵבֵר וַעֲרָב, מִגְדַּל עֹז בְּיוֹם קְרָב, וְצֵל חֶסֶד בְּעֵת שָׁרָב,</p>

<p>הַשֵׁם הַטּוֹב הַנֶּעֱרָב, [מ]שֶׁה הָרַב; אֲחִי הַנְּדִיבוֹת, וּמְאוֹר</p>

<p>הַלְּבָבוֹת, בֹּקֶר לֹא עָבוֹת, מֵנִיף גֶּשֶם נְדָבוֹת, וּמָלְאוּ פְנֵי</p>

<p>תֵבֵל תְּנוּבוֹת, יְדֵי חַסְדּוֹ מְשֻׁלָּבוֹת אֶל יְדֵי חֶסֶד אָבוֹת,</p>

<p>לַעֲרֹךְ בָּם קְרָבוֹת, לַאֲלָפִים וְלִרְבָבוֹת, כִּי יֵשׁ לַחֶסֶד</p>

<p>מוֹצָא, וְעֶזְרָה בְצָרוֹת נִמְצָא, רוּחַ אֱלֹהִים לְבָשַׁתְהוּ,</p>

<p>וְנֶפֶשׁ נְדִיבָה סְמָכַתְהוּ, כֵּן יִהְיֶה תָמִיד נֵר‑מַעֲרָבִי לֹא</p>

<p>יִכְבֶּה, וּשְׁלוֹמוֹ יִשְׂגֶּה וְיִרְבֶּה; מֵאֵת נִבְזֶה וְצָעִיר, לֵב</p>

<p>הַיְדִידוּת מֵעִיר, וְאֵשׁ הָאַהֲבָה מַבְעִיר, הָעוֹלֶה מִשֵׂעִיר;</p>

<p>לֵאוֹר בְּאוֹר רַבֵּי פְעָלִים, הֵם הַמְּאוֹרוֹת הַגְּדוֹלִים, חַכְמֵי</p>

<p>מַעֲרָב סְפָרַד, לִבִּי לְזִכְרָם יִתַּר וְיֶחֱרַד; וּמֵאָז אָסַרְתִּי</p>

<p>רִכְבֵי יְדִידוּת, וַיְנַהֲגֵנִי הַזְּמָן בִּכְבֵדוּת; וְאוּלָם</p>

<p>שַׂמְתִּי פָנַי אֶל נֹכַח קְדוֹש אֲדוֹנָי, וָאֶתְנַהֲלָה לְאִטִּי</p>

<p>לְבַקְשָׁם, זְעֵיר שָׁם זְעֵיר שָׁם; עַד הַגִּיעִי אֶל קְצֵה גְלִילָם,</p>

<p>וְלֹא הֻרְשֵׁיתִי לָגֶשֶת אֶל גְּבוּלָם; אַךְ הַזְּמָן גִּלָּה,</p>

<p>לְבִלְתִּי יַעֲשֶׂה כָלָה; בְּבֵית גֵּרוּתִי סְעָדַנִי, וּבְשִׁירֵי</p>

<p>יְדִידוּת רְפָדַנִי; וַיַּשְׁבִּיעֵנִי בְּיֵין דֹּדִים, אַחַר</p>

<p>שָׂבַעְתִּי נְדוּדִים; וָאֶתְחַכְּמָה לְנַגֵֹן בַּגְּבִיעִים,</p>

<p>מִשֹׁוֹרֲרִי שִׁיר נָעִים; וָאֶהִי מְנַגֵּן נְגִינָתָם, שִׁירָה לְשַׂר</p>

<p>צִבְאוֹתָם; נָתַתִּי תְחִלַּת הַשִּׁירָה, לוֹ לְמַחְשְׁבוֹת לֵב</p>

<p>אָעִירָה, וְיֵּיטִיבוּ נַגֵּן בְּרֵאשִׁיתָהּ, וַתִּבְצַר מֵהֶם</p>

<p>אַחֲרִיתָהּ, וַיִּתְפָּאֲרוּ עָלַי לֵאמֹר, הִנֵּה הַחִיּלֹונוּ וְאַתָּה</p>

<p>תִגְמֹר, וָאֹמר לָהֶם חָלִילָה, אִם אַרְחִיב וְאִם אַגְדִּילָה, וְלֹא</p>

<p>אֶשְׂתָּרֵר כְּשֶׁאֵינִי יוֹדֵעַ, פֶּן יְחַסְּדֵנִי שׁוֹמֵעַ, כִּי אֶת</p>

<p>רַגְלִים רַצְתִּי וַיַּלְאוּנִי, וְאֵיךְ אֲתַחֲרֶה סוּסִים</p>

<p>יְבַיְּשׁוּנִי, וְאַף כִּי כְבַד פֶּה וּכְבַד לָשׁוֹן אֲנִי, תַּרְבּוּת</p>

<p>&#8230; ין לִישׁוֹן, נועז&#8230;&#8230;. ופה&#8230;&#8230;..ה.ונ&#8230;&#8230;.. לִשְׁאֹל
הִקְשִׁיתֶם.<a href="#fn:2" id="fnref:2" title="see footnote" class="footnote"><sup>2</sup></a></p>
</blockquote>

<blockquote>
<br />
</blockquote>

<div class="footnotes">
<hr />
<ol>

<li id="fn:1">
<p>נכתב אל שמואל הנגיד ז&quot;ל עם השיר אשר ראשיתו אמר  לצבא שחקים. <a href="#fnref:1" title="return to body" class="reversefootnote">&#160;&#8617;</a></p>
</li>

<li id="fn:2">
<p>ממכתב לר' משה אבן עזרא <a href="#fnref:2" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/44765">https://benyehuda.org/read/44765</a></div></body></html>