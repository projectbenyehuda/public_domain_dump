<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>שְתֵּי הַפָּרוֹת</title>
	<meta name="author" content="מנחם מנדל דוליצקי"/>
</head>
<body>

<p><a href="#fn:1" id="fnref:1" title="see footnote" class="footnote"><sup>1</sup></a></p>

<blockquote>
<p>פָרָה אַחַת עִבְרִית וְנֹצְרִית הַשְּנִיָּה</p>

<p>הוּבְלוּ לַטֶּבַח אֶל בֵּית מַטְבְּחָיִם;</p>

<p>וַתִּפְרֹץ מְרִיבָה בֵּין הַנֹּצְרִית וְהַיְּהְִדִּיָה</p>

<p>וַתִּרְעֵמְנָה אִשָּה רְעוּתָה הַחְַכָמוֹת הַשְּתָּיִם.</p>

<p>&quot;גְּשִי הָלְאָה פָּרָה פְּתַיָּה, פָּרָה סֹרֵרָה,</p>

<p>לִשְכֵנְתָּהּ הַנֹּצְרִית הָעִבְרִית דִּבֵּרָה –</p>

<p>אְַנִי פָרָה מְיְִחֶסֶת, הוֹריתִי וְלֵדָתִי בִקְדְִשָּה,</p>

<br />
</blockquote>

<blockquote>
<p>עַל צַוָּארִי יַעְַבִיר אִיש כָּשֵר מַאְַכֶלֶת לְטוּשָה,</p>

<p>יְבָרֵךְ עַל ששחִיטָתִי</p>

<p>בְּכַוָּנָה גְדוֹלָה וְנִמְרָצָה,</p>

<p>וִיסָעֵף רֶגַע פְּתִיל חַיָּתִי,</p>

<p>כִּמְסָעֵף פְִּארָה כְּמַעְַרָצָה!</p>

<p>וָאַתְּ, בְּהֵמָה טְמֵאָה,</p>

<p>בְּבוּל עֵץ גְִּלְגָּלְתֵּךְ יָרֵץ</p>

<p>טַבַּח עָרֵל, קְצוּץ פֵּאָה,</p>

<p>הֶדְיוֹט, בּוּר וְעַם הָאָרֶץ;</p>

<p>טַבָּח כְִּלוֹ מַשְקֶה יֵצֵא מִבֵּית מַרְזֵּחַ</p>

<p>וּבְעֵץ בֵּין קַרְנַיִךְ</p>

<p>יָשִֹים קֵץ לְחַיַּיִךְ –</p>

<p>הְַלָזֶה יִקָּרֵא מַטְבֵּחַ?&#8230;</p>

<br />
</blockquote>

<blockquote>
<p>&quot;הַסִּי – קָרְאָה הַנֹּצְרִית – הֵאָלְמִי, פָּרָה סְכָלָה,</p>

<p>הֵן כָּל רֹאֵה מוֹתֵךְ יִשֹֹּם, תֹּאחְַזֵהוּ חַלְחָלָה!</p>

<p>יְהוּדִי נִבְזֶה וּמְגֹאָל, כְִִלּוֹ סְחִי וְמָאֹס</p>

<p>מַשְחִיז אחל עֵינַיךְ סַכִּינוֹ שְתַּיִם שָעוֹת</p>

<p>וְעַל צַוָּארֵךְ יוֹלִיכֶנוּ, פָּרָה רָמַת יַחַש,</p>

<p>פְּעָמִים אַרְבַּע חָמֵש בִּנְעִימָה וָנַחַת,</p>

<p>אַחַת הֵנָּה וְאַחַת הֵנָּה כִּמְנַגֵּן בְּכִנּוֹר</p>

<p>וּדָמַיִךְ שֹטְפִים אַרְצָה כְּמַיִם בַּצִּנוֹר</p>

<p>אַךְ לֹא כֵן יָמִיתוּ אוֹתִי,</p>

<p>לֹא כֵן גֹּרָלִי אָנֹכִי,</p>

<p>בְּטֶרֶם אֶרְאֶה מַלְאַךְ מוֹתִי</p>

<p>וּכְבָר רְִצַּץ מוֹחִי!</p>

<p>בּוּל עֵץ בְּרֶגַע אֶחָד</p>

<p>יְבַלְבֵּל מַחְשְבוֹתָי;</p>

<p>(כָּמוֹנִי, אֵלִי, יַחַד</p>

<p>תָּמוֹתְנָה כָּל אַחְיוֹתָי!)</p>

<p>וּכְרֶגַע וְאֵינֶנִּי, לֹא אוֹסִיף לִרְאוֹת אוֹר,</p>

<p>מִיתָה קַלָּה הִיא וְיָפָה לְדַעַת כָּל חַכְמִי הַדּוֹר!&quot;</p>

<p>עוֹד שְתֵּי הַפָּרוֹת פֹּשְֹקוֹת שַפָתַיִם,</p>

<p>וְשְנֵי מַלְאְַכֵי מוֹתָן &#8220;יְעֵפִים&#8221; וְרַבִּי &#8220;חַיִּים&#8221;,</p>

<p>הַטַּבָּח הֶעָרֵל וּבּוּל עֵץ בִּימִינוֹ,</p>

<p>הָשֹּחֵק הַמָּהוּל וּבְיָדוֹ סַכִּינוֹ,</p>

<p>אֶל בֵּית הַמַּטְבֵּחַ יַחַד הִגִּיעוּ</p>

<p>וּבְשָמְעָם רִיב שְתֵּיהֶן, לָהֶן דַּעְַתָם הִבִּיעוּ:</p>

<p>לַשָּוְא, פָּרוֹת סְכָלוֹת, תַרְבֶּינָה דִבְרֵי רִיבוֹת,</p>

<p>עַל דְּבַר כָּבוֹד וָיֹשֶר, יַחַשֹ וּנְדִיבוּת!</p>

<p>גַּם הָעֵץ גַּם הַבַּרְזֶל לֹא יַאְַכִילְכֶן חֵלֶב חִטָּה,</p>

<p>הִנְּכֶן בְּנוֹת בָּקָר וְסוֹפְכֶן לִשְחִיטָה&#8230;</p>

<p>וְאִם שֹנָה מְלַאכְתֵנוּ לְמַרְאֵה עֵינַיִם,</p>

<p>תָּרֹבְנָה עָלֶיהָ חֶבְרוֹת &#8220;צַעַר בַּעְַלֵי חַיִּים&#8221;,</p>

<p>תִּקְרֶאנָה אְַסֵפוֹת, תִּתְוַכַּחְנָה בְּשָאוֹן</p>

<p>מִיתַת מִי בְּכָבוֹד וּמִי בְּבּזָּיוֹן,</p>

<p>אַךְ לָכֶן הִיא אַחַת – מָוֶת וְכִלָיוֹן&#8230;</p>

<br />
</blockquote>

<blockquote>
<p>מְשָלִי זֶה נָאֶה לְאַחַי הָאְַמֵלָלִים</p>

<p>הַנִּשְחָטִים בִּמְקוֹמוֹת מִסְפָּר עַל פִּי מִנְהָגִים שוֹנִים,</p>

<p>פֹּה בְּאֶגְרוֹף וּכְעֵץ יַפִּילוּ בָם חְַלָלִים,</p>

<p>כִּי זֶה מִנְהַג הַמְּדִינָה וְשִגְעוֹן הָאְַדוֹנִים –</p>

<p>וְשָם בְּשַֹכִּינִים חַדִּים, בְּמַאְַכָלוֹת מְגֹהְצוֹת</p>

<p>בִּסְפָרִים, בְּחֹבְרוֹת, בְּגִדּוּפִים וּנְאָצוֹת,</p>

<p>בְּאְַסֵפוֹת בָּתֵי עָם וּבָתֵי מַרְזֵחַ,</p>

<p>יִשְחָטוּם אַחַד אֶחָד,יָכִינוּ לָהֶם מַטְבֵּחַ.</p>

<p>הָעֵץ אוֹ הַשַֹכִּין – הַמַּטָרָה הִיא אַחַת:</p>

<p>הִנֵּה עִבְרִים אַתֶּם, רְדוּ אֶל עִמְקֵי שָחַת!..</p>

<br />
</blockquote>

<div class="footnotes">
<hr />
<ol>

<li id="fn:1">
<p>נגיעה קלה ברעיונו של ה' מ. חאשקעס. עיין  בה&#8220;הויזפריינד&#8221; לשנת תרנ&quot;ג. <a href="#fnref:1" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/29954">https://benyehuda.org/read/29954</a></div></body></html>