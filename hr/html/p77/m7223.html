<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>בלט ממללת</title>
	<meta name="author" content="וידל בנבנשתי"/>
</head>
<body>

<p>כתובת: תשובת דון וידאל בנבנשת ז&quot;ל</p>

<blockquote>
<p>בַּלָּט מְמַלֶּלֶת וְכִמְצַחֶקֶת / בַּת שִׁירְךָ חִצֵּי זְמִיר זוֹרֶקֶת</p>
</blockquote>

<blockquote>
<p>בַּלָּט מְמַלֶּלֶת וְתַגְבִּיר מַעֲנֶה / וַתַּעֲנֶה רַכּוֹת וְשֵׁן חוֹרֶקֶת</p>
</blockquote>

<blockquote>
<p>תָּעִיר דְּבַר רִיבוֹת וְשָׁלוֹם קָרְאָה / מִתְקָרְבָה לַקְּרַב וּמִתְרַחֶקֶת</p>
</blockquote>

<blockquote>
<p>תִּשְׂטֹם אֲבָל תַּחְתֹם וּפִיהָ תֶּאֱטֹם / תַּעְצֹר חֲמַת לָשׁוֹן וְהִיא מוֹצֶקֶת</p>
</blockquote>

<blockquote>
<p>תַּגֵּשׁ בְּרַק חַרְבָּהּ אֲבָל לֹא שָׁלְפָה / אַט תַּהֲלֹךְ וּלְאַחֲרַי דוֹלֶקֶת</p>
</blockquote>

<blockquote>
<p>לֹא תֶחֱרַד רוּחִי לְקוֹל נֶשֶׁק וְלֹא / מִקּוֹל הֲמֻלַּת חוֹלְלִים נִתֶּקֶת</p>
</blockquote>

<blockquote>
<p>תִִּּלְעַג לְזַעַם שׁוֹלְפֵי חֶרֶב וְאֶל / רַעַם וְרַעַשׁ נוֹגְנִים שׂוֹחֶקֶת</p>
</blockquote>

<blockquote>
<p>לֹא פָחֲדָה מִמַּלְתְּעוֹת לָבִיא וְלֹא / תָּגוּר וּפִיהָ גוּר אֲרִי נוֹשֶׁקֶת</p>
</blockquote>

<blockquote>
<p>תִּשְׁטֹף צְבַא נוֹגְנִים בְּרִגְשַׁת נָאֳמָהּ / לוּ חֵיל צְבָאֶיהָ תְּהִי שׁוֹרֶקֶת</p>
</blockquote>

<blockquote>
<p>כִּי יַד יְמִינָהּ רוֹמְמָה גַם עָשְׂתָה / חַיִל וְלֹא מִיָּדְךָ נֶחְזֶקֶת</p>
</blockquote>

<blockquote>
<p>לֹא לָקְחָה מִיָּדְךָ הַתֹּף וְלֹא / מִסִּפְרְךָ מִשְׁלֵי זְמִיר מַעְתֶּקֶת</p>
</blockquote>

<blockquote>
<p>שִׁירָה כְאַיָּלָה שְׁלוּחָה עַל פְּנֵי / שָׂדַי וְלִמְצוֹא מַחֲנֶה שׁוֹקֶקֶת</p>
</blockquote>

<blockquote>
<p>עַל פִּי קְדוּמֵי הַזְּמִיר הִתְחַבְּרָה / אֵלַי וּבִי תִדְבַּק וְלִי נִזְקֶקֶת</p>
</blockquote>

<blockquote>
<p>וּכְיַעֲלַת חֵן עַל זְרוֹעוֹת אוֹהֲבָה / הִתְנַפְּלָה אֵלַי וּמִתְרַפֶּקֶת</p>
</blockquote>

<blockquote>
<p>בָּאָה בְחַצְרוֹתַי וּבִידֵי אַהֲבָה / עַל קִיר לְבָבִי נָטְעָה שׂוֹרֶקֶת</p>
</blockquote>

<blockquote>
<p>בָּאָה וְלֹא אַתָּה נְפַחְתָהּ בִּי וְלֹא / מֵאִתְּךָ אֶל אָהֳלִי נוֹסֶקֶת</p>
</blockquote>

<blockquote>
<p>אֵיך תַּחֲשֹׁב כִּי מִבְּאֵרָךְ שׁוֹאֲבָה / רוּחִי וּמֵימֵי שִׁירְךָ לוֹקֶקֶת</p>
</blockquote>

<blockquote>
<p>יוֹנְקָה שְׁדֵי לֵוִי גְבִירוֹל שָׂר בְשִׁיר / שׁוֹד בֶּן מְשֻלָּם שִׁיר תְּהִי יוֹרֶקֶת</p>
</blockquote>

<blockquote>
<p>דַּי לָהּ בְּפַת חָלָה וְזָר לֹא שָׁאֲלָה / דַּי לָהּ לְפִי אָכְלָהּ וּמִסְתַּפֶּקֶת</p>
</blockquote>

<blockquote>
<p>הַהוּא נְזִיר אַחִים אֲשֶׂר רוּחוֹ עֲלֵי / קֹטֶב גְּלִילֵי שִׁירְךָ חוֹמֶקֶת</p>
</blockquote>

<blockquote>
<p>עַל מֶלְתְּחוֹת שִׁירָךְ זְרוֹעוֹ מוֹשְׁלָה / וּצְפוּן טְמוּנֵי לִבְּךָ בּוֹדֶקֶת</p>
</blockquote>

<blockquote>
<p>שָׁלַח יְמִינוֹ עַל נְאוֹת שִׁירָךְ וְזָר / קָרֵב לְקִיר הֵיכָלְךָ דּוֹחֶקֶת</p>
</blockquote>

<blockquote>
<p>פִּיהוּ שְׁאַל אִם הֶאֱצִיל מֵרוּחֲךָ / עָלַי וּמִלָּתוֹ תְהֵא מַצְדֶּקֶת</p>
</blockquote>

<blockquote>
<p>אוּלַי לְחַרְחֵר רִיב קְנָאוֹת בֵּין שְׁנֵי / אַחִים וְרֵעִים נַפְשְׁךָ חוֹשֶקֶת</p>
</blockquote>

<blockquote>
<p>בַּל תַּחֲשֹׁב לָפִיר בְּרִית דּוֹדִים אֲשֶׁר / נַפְשָׁם בְּחוּט הָאַהֲבָה מֻדְבֶּקֶת</p>
</blockquote>

<blockquote>
<p>כִּי לֹא לְדוֹר דּוֹרִים רְתוּקוֹת אַהֲבָה / וַעְבוֹת יְדִידוּת תִּהְיֶה נִרְתֶּקֶת</p>
</blockquote>

<blockquote>
<p>נַפְשִׁי עֲצוּבָה עַל חֲלִיפוֹת הַזְּמָן / וּלְיוֹם תְּמוֹל כִּי יַעֲבֹר נֶאְנֶקֶת</p>
</blockquote>

<blockquote>
<p>תֵּבְךְּ עַל זְמַן נֹעַר אֲשֶׁר חָלַף וְיַד / שֵׂיבָה בְאֵיבָה רֹאשְׁךָ מוֹחֶקֶת</p>
</blockquote>

<blockquote>
<p>כִּי יָרְאָה פֶן יֹאמְרו הַמּוֹשְׁלִים / יָדָהּ עֲלֵי יָשִׁישׁ וְשָׂב עַתֶּקֶת</p>
</blockquote>

<br>  

<blockquote>
<p>אַחְלַי וְתָשׁוּב נַפְשְׁךָ לִימֵי שְׁנֵי / נֹעַר וְעֹל זֹקֶן תְּהִי פוֹרֶקֶת</p>
</blockquote>

<blockquote>
<p>תָּשׁוּב לְיָד בַּחְרוּת בְּעוֹד לֹא נִתְּקוּ / הַחוּט וְהַשִּׁדְרָה וְהַמַּפְרֶקֶת</p>
</blockquote>

<blockquote>
<p>מִיָּדְךָ אֶדְרֹשׁ חֲמַס שִׁירָה אֲשֶׁר / נִקְרֵאת מְשַׁקֶּרֶת וְשָׁוְא חוֹקֶקֶת</p>
</blockquote>

<blockquote>
<p>זֶה פַעֲמַיִם נִתְּנָה עַל יָדְךָ / לבִזָּה וְלִמְשִׁיסָה וְהִיא שׁוֹתֶקֶת</p>
</blockquote>

<blockquote>
<p>טוּב סַחֲרָהּ תִּקְרָא רְכֻלַּת שָׁוְא וְאֶת / חֶמְדַּת מְלַאכְתָהּ תַעֲשֶׂה בוֹקֶקֶת</p>
</blockquote>

<blockquote>
<p>אַתָּה זְקַן בֵּיתָהּ הֲלַשְׁמִיד הוֹד שְׁמָהּ / טַעַם וְעֵצָה רוּחֲךָ מַעְמֶקֶת</p>
</blockquote>

<blockquote>
<p>אַתָּה מְנַת חֶבְלָהּ וְאֵיךְ בָּהּ גָּעֲלָה / נַפְשָׁךְ וּבִפְנֵי נָעֳמָהּ יוֹרֶקֶת</p>
</blockquote>

<blockquote>
<p>רוּחַ יְדִידוּתָהּ אֲשֶׁר נָחָה בְךָ / אֵיךְ מִמְּךָ סָרָה וּמִסְתַּלֶּקֶת</p>
</blockquote>

<blockquote>
<p>עַל חֵיק מְזִמָּתָהּ גְּמָלַתְךָ כְּבֵן / וַחְלֵב רְנָנֶיהָ לְךָ מֵינֶקֶת</p>
</blockquote>

<blockquote>
<p>וּכְאֵם גְּדָלַתְךָ וְאֵיכָה נַפְשְׁךָ / פִּיךָ לְבֹשֶׁת אִמְּךָ פּוֹשֶׂקֶת</p>
</blockquote>

<blockquote>
<p>הַאִם לְחַלֵּל אֶת צְבִי תִּפְאַרְתְּךָ / מִשְׁתַּדְּלָה נַפְשָׁךְ וּמִתְעַסֶּקֶת</p>
</blockquote>

<blockquote>
<p>שִׁירָה לְקוֹלָךְ רָגְזָה וַתַּהֲלֹֹךְ / הָלוֹךְ וְזוֹעֶקֶת וְכַף סוֹפֶקֶת</p>
</blockquote>

<blockquote>
<p>כִּי הֹרְסָה מֵאָהֳלָהּ שֵׂיָה וּמִן / שׁוֹכֵב בְּחֵיקָהּ הָיְתָה נֶעְשֶׁקֶת</p>
</blockquote>

<blockquote>
<p>הָיְתָה כְמַטָּרָה לְחֵץ שִׁיר עוֹרְרָה / מִפְגָּע לְפִי חַרְבוֹת זְמִיר מֵיפֶקֶת</p>
</blockquote>

<blockquote>
<p>לִירוֹת לְנַפְשָׁהּ חֵץ הֲלֹא מֵאָהֳלָהּ / קֶשֶׁת רְמִיָּה יָדְךָ נוֹשֶׁקֶת</p>
</blockquote>

<blockquote>
<p>הִיא עָרְכָה הָאֵשׁ וְהָעֵצִים וְהִיא / זִיקוֹת מְאַזֶּרֶת וּבָם נִשֶּׂקֶת</p>
</blockquote>

<blockquote>
<p>בַּהְגוּת שְׂפָתֶיהָ לְקֶלֶס נִתְּנָה / וּבְשׁוֹט לְשׁוֹנָהּ הָיְתָה נִזֶּקֶת</p>
</blockquote>

<blockquote>
<p>מַן נָאֳמָהּ נָמֵס בְּחֹם שִׁמְשָׁהּ וּמִן / אֵשׁ דַּת זְמִירוֹת קוֹדְחָה נִמֶּקֶת</p>
</blockquote>

<blockquote>
<p>לִמְצוֹא פְדוּת נַפְשָׁהּ כְּאַיָּל תַּעֲרֹג / מִי לִי בְיַלְדֵּי הַזְּמָן צוֹעֶקֶת</p>
</blockquote>

<blockquote>
<p>לִפְקוֹד פְּקוּדָתָהּ בְּאָזְנַי לָחֲשָׁה / וַתַּעֲמִיק עֵצָה וְסוֹד מַמְתֶּקֶת</p>
</blockquote>

<blockquote>
<p>וַתַּעֲמִיק עֵצָה וּמִדֵּי דַּבְּרָהּ / יָד נָתְנָה אֵלַי וּמִתְאַפֶּקֶת</p>
</blockquote>

<blockquote>
<p>יָד נָתְנָה אֵלַי וְלַעְמֹד עַל כְּבוֹד / יִקְרַת שְׁמָהּ אוֹתִי כְבֵן חוֹבֶקֶת</p>
</blockquote>

<blockquote>
<p>תֶּחְזַק יְמִינָהּ בִּי וְלִבּוֹת דּוֹבְרֵי / עָתָק בְּחַרְבוֹת נָאֳמִי עוֹתֶקֶת</p>
</blockquote>

<blockquote>
<p>אִם הַזְּמִיר הוּא מָר דְּרוֹר לִבִּי צְרוֹר / אוֹ הוּא כְיֵין רֶקַח זְמָמִי שֹׁקֶת</p>
</blockquote>

<blockquote>
<p>בֵּין מַחֲנֶה שָׁרִים וְצִבְאוֹת נוֹגְנִים / יִגַּל בְּרַק שִׁירִי כְעֵין בָּרֶקֶת</p>
</blockquote>

<blockquote>
<p>אֶל דּוֹבְרֵי זָדוֹן בְּיוֹם מָדוֹן בְּפִי / לָשׁוֹן כְּעֵין כִּדּוֹן וְלֵב חוֹלֶקֶת</p>
</blockquote>

<blockquote>
<p>וּלְשׁוֹחֲרֵי רָצוֹן וְדוֹרְשֵׁי אַהֲבָה / בַּלָּט מְמַלֶּלֶת וְכִמְצַחֶקֶת</p>
</blockquote>

<br>  

<p>סימן</p>

<blockquote>
<p>כתובת: ועוד לו</p>
</blockquote>

<blockquote>
<p>רוּחִי בְקִרְבִּי קוֹל זְמִיר נָתָנָה / תִּשְׂחַק כְּבֵן יָאִיר לְאֵיד בִּגְתָּנָה</p>
</blockquote>

<blockquote>
<p>וּכְבַת אֲבִיחַיִל גְּאוֹנִי יַעֲלֹז / כִּי בֶאֱלֹהֶיהָ לְבָד נִשְׁעָנָה</p>
</blockquote>

<blockquote>
<p>יָשְׁבָה בְצֵל שִׁירִי וּבוֹ הִתְלוֹנְנָה / וּבְחֵיל תְּלָאוֹת נָשְׂאָה אוֹתָנָה</p>
</blockquote>

<blockquote>
<p>יֶתֶר שְׂאֵת נִשֵּׂאת הֲדַסָּה עַל בְּנוֹת / הַחֵן וְהִיא עָלְתָה עַל כֻּלָּנָה</p>
</blockquote>

<blockquote>
<p>הִיא בַת אֲבִיחַיִל וְחַיִל אָזְרָה / כִּי עִם אֲגָגִי לַקְּרָב הוּכָנָה</p>
</blockquote>

<blockquote>
<p>נַפְשִׁי לְזֵכֶר פָּעֳלָהּ יָצְאָה בְיוֹם / הַפּוּר וְחִצֵּי נָאֳמָהּ שִׁנָּנָה</p>
</blockquote>

<blockquote>
<p>יָצְאָה בְחַרְבוֹת מַעֲנֶה לִנְקוֹם נְקַם / בַּת שִׁיר לְחֶרְדַּת נוֹגְנִים נִתָּנָה</p>
</blockquote>

<blockquote>
<p>קֶשֶׁת בְּיָד עֵט דֹּרְכָה עַד יֹאמְרוּ / עַד אָן תְּשַׁלַּח חֵץ הזמיר עַד אָנָה
<br></p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/7223">https://benyehuda.org/read/7223</a></div></body></html>