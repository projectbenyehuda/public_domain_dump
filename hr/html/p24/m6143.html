<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>החטא ועונשו</title>
	<meta name="author" content="אלתר דרויאנוב"/>
</head>
<body>

<p>חטאו של אדם: עיניו פקוחות תמיד לראות נגעי-אחרים וסמויות הן תמיד לראות נגעי-עצמו.</p>

<p>ומה ענשו? – כשאחרים מראים לו על נגעיו, הוא מתקצף וחושף את זרועו למען הראות לכל, כי טהור הוא, ומתוך כך נגעיו מתגלים עוד יותר.</p>

<p>הד&quot;ר אלפרד נוסיג יוכיח.</p>

<p>לפני שָנים שמונה בא אל הקונגרס הציוני ומתח בקורת קשה וזעומה על ההנהגה, שעמדה אז בראש. בשביל שלשה דברים עודד אז נוסיג את זעמו על ההנהגה הציונית: ראשית, ההנהגה אינה מודה בתכנה הפנימי, הרוחני, של הציונות, ו&#8220;לחזון הנשגב, אשר חזו אבותינו על תחית העם, צפויה סכנה גדולה, כי ידל ויהיה לעסק שלקנית קרקעות בלבד&#8221;. שנית, ההנהגה העמידה את עצם העבודה העתידה בארץ-ישראל בסכנה, כי בחרה ללכת בדרכי הדיפלומטיה והקדימה לדפוק על דלתות הממשלות, וביחוד על דלתותיה של ממשלת טורקיה, עוד בטרם שהיתה רשאית להבטיח איזו הבטחות מצדה, כלומר – עוד בטרם מצאה את סכומי הכסף ההם, שרק בעזרתם אפשר לקיים את ההבטחות, &#8220;ועלינו להזהר לבל נעמוד על המקח בנוגע לרכישת ארצות בטרם דאגנו למצוא את הכסף, שצריך לשלם במחירן&#8221;. שלישית, &#8220;האדונים הללו, המכים בתוף הגדול של הציונות, גִדלו וטפחו את הפראַזה המצלצלת הריקה&#8221;.</p>

<p>וחיבים אנו להודות: הרבה מן האמת היה בבקרתו של נוסיג המוכיח, וצדקה קריאתו אשר קרא אז: &#8220;הִטֶהָרוּ!&#8221; ואולם השעה לא היתה אז מוכשרת לכך, כי ישֶמעו דבריו: האזנים היו אטומות, כי על-כן הלבבות היו שקועים יותר מדי בדיפלומטיה ו&#8220;במדיניות&#8221;. ומשום שנואש נוסיג מן ההסתדרות הציונית ולא ראה בה עוד תקוה לעם ולארץ, מהר וקיים בעצמו מה שיעץ לאחרים – &#8220;חדל מהיות ציוני&#8221; ויהי ל&#8220;יהודי, ליהודי אמתי וגמור&#8221;. עמד ויסד את האַיִקַ&quot;א, וראשית מעשיו, אשר עשה בשמה של ההסתדרות החדשה, היו – מעשים כאלה, שבשבילם נקעה נפשו מן ההסתדרות הציונית.</p>

<p>נוסיג ראה נגעי-אחרים ולא ראה נגעי-עצמו. והנה בא אחד-העם לפני שבועות ארבעה והדפיס מאמר קצר ב&#8220;הצפירה&#8221; והראה לנוסיג על נגעיו, שנעלמו מעיניו. ולא העלים אחד-העם דבר, כדרכו, ובמלים קצרות ותקיפות ברר את כל המעשים שאינם מהוגנים, הנשים משמה של האיק&#8220;א, והוא שואל: &#8220;עד מתי תהא רשות נתונה לכל הרוצה להיות &#8220;מושיעם של ישראל&#8221; – שיבוא ו&#8221;יושיע&#8221;?</p>

<p>לא היו ימים מועטים ונוסיג נענש גם עונש זה, השמור לכל אדם, שאינו רואה ואינו רוצה לראות את נגעי-עצמו. בנומ' 104 – 105 של &#8220;הצפירה&#8221; הדפיס תשובה לאחד-העם. אף-על-פי שהוא מודיע, כי בקר את אחד-העם בביתו ו&#8220;עלה בידו להוכיח לו באופן ברור ומוחלט, עד כמה חסרה לו הידיעה, ועד כמה לא הבין את עצם הענין, בשעה שכתב את דבריו על דבר האיק&#8221;א&quot; בכל-זאת דוקא עתה, משום שחשף את זרועו להראות לכל, כי טהור הוא, נמצאו הנגעים מגולים ובולטים ביותר.</p>

<p>עד כמה שמר ה' נוסיג על &#8220;התוכן הרוחני&#8221; שבציונות ועד כמה נזהר &#8220;לבל ידל חזון-התחיה הנשגב ולא יהיה לעסק של קנית קרקעות בלבד&#8221;, גלו לנו הוכוחים בקונגרס הציוני האחרון על דרכי השתדלותה של איק&#8220;א בקושטא. בחפץ לב מודים אנחנו לדברי אחד-העם, &#8220;שהפרזה יתרה היתה באשמה שהטילו עליה (על איק&quot;א), כי הלשינה לפני הממשלה הטורקית על האורגניזציה הציונית&#8221;. ודאי לא הלשינה על אחרים, אלא רק הטעימה, <strong>שהיא</strong>, איק&#8221;א, אין לה שום שאיפות מדיניות ואין כונתה <strong>בלתי אם לקנות קרקעות.</strong></p>

<p>עד כמה נזהר ה' נוסיג, שלא לדפוק על דלתות הממשלה הטורקית קודם שהיתה לו &#8220;הרשות&#8221; לכך, עד כמה נזהר הוא, &#8220;שלא לעמוד על המקח בשעה שלא היו לו דמים&#8221;, הרי הוא עצמו מספר במאמרו ב&#8220;הצפירה&#8221;: <strong>תיכף</strong> לאחר שנוסדה איק&#8220;א נסע וכבש שם &#8220;כבושים&#8221; גדולים: &#8220;הסתדרותו רכשה לה בשביל הישוב העברי נקודת-מסעד בטוחה ואיתנה גם בספירות העליונות שבקונסטנטינופול&#8221;. אנו יודעים, כמה &#8220;בטוחה ואיתנה&#8221; היא &#8220;נקודת-מסעד&#8221; זו. אבל רוצים היינו גם לדעת, מה הן ההבטחות, אשר הבטיח הוא, נוסיג, אף כי לא היתה לו שום רשות <strong>ויכולת</strong> להבטיח, במחיר &#8220;נקודת-המסעד הבטוחה והאיתנה&#8221;? וכי רק הרצל היה מוכרח לתת הבטחות במחיר &#8220;תשובות מצוינות ונכבדות מאד&#8221;, ונוסיג זכות יתרה יש לו ו&#8221;יונות צלויות&quot; עפות לתוך פיו חנם?</p>

<p>עד כמה נזהר ה' נוסיג, &#8220;שלא להכות בתוף הגדול ושלא לגדל ולטפח את הפראַזה המצלצלת הריקה&#8221;, יעיד שוב אותו מאמר ל&#8220;הצפירה&#8221;, שבו אנו מתבשרים, כי במשך שתי שנים ומחצה עלה בידי עסקני איק&#8220;א, כלומר בידי מד&#8221;ר נוסיג, &#8220;למשוך אחריהם את העשירים והמליונרים היותר גדולים שבמערב אירופה וגם ברוסיה עצמה&#8221; (לא פחות ולא יותר!) כי &#8220;יש לנו הרשות &#8220;<strong>להניח</strong> &quot; (אין לך דבר יפה באותו מאמר מ&#8220;הנחה&#8221; זו), שמן העת שנוסדה האיק&#8221;א עלה בידה לרכוש לטובת הרעיון של הישוב בארץ-ישראל והעבודה המעשית שם את החוגים העשירים העומדים בראש היהדות האירופית&#8221;, וכו' וכו'.</p>

<p>כך נענש ה' נוסיג על ידי עצמו.</p>

<p>ולא כדי לנקום בה' נוסיג נקמת ההנהגה, אשר עמדה בראש ההסתדרות הציונית לפני שמונה שים, כונתנו: הן הודינו לו, כי הרבה מן האמת היתה בבקורת הקשה, שמתח אז על ההנהגה שלנו. ולא כדי לרפות את ידיו נכתבו הדברים המעטים האלה: אדרבה, &#8220;תחזקנה ידי כל אחינו המחוננים עפרות ארצנו באשר הם שם&#8221;. אין כונתנו אלא להצטרף לדרישתו של אחד-העם, כי תחדל הרקלמה הצעקנית, העלולה רק להזיק, כי יחדל &#8220;צלצול הפעמונים&#8221; המבלבל את הדעת ולא תהא רשות נתונה לכל הרוצה להיות &#8220;מושיעם של ישראל&#8221; שיבוא ו&#8220;יושיע&#8221;&#8230;</p>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/6143">https://benyehuda.org/read/6143</a></div></body></html>