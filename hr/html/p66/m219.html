<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>בִּיבְּלִיוֹגְרַפִיָּה (&quot;קובצים סוציאליסטיים יהודיים&quot;)</title>
	<meta name="author" content="יוסף חיים ברנר"/>
</head>
<body>

<p><strong>קובצים סוציאליסטיים יהודיים</strong></p>

<p><strong>אידיש-סאציאליסטישע זעמעל-ביכער&quot;.<a href="#fn:1" id="fnref:1" title="see footnote" class="footnote"><sup>1</sup></a> נומער 1. סעפטעמבער 1919, ניו-יורק.</strong></p>

<blockquote>
<br> 
</blockquote>

<p>בדין וחשבון אחד שבעל-פה של אדם המצוי אצל בתי-מלאכה יהודיים, שהיסוד הקואופראטיבי הוא משען להם, יסופר על ריבוי הטענות והתביעות של בחורי בני-ישראל, כשמנהל-העבודה, למשל, מעיר לעצלים שבין החברים, כי צריך לעבוד, שהרי הכל חברים, ובטלתו של אחד גורמת הפסד לכל המשק, עומדים ומקהילים קהילות על &#8220;גסות-יחוסיו&#8221;: הוא מאיים בפיטורים, בהוצאה מן הקואופראטיב? הכך יעשה אדם המתאמר לסוציאליסט? הזהו הסוציליסמוס?</p>

<p>אופיי הדבר לאופיו של בעל-המלאכה ההמוני שלנו, יסוד קיומנו הלאומי; ומשותף הוא גם לאינטליגנט ההמוני שלנו. ולא יִפָּלא, שׁבגודל-כשׁרונו שׁל זה לתבוע, לנאום נאום ולשפוך אש וגפרית על ראש המתנגד, הרי הוא חומר-סגולה להוציא מתוכו שמשים ופקידים לסוציאליזם, אבל לא ליצור חיים קולקטיביים, מלאים איזה תוכן.</p>

<p>מוציאי ה&#8220;זאמעל-בוך&#8221; האידיש-הסוציאליסטי הנ&#8220;ל, הנם מאותם האנשים – אנשים אשר הסוציאליזם היהודי הוא להם לא שדה-פעולה, כי אם לולב כשר עם אתרוג מהודר (על פי הכשרות הסוציאליסטית, כמובן) לנענע בהם בידים כלפי עצמם וכלפי חוץ. &#8220;דער רעוואליוציאנערער בעוואוסטזיניגער טייל פון דעם אינטרנאצניאנאלען רעוואליוציאנערען פראלעטאריאט&#8221; <a href="#fn:2" id="fnref:2" title="see footnote" class="footnote"><sup>2</sup></a>– זהו מין מבטא חוזר,איסתרא בלגינא קיש קיש קריא. הכל כל כך &#8220;ריבולוציוני&#8221;, כל כך קיצוני, שבט-הביקורת כל כך מצליף, ההשקפה ה&#8221;ריבולוציונית&quot; היא כל כך כוללת, מקיפה, אדומה, רחבה, כביכול, עד שפשוט תענוג ואושר לחיות בעולם הריבולוציוני הזה!&#8230; חזיז ורעם! מה חסר לאלה ומה נחוץ להם?</p>

<p>היתכן? – צועקת ה&#8220;דערקלערונג&#8221; <a href="#fn:3" id="fnref:3" title="see footnote" class="footnote"><sup>3</sup></a>&#8220;אידיש אין פאלעסטינא אונטערדריקט&#8230; (כידוע!) והמפלגה שלנו הסוציאליסטית העומדת על ההשקפה של קלאסען-קאמפף, תשתתף בקופה הלאומית ותתמוך במוסדות הציונים הבורגניים?!&#8221; – בשעה שאפשר להיקרא סאציאל-דעמאקראטישער פועלי-ציון פראפאגאנדא-קאמיטעט ולבלי לנקוף אף באצבע קטנה בשביל בניית הארץ העתידה, בשביל כניסת חברים לעבודה ממשית, כי אם לבלבל את המוחות על-דבר &#8220;פאליטישען קאמפף&#8221; באמריקה ולהיות בעת הצורך גם סוציאל-לא-דימוקרטים וגם קומוניסטים-ריבולוציונרים ממדרגה ראשונה ולשבוע רצון ולמצוא חן בעיני אלוהים ואדם –</p>

<p>באמת, לא יתכן!</p>

<p>אחר ה&#8220;דערקלערונג&#8221; בא אחד ומוכיח, שמלחמת-המעמדות אינה רק מלחמה על לחם. זה &#8220;לא נכון ולא מארכסיסטי&#8221;. החייט אינו רק חייט, כי אם גם אדם ובן ללאום ידוע, וכל דבר אנושי ולאומי לא זר לו. (כמה צרוף הוא &#8220;מארכסיזם&#8221; זה, שמתוכו מועמד החייט כבא-כוח המעמד הפרוליטארי וכנושא על כתפותיו את משא-העתיד!) &#8220;די בעסטע(!) מארקסיסטישע טעארעטיקער האבן דעם קלאסענקאמפף אנדערש ניט פערשטאנען. קאאוטסקי וואס רעכענט זיך פאר דען בעסטען מארקסיסטישען טעארעטיקער&#8221; <a href="#fn:4" id="fnref:4" title="see footnote" class="footnote"><sup>4</sup></a> – – –</p>

<p>והואיל וכך, הואיל שכל מה שמעניין את כל העם, מעניין גם את הפועל, ורק שיש לו על זה השקפתו המעמדית המיוחדה, הרי&#8230; הרי מוכח, שלא טוב לקחת חלק בקופה הלאומית ובקונגרסים&#8230;</p>

<p>וקוֹמיס של קאוטסקי ובוּר דברוֹשוּרות זה עוד קובל במאמרו על &#8220;חוסר ההכנה התיאוריטית&#8221; של חבריו!&#8230;</p>

<p>אחר המאמר התכסיסי שאחר כך בשאלת השתתפות פועלי-ציון בקונגרס (הפתרון הוא, מובן, שלילי: לא להשתתף!) בא מאמר על ההגמוניה הגמורה של אידיש בכל תפוצות-ישראל. תרבות, אומר בעל המאמר, אינה דבר, שאפשר להחליפו לעת-מצוא. לעם בתקופה ידועה יכולה להיות רק תרבות אחת ולא שתים; התרבות העברית פסקה; עכשיו היא אינה תרבותו של העם היהודי. וזאת אומרת, שהתרבות העברית עכשיו אינה כלל במציאות בשביל העם היהודי.</p>

<p>כה אמר שטיינבוים (שם בעל-המאמר)! מסתמא יודע הוא מה שהוא מדבר!</p>

<p>ואף ניר-רפלקס יודע. הוא יודע &#8220;ברור את הסיבות של האמיגרציה בעולם הקאפיטאליסטי בכלל, ובקשר עמה את האמיגראציה היהודית בפרט&#8221;, ומתוך כך &#8220;ברור לו (מה לא ברור לו?), שבמשטר הסוציאליסטי תחדל האמיגראציה&#8221;. אבל לעת-עתה, בתקופת-המעבר&#8230; הקאפיטאל הקטן&#8230; הקאפיטאל הגדול&#8230;</p>

<p>&#8220;תורה&#8221; &#8220;תורה&#8221;! בלי &#8220;תורה&#8221; על &#8220;הקאפיטאליסמוס בכלל&#8221; – אף לא צעד! וכל זה בכדי ל&#8220;כַשֵר&#8221; את האמיגראציה היהודית לארץ-ישראל!&#8230;</p>

<p>אבל מי שרוצה לקבל מושג מקהות שבקהות, מריקניות שבריקניות, יקרא את הריפאֶראטים ואת הריזולוציות בחלק &#8220;מפלגותינו בחוץ-לארץ&#8221;. צריך היה לבדוק את מוחותיהם של הריפֶרֶנטים והריזולוציונרים ההם. את לבותיהם – אין לבדוק: אף משהו של הרגשת-חיים-ומציאות את בהם.</p>

<p>ואלה הגולמים, שאינם מבינים שמה ששקול ומלא תוכן בפי לֶנין, יכול להיות שׁפל ונהבל בפי קנדז&#8217;רסקי, עוד מדברים בשעת-הכושר על יצירת כלכלה יהודית, על העברת-המונים, על יסודות חדשים, על חיים ועבודה!</p>

<p>לבסוף נספחו על ה&#8220;מאסף&#8221; שני מכתבים מאנשים פרטיים מארץ-ישראל: עדים חיים. ואמנם, לשונם של הכותבים מעידה על &#8220;הבנתם&#8221; הפועל-ציונית למדי. האחד, אורתודוכס מארכסיסטי, מתחנן בכל כוחו, שלא יתנו לקאפיטאל להיכנס אל הארץ. יִבָּנה הכל בלי קאפיטאל! כי למה להכניס את ה&#8220;צרה&#8221; הזאת, ואחר כך לבקש אמצעים להיפטר ממנה?! הרי אדם הראשון חי בגן-עדן בלי קאפיטאלים&#8230; והשני, לגיונר, מוכן ומזומן להפקיר בעד התעמולה היודישיסטית את הכל: &#8220;את זמנו, את משכורתו, ואפילו(!) את בריאותו&#8221;. לעת עתה הביא לקרבן על מזבח-האידיאל את&#8230; ה&#8220;בענדלאך&#8221; שלו. ללמדכם, שהיו לו &#8220;בענלדאך&#8221;.</p>

<br> 

<p>[&#8220;האדמה&#8221;, כסלו תר&quot;ף; החתימה:.ח.ב.צלאל]</p>

<div class="footnotes">
<hr />
<ol>

<li id="fn:1">
<p>[&#8220;קובצים סוציאליסטיים יהודיים&#8221;.] <a href="#fnref:1" title="return to body" class="reversefootnote">&#160;&#8617;</a></p>
</li>

<li id="fn:2">
<p>החלק המהפכני בעל ההכרה שבקרב הפוליטאריון המהפכני הבין&#8211;לאומי.&quot;] <a href="#fnref:2" title="return to body" class="reversefootnote">&#160;&#8617;</a></p>
</li>

<li id="fn:3">
<p>קול קורא] <a href="#fnref:3" title="return to body" class="reversefootnote">&#160;&#8617;</a></p>
</li>

<li id="fn:4">
<p>טובי התיאורטיקנים המארכסיסטיים לא תפסו אחרת את עניין מלחמת&#8211;המעמדות. קאוטסקי שנחשב לתיאורטיקן המארסיסטי הטוב ביותר&#8230;] <a href="#fnref:4" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/219">https://benyehuda.org/read/219</a></div></body></html>