<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>משל ל: שׁוֹר, אֲרִי וְתַיִשׁ</title>
	<meta name="author" content="ברכיה הנקדן"/>
</head>
<body>

<blockquote>
<p>אֲשֶׁר לוֹ אֹרֵב / יִפְחַד בֹּקֶר וָעֶרֶב</p>

<br />

<p>שׁוֹר רָאָה אֲרִי וַיִּבְרַח / כִּי אַחֲרָיו יִשְׁאַג
וְיִנְהֹם וְיִצְרַח / וַיִּתְחַבֵּא בְּאַחַת הַפְּחָתִים / תַּחַת
צַמֶּרֶת הָעֲבוֹתִים / וְהִנֵּה שָׁם תַּיִשׁ נִסְתָּר / מִפַּחַד לִבּוֹ
יֶחֱרַד וְיִתָּר / וַיֹּאמֶר לוֹ הַתַּיִשׁ: לָמָּה תִּפְחַד / הֲלֹא
אֲנִי וְאַתָּה הָיִינוּ בְּעֵדֶר אֶחָד / וַיַּעַן הַשּׁוֹר: כַָּל
הַבְּהֵמוֹת אֲשֶׁר אֶרְאֶה עוֹד חַיִּים / הָיוּ בְעֵינַי כִּשְׁחָלִים
וָאֲרָיִים / וְאִם מְצָאתִיךָ לְבַדְּךָ לֹא פָחַדְתִּי / אַךְ עַתָּה
מִפְּנֵי הָאֲרִי נִצְמַתִּי וְנִבְעַתִּי.</p>

<br />

<p>וְהַמָּשָׁל בְּאִישׁ אֲשֶׁר לוֹ אֹרֵב / תָּמִיד יִפְחַד
בֹּקֶר וָעֶרֶב / בְּלֶכְתּוֹ בְּשִׁבְתּוֹ בְּקוּמוֹ וּבְשָׁכְבוֹ / כָּל
אִישׁ וָאִישׁ יַחְשֹׁב כְּאֹיְבוֹ / עַתָּה יֹאמַר אֶהְיֶה נִרְדָּף /
וְרָדַף אֹתוֹ קוֹל עָלֶה נִדָּף.</p>
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/38091">https://benyehuda.org/read/38091</a></div></body></html>