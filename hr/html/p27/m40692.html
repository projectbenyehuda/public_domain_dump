<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>הַתְּמוּרָה (דער רינגע וועקסעל) (ד)</title>
	<meta name="author" content="אברהם בר גוטלובר"/>
</head>
<body>

<p><a href="#fn:1" id="fnref:1" title="see footnote" class="footnote"><sup>1</sup></a></p>

<blockquote>
<p>אֵין אִישׁ צֹלֵחַ</p>

<p>כָּלְ יֵמי חֶלְדוֹ.</p>

<p>הַהַצְלָחָה נוֹסַעַת</p>

<p>לֹא תֵּדַע הִנָפֵשׁ.</p>

<p>אִם מְרוֹמִים תִּשְכּוֹן</p>

<p>תְּבַקֵּשׁ הַשְׁפֵלָה;</p>

<p>וּמִשֶׁפֶל מוֹשָׁבָהּ</p>

<p>אֶל עָל שׁוֹקֵקָה.</p>

<p>שֶׁמֶשׁ כִּי יִזְרַח</p>

<p>יָרוּץ חִישׁ יָמָה,</p>

<p>וּבְרֶגַע בֹּואוֹ</p>

<p>אֶל מְקוֹמוֹ שׁוֹאֵף:</p>

<p>עוֹד תָּשִׂישׁ אָרֶץ</p>

<p>בִּבְרַק אוֹר חָרֶס,</p>

<p>פֶּתַע צְעִיף אֹפֶל</p>

<p>יְכַסֶּה הַלָיִל;</p>

<p>וְכָל שִׂיחַ הַשָּׂדֶה</p>

<p>כֶּרֶם וָיַעַר</p>

<p>כָּל עֵדֶן וְעֹנֶג</p>

<p>יִדְמוּ בַּחֹשֶׁךְ.</p>

<p>רֶגַע – כְּקֶדֶם</p>

<p>יָשׁוּבוּ וְחָיוּ,</p>

<p>מֵחֲרַכֵּי שָׁמַיִם</p>

<p>כִּי תוֹפַע נְהָרָה.</p>

<p>חֲבַצֶלֶת הַשָּׁרוֹן,</p>

<p>שׁוֹשַׁנַת עֲמָקִים,</p>

<p>סְתָו וָחֹרֶף</p>

<p>בְּסַעַר וְסָאוֹן</p>

<p>חָמְסוּ גָזָלוּ;</p>

<p>כְּפֹר וָקֶרַח</p>

<p>בְּחָרוןֹ שָׁלָחוּ;</p>

<p>עֲמָקִים וְגֵיאָיוֹת</p>

<p>בְּאַבְנֵי בָּרָד</p>

<p>הָיוּ לְשָׁרוֹן,</p>

<p>נִצְבוּ כְּמוֹ נֵד</p>

<p>מַיִם נִגָּרִים;</p>

<p>נְהָרוֹת אֵיתָן</p>

<p>כְּרִצְפַּת שַׁיִּש:</p>

<p>יָשׁוּב הָאָבִיב</p>

<p>יָשׁוּב הַקַּיִץ,</p>

<p>רוּחַ צַח</p>

<p>יִשְלַח דְּבָרוֹ,</p>

<p>וִירַקְרַק חָרוּץ</p>

<p>עִם רְסִיסֵי טַל,</p>

<p>יָשׁוּב לְכַסּוֹת</p>

<p>אֶת עֶרְוַת הָאָרֶץ.</p>

<p>שִׁבֳּלִים מְלֵאִים</p>

<p>יַעֲדוּ הַשָּׂדוֹת,</p>

<p>כַּרְמֶל וְשָרוֹןַ</p>

<p>יַעַטְפוּ בָר.</p>

<p>צִיצִים וּפְרָחִים</p>

<p>יִתְּנוּ רֵיחָם,</p>

<p>וּפְנֵי הָאֲדָמָה</p>

<p>יְחַדְּשׁוּ נְעוּרֵיהֶם</p>

<p>לְמַעַן יִהְיוּ לְמִשְׂחָק</p>

<p>אֶל קוֹר וָחֹרֶף,</p>

<p>כִּי יָשׁוּבוּ כְקֶדֶם</p>

<p>לַעֲשׂוֹתָהּ שְׁמָמָה.</p>

<p>כִּמְעַט נָשַׁב הָרוּחַ</p>

<p>וּמִזֹהַר הָרָקִיעַ</p>

<p>הָעֲנָנִים בָּרְחוּ,</p>

<p>יָהֵל הַשֶּמֶשׁ</p>

<p>וְשִׂמַּח עֵין רֹאֶה;</p>

<p>רֶגַע עָבַר –</p>

<p>וסוּפָה מִצָפוֹן</p>

<p>מִתֵּימָן סַעַר</p>

<p>יִפְרֹשׂ עֲנָנוֹ</p>

<p>וְיַחֲשִׁיךְ כָּל זֹהַר.</p>

<p>אֵין דָבָר קַיָּם.</p>

<p>כֹּל יָצִיץ וְחָלָף</p>
</blockquote>

<blockquote>
<p>כִּי תָבֹא הַצְפִירָה<a href="#fn:2" id="fnref:2" title="see footnote" class="footnote"><sup>2</sup></a>.</p>
</blockquote>

<blockquote>
<p>אָסוֹן וְשָׂשׂוֹן</p>

<p>יִסַּבּוּ בְלֶכְתָּן.</p>

<p>וּבֵין תְּרוּעַת גִּיל</p>

<p>גִבּוֹרֵי קְרָב,</p>

<p>בְּשִבְרוֹן מָתְנַיִם</p>

<p>יֵאָנְקוּ חֲלָלִים.</p>
</blockquote>

<div class="footnotes">
<hr />
<ol>

<li id="fn:1">
<p>העתקה מלשון אשכנז משירי ראָזענהיין. <a href="#fnref:1" title="return to body" class="reversefootnote">&#160;&#8617;</a></p>
</li>

<li id="fn:2">
<p>(דיא רייהע) כן הביא גזעניוס בשרשיו ובהקדמה שם בשם  רבי יונה בן גנח. וכן דעת הרד&#8220;ק ג&#8221;כ. <a href="#fnref:2" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/40692">https://benyehuda.org/read/40692</a></div></body></html>