<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>למען דעת</title>
	<meta name="author" content="ברל כצנלסון"/>
</head>
<body>

<p>לפני כּמה ימים נתכּנסה מסיבּה של חברים, &#8220;אחראים&#8221; לפי
הנוּסח המקוּבּל, ממפלגת פּוֹעלי ארץ-ישׂראל וּמן &#8220;השוֹמר הצעיר&#8221; ודנוּ על
<strong>איחוּד</strong>. בּוֹ בּיום וּבוֹ בּערב לא התקדמנוּ הרבּה. אכן, לא פּגישה
ראשוֹנה היתה זוֹ ואף לא האחרוֹנה.</p>

<p>יוֹם בּוֹ יקוּם האיחוּד של שנַים אלה ודאי יהיה יוֹם-טוֹב
לפוֹעלי ארץ-ישׂראל. אך לפי שעה עוֹדנוּ בּוֹשש לבוֹא, ואפילו אבדן יהדוּת
פּוֹלין וּמה שאוֹרב לנוּ כּאן אין בּהם, כּנראה, כּדי להחישוֹ. למחרת</p>

<p>הפּגישה הוֹדיעוּני חברי כּי ההמשך יתקיים בּקרוֹב.</p>

<p>והנה – האוֹמַר: לתמהוֹני? – קוֹרא אני בּמאמר ראשי
בּעתוֹן &#8220;השוֹמר הצעיר&#8221; שוּרוֹת אחדוֹת על אוֹתה פּגישה, והן נוֹתנוֹת לקלס
את חברי מפלגת פּוֹעלי ארץ-ישׂראל שהשתתפוּ בּה וּמסלפוֹת את תוֹכן
דבריהם.</p>

<p>בּנוֹהג שבּעוֹלם (בּעוֹלם סתם, ולָאו דוקא בּעוֹלמן של
שתי מפלגוֹת-אחיוֹת) צדדים העוֹמדים בּמשׂא-וּמתן (ואפילוּ כּשאין המדוּבּר
על האיחוּד) אין אחד מהם נוֹטל לוֹ את הזכוּת לנַסח בּרבּים על דעת עצמוֹ
את עמדת עמיתוֹ. על אחת כּמה וכמה שאין זוֹ ממידת משׂא-וּמתן לעַוות את
עמדת העמית.</p>

<p>האוּמנם יש לוֹ ל&#8220;השוֹמר הצעיר&#8221; אתֶיקה אחרת, אֶתיקה של
&#8220;אוֹפּוֹזיציוֹת&#8221; מסוּג ידוּע? אוֹ שמא אָכף עליו ההכרח לסַפּר כּ<strong>כה</strong>
לחבריו על המשׂא-וּמתן וּלתאר בּפניהם כּ<strong>כה</strong> את עמדת מפלגת פּוֹעלי
ארץ-ישׂראל וּלקדם בּדרך <strong>זאת</strong> את האיחוּד הנרצה?</p>

<p>וּלמען הסיר לזוּת-עֵט וּלמען דעת חברי מפלגת פּוֹעלי ארץ-ישׂראל וחברי &#8220;השוֹמר הצעיר&#8221; – הרוֹצים לדעת את
הדברים כּמוֹ שהם – מַהי נקוּדת הפּילוּג בּשאלת האיחוּד, הריני מקבּל עלי
להגדיר את הויכּוּח האידיאוֹלוֹגי שבּינינוּ בּמלים מוּעטוֹת:</p>

<p>חברי &#8220;השוֹמר הצעיר&#8221; הוֹדיעוּ לנוּ כּי הם רוֹצים בּאיחוּד
אתנוּ. אוּלם תנאי קוֹדם הם מַתנים אתנוּ שנקבּל עלינוּ מראש כּמה הגדרוֹת
וניסוּחים המקוּבּלים אצל &#8220;השוֹמר הצעיר&#8221;. אין הם
דוֹרשים מאתנוּ שנקבּל עלינוּ כּל מה שמוּסכּם וּמקוּבּל אצל &quot;השוֹמר</p>

<p>הצעיר&quot; בּהלכוֹת דעוֹת, אידיאוֹלוֹגיה וּמדע. הם מסתפּקים בּחלק מזה.
מבּלעדי זאת אין האיחוּד, לדעתם, אפשרי.</p>

<p>גם אנחנוּ רוֹצים בּאיחוּד. וּמוּכנים לוֹ לאַלתר. ואין</p>

<p>אנוּ מַתנים שוּם תנאי מחוּץ לאיחוּד עצמוֹ. אין אנוּ דוֹרשים מחברי
&#8220;השוֹמר הצעיר&#8221; כּתנאי לאיחוּד שיעמידוּ למבחן את העיקרים, אם עיקרי אמוּנה
אוֹ אידיאוֹלוֹגיה אוֹ מדע, המקוּבּלים אצלם כּהשקפת-חוֹבה, ושיתחייבוּ</p>

<p>לקבּל על עצמם מה שנטיל עליהם וּלהסתלק ממה שלא יִיטב בּעינינוּ. אנחנוּ,
המקיימים את אחדוּתנוּ כּמפלגה על יסוֹד חוֹבת-המעשׂה, ולא על יסוֹד
השקפת-חוֹבה, איננוּ מסכּימים שכּתנאי לאיחוּד נתחייב להסתלק מחוֹפש הדעה
אשר יש לכל אחד בּתוֹכנוּ; איננוּ מסכּימים שכּתנאי לאיחוּד נתחייב לקבּל
עוֹל של השקפוֹת-חוֹבה שיוּטלו עלינוּ, בּיחסנוּ לעניני אמוּנה אוֹ</p>

<p>אידיאוֹלוֹגיה אוֹ מדע.</p>

<p>עניני השקפוֹת-יסוֹד ראוּי להם שיהיוּ נדוֹנים בּכל חוֹמר</p>

<p>העיוּן <strong>לגוּפם</strong> בּתוֹך תנוּעה מאוּחדת, ולא שיהיוּ נחתכים לפי
משׂא-וּמתן של צדדים, כּתנאי למשהוּ, אפילוּ לדבר גדוֹל וחשוּב
כּאיחוּד.</p>

<p>אנחנוּ, חברי מפלגת פּוֹעלי ארץ-ישׂראל, מוּכנים להתאחד כּמוֹ שהננוּ עם חברי &#8220;השוֹמר הצעיר&#8221; כּמוֹ שהם.</p>

<p>והשאלוֹת השנוּיוֹת בּמחלוֹקת?</p>

<p>לתנוּעה המאוּחדת פּתרוֹנים.</p>

<p>חשון ת&quot;ש.</p>

<br />


</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/41064">https://benyehuda.org/read/41064</a></div></body></html>