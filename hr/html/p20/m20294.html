<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>יִשְׂרָאֵל עַם קָדוֹשׁ</title>
	<meta name="author" content="אברהם אבן עזרא"/>
</head>
<body>

<p>סליחה (לראש השנה)</p>

<blockquote>
<br />

<p>יִשְׂרָאֵל עַם קָדוֹשׁ, יָגֵל וְיִשְׂמַח לִבּוֹ,</p>
</blockquote>

<blockquote>
<p>אֲשֶׁר לוֹ אֱלֹהִים קְרֹבִים וְגַם שָׁכְנוֹ בְקִרְבּוֹ.</p>
</blockquote>

<blockquote>
<p>קוֹרֵא אֵלָיו – וַיַּעֲנֶה, וַיִּגְעַר בַּשָּׂטָן בְּאָרְבּוֹ –</p>
</blockquote>

<blockquote>
<p>יְיָ אֱלֹהָיו עִמּוֹ וּתְרוּעַת מֶלֶךְ בּוֹ.</p>

<br />

<p>אֱלֹהִים דִּבֶּר בְּקָדְשׁוֹ מִקֶּדֶם לֶאֱמוּנַי:</p>
</blockquote>

<blockquote>
<p>בַּיּוֹם שֶׁאַתֶּם עוֹבְרִים כִּבְנֵי מָרוֹן לְפָנַי –</p>
</blockquote>

<blockquote>
<p>גְּאֻלָּה תִהְיֶה לָכֶם בְּקוֹל שׁוֹפָר בְּיוֹם דִּינַי;</p>
</blockquote>

<blockquote>
<p>דְּעוּ וּרְאוּ כִּי טוֹב יְיָ / אַשְׁרֵי הַגֶּבֶר יֶחֱסֶה בּוֹ.</p>

<br />

<p>דְּעוּ וּרְאוּ, כִּי כָל אִישׁ אֲשֶׁר בִּדְרָכָיו יַחְפֹּץ,</p>
</blockquote>

<blockquote>
<p>הוֹלֵךְ לִמְצֹא עֲוֹנוֹ וְאַחַר עֵינָיו יָפוֹץ –</p>
</blockquote>

<blockquote>
<p>זְמָן וְחֶשְׁבּוֹן יַגִּיעוּ וּלְבֵית בּוֹרוֹ יִקְפֹּץ</p>
</blockquote>

<blockquote>
<p>הָעֶצֶב נִבְזֶה נָפוּץ / כִּכְלִי אֵין חֵפֶץ בּוֹ.</p>

<br />

<p>חוֹטֵא וְלֹא שָׁב בְּכָל לִבּוֹ – מָשְׁלוֹ לְמַה הוּא דוֹמֶה?</p>
</blockquote>

<blockquote>
<p>טוֹבֵל וְאוֹחֵז בְּיָדוֹ הַשֶּׁרֶץ הַטָּמֵא.</p>
</blockquote>

<blockquote>
<p>יִיגַע – וְלֹא יוֹעִיל לוֹ; וְלוּ יִטְבֹּל בְּכָל מֵימֵי</p>
</blockquote>

<blockquote>
<p>עוֹלָם – שָׁוְא הוּא, כָּל יְמֵי / אֲשֶׁר הַנֶּגַע בּוֹ.</p>

<br />

<p>כּוֹנֵן, עַמִּי, לִבְּךָ וְעָזְבָה כָּל לָצוֹן,</p>
</blockquote>

<blockquote>
<p>לְכָה אִיעָצְךָ: שׁוּבָה בְּכָל לִבְּךָ בְּעִלָּצוֹן.</p>
</blockquote>

<blockquote>
<p>מוֹדֶה וְעוֹזֵב יְרֻחַם – אִם פְּנִימִי כְּחִיצוֹן</p>
</blockquote>

<blockquote>
<p>תָּמִים יִהְיֶה לְרָצוֹן, / כָּל מוּם לֹא יִהְיֶה בּוֹ.</p>

<br />

<p>נִדְבוֹת פִּי בוֹרַאֲךָ יִהְיוּ לְךָ לְמִקְמַע,</p>
</blockquote>

<blockquote>
<p>סַלְסֵל אֶת תּוֹרָתוֹ וְאֶת מֵימֶיהָ תִגְמַע,</p>
</blockquote>

<blockquote>
<p>עֲזֹב לִבְּךָ הַשּׁוֹבָב וּבִבְכִי עֵינְךָ תִּדְמַע –</p>
</blockquote>

<blockquote>
<p>הִשָּׁמֵר מִפָּנָיו וּשְׁמַע / בְּקֹלוֹ אַל תַּמֵּר בּוֹ.</p>

<br />

<p>פְּנֵי לֵב רַע אַל תִּשָּׂא בְּעֵת יִשְׂחַק וִירַנֵּן,</p>
</blockquote>

<blockquote>
<p>צְפוֹנִי הַרְחֵק מִמְּךָ לְפַתּוֹתְךָ כִּי יְשַׁנֵּן,</p>
</blockquote>

<blockquote>
<p>קוּצָה בּוֹ וְעָזְבֵהוּ וּבְקִרְבְּךָ אַל יְקַנֵּן –</p>
</blockquote>

<blockquote>
<p>אַל תִּשְׁמַע כִּי יְחַנֵּן / קוֹלוֹ אַל תַּאֲמֵן בּוֹ.</p>

<br />

<p>רְאֵה, עַמִּי, כִּי בָחַר בְּךָ הָאֵל לוֹ לְעֵדָה,</p>
</blockquote>

<blockquote>
<p>שָׁמַר לְךָ רַב טוּבוֹ וְכָל יְקָרָה הַחֲמוּדָה,</p>
</blockquote>

<blockquote>
<p>תִּשְׂבַּע דֶּשֶׁן בֵּיתוֹ הַמְתֻקָּן לַסְּעוּדָה</p>
</blockquote>

<blockquote>
<p>לְיִשְׂרָאֵל וִיהוּדָה, / וְכָל זָר לֹא יֹאכַל בּוֹ.</p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/20294">https://benyehuda.org/read/20294</a></div></body></html>