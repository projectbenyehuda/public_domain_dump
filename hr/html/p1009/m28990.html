<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>לְאַדָּר אֶעֱנֶה בִשְׁבָח וְשִׁירִים</title>
	<meta name="author" content="זכריה אלצ'אהרי"/>
</head>
<body>

<blockquote>
<br />

<p>לְאַדָּר אֶעֱנֶה בִשְׁבָח וְשִׁירִים / לְמֵקִים דָּל וּמַשְׁפִּיל אַף וּמֵרִים</p>

<p>אֲשֶׁר עָמַד לְעַם קֹדֶשׁ בְּעֵת צָר / בְּקוּם הָמָן וּבָנָיו הָאֲרוּרִים</p>

<p>וְתָלוּהוּ בְעֵץ הֵכִין לְנַפְשׁוֹ / וְרֹב בָּנָיו אֲשֶׁר שָׁבוּ עֲרִירִים</p>

<p>וְהִשְׁבִּית מִשְׁכְּנוֹת זֶרַע עֲמָלֵק / וְהִחְלִיפָם בְּצַדִּיקִים יְקָרִים</p>

<p>וְצִוַּנִי לְהַזְכִּירָם וְאֶשְׂמַח / וְאָגִילָה לְעֵת כָּזֹאת בְּפוּרִים</p>

<p>וְאֶשְׁתַּעְשַׁע בְּפִלְאֵי הַפְּלָאוֹת / אֲשֶׁר נֶהְפַּךְ יְמֵי אֹפֶל לְאוֹרִים</p>

<p>שְׁתוּ דוֹדִים בְּיֵין מַלְכוּת וְשִׁכְרוּ / בְּנֵי יַעֲקֹב זְקֵנִים עִם נְעָרִים</p>

<p>עֲדֵי כִי נַחֲלִיף אָרוּר בְּבָרוּךְ / וּמִכָּל מַעֲנֶה נִהְיֶה פְטוּרִים</p>

<p>וּמִשְׁלוֹחַ יְפֵה מָנוֹת לְרֵעִים / וּמַתָּנוֹת לְאֶבְיוֹנִים וְגֵרִים</p>

<p>בְּשַׂר אֵלִים אֲשֶׁר נִכְסָה בְחֶלְבּוֹ / וְדָג גָּדוֹל יְהִי רוֹבֵץ יְאוֹרִים</p>

<p>וְסוֹף נוֹדֶה לְמַשְׂבִּיע רְעֵבִים / בְּגַאְוָתוֹ וְהִרְעִיב הַכְּפִירִים.</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/28990">https://benyehuda.org/read/28990</a></div></body></html>