<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>פְּתִיחָה לְשִׁיר נִשּׂוּאִין: הַיּוֹם לְהִשְׁתַּקְשֵׁק יָצָאתִי חוּצָה</title>
	<meta name="author" content="יצחק חיים פרוסולוני"/>
</head>
<body>

<blockquote>
<p>Isac Vita Frosolone</p>
</blockquote>

<p>[נולד בסִיֶּנָה ומת בלִיווֹרנוֹ בשנת 1794]</p>

<blockquote>
<br />
</blockquote>

<blockquote>
<p><strong>פְּתִיחָה לְשִׁיר נִשּׂוּאִין</strong></p>
</blockquote>

<blockquote>
<p>– – ͝ – – – – – – – –</p>
</blockquote>

<blockquote>
<p>– – ͝ – – – –</p>
</blockquote>

<blockquote>
<p>הַיּוֹם לְהִשְׁתַּקְשֵׁק יָצָאתִי חוּצָה</p>

<p>גַּנּוֹת וּפַרְדֵּסִים נֶגְדִּי רָאִיתִי</p>

<p>פִּתְאֹם לְעֻמָּתָם הָלֹךְ הָלָכְתִּי</p>

<p>אֵצֶל גְּבוּלָם וּבְתוֹכָם יָרָדְתִּי</p>

<p>בִּמְקוֹם נְאוֹת דֶּשֶׁא יַעַר צוֹמֵחַ</p>

<p>עֵצִים וְכָל־מִין שִׂיחַ</p>

<p>עוֹשֶׂה פְּרִי נֶחְמָד טוֹב לָעֵינָיִם</p>

<p>מָתוֹק לְנֶפֶשׁ אִישׁ מַרְפֵּא לָעָצֶם.</p>

<p>שָׁמָּה עֲרֻגוֹת בֹּשֶׂם</p>

<p>שׁוֹשָׁן חֲבַצֶּלֶת צִצִּים וָפֶרַח</p>

<p>שָׁם נָֽתְנוּ הַדּוּדָאִים כָּל־רֵיחַ</p>

<p>שָׁמָּה בִרֵכוֹת מַיִם</p>

<p>שֶׂכֶר וְאַגְמֵי־נָפֶשׁ</p>

<p>נַחַל וּמֵי מַבּוּעַ</p>

<p>הוֹמִים לְאַט נוֹטִים בִּלְתִּי קוֹל רָעַם</p>

<p>הַהוֹֽלְכִים נָלוֹז תַּחַת הָאָרֶץ</p>

<p>תּוֹךְ מַעְגְּלוֹתֵיהֶם כִּי לֹא נוֹדָעוּ</p>

<p>עַד כִּי מְפַכִּים מִן־חוֹרִים הַחוּצָה</p>

<p>עוֹלִים לְמַעְלָה אֶל־מָקוֹם גָּבֹהַּ</p>

<p>עוֹד נוֹֽזְלִים כִּרְבִיבִים זַרְזִיף אָרֶץ</p>

<p>דֶּרֶךְ מְקוֹרָם הֵם שָׁבִים לָלָכֶת.</p>

<p>שָׁמָּה נְתִיבוֹת פּוֹנוֹת אֶל־כָּל־רוּחַ</p>

<p>קֵדְמָה וְצָפוֹנָה יָמָּה וָנֶגְבָּה</p>

<p>וּשְׁבִיל רְחַב יָדַיִם</p>

<p>צוֹפֶה לְאֵם הַדָּרֶךְ</p>

<p>אָרְכּוֹ מְלֹא הָעָיִן</p>

<p>מִפֹּה וּמִפֹּה חומותיו נִשְׂגָּבוּ:</p>

<p>תִּדְהָר הֲדַס וּבְרוֹשׁ שִׁטָּה וָאָרֶז</p>

<p>שָׁוִים בְּקַו הַיֹּשֶׁר.</p>

<p>שָׁמָּה בְדָלִיּוֹתֵיהֶם יִשְׁכֹּנוּ</p>

<p>צִפּוֹר וְעוֹף שָׁמָיִם</p>

<p>עַיִט וְכָל־כָּנָף זָמִיר יַשְׁמִיעוּ</p>

<p>צִפְצוּף וְשִׁיר יַבִּיעוּ.</p>

<p>שָׁם כָּֽלְתָה נַפְשִׁי, שָׁמָּה נִכְסָפָה</p>

<p>לֵישֵׁב לְהִסְתּוֹפֵף לִמְצֹא מַרְגּוֹעַ,</p>

<p>בָּדָד בְּצֵל שִׂיחִים בֶּטַח שָׁכָבְתִּי</p>

<p>לִי עָרְבָה שֵׁינָה כִּי כֵן תָּאָבְתִּי.</p>

<br />
</blockquote>

<p>– – – – – – – –</p>

<blockquote>
<p>יָגֵל אָדָם עֵת סָר לִרְאוֹת</p>

<p>פַּרְדֵּס נָאֶה בִּנְוֵה הַטּוֹב</p>

<p>תּוֹךְ גַּן רָוֶה כָּל־עֵץ רָטוֹב</p>

<p>תָּשִׂישׂ נַפְשׁוֹ לִבּוֹ יִשְׂמַח.</p>

<br />
</blockquote>

<blockquote>
<p>יִתִאַו לָשׁוּט אָרְכּוֹ רָחְבּוֹ</p>

<p>שָׁמָּה לָגוּר לִטַּע נָוֶה</p>

<p>שָׁם בִּמְנוּחוֹת נַפְשׁוֹ יִרְוֶה</p>

<p>יָנוּס יָגוֹן עֶצֶב יִמַּח.</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/40791">https://benyehuda.org/read/40791</a></div></body></html>