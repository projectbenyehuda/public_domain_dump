<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>תוכחה [מַה נֶּפֶשׁ נוֹכַחַת]</title>
	<meta name="author" content="יצחק אבן גיאת"/>
</head>
<body>

<p><strong>סימן: א&quot;ב ויצחק בבית האחרון</strong></p>

<p><strong>יב</strong></p>

<blockquote>
<p>         מַה נֶּפֶשׁ נוֹכַחַת / תָּשִׁיב בְּיוֹם תּוֹכַחַת / וְהנּוֹשֶׁה בָא לָקַחַת</p>

<p>         אֵיכָה עֹרֶף מַקְשֶׁה / וּמֵהִתְרַפֵּס מַחְשֶׁה / אִישׁ אֲשֶׁר לוֹ נוֹשֶׁה</p>

<p>         בְּנֵי יָמִים לְרִגְעֵיהֶם / לְנוֹשֵׁיהֶם מַקְרֵיהֶם / נוֹשִׁים בָּהֶם</p>

<p>         גַּם מִמַּעַל וְתַחַת / תּוֹכָם מִשְׁתַּלַּחַת / צָרַעת פּוֹרַחַת</p>

<p>5        מַה נֶּפֶשׁ נוֹכַחַת&#8230;</p>

<br />
</blockquote>

<blockquote>
<p>         דָּבְקוּ בְצִיץ הֶתְלֵמוֹ / וּבְתוֹהוּ יְמֵי הֶבְלֵמוֹ / יַשִּׂיא מָוֶת עֲלֵימוֹ</p>

<p>         הוֹד בְּעָלִים וּרְכוּשׁוֹ / יִקְרָא וְחֵיל כַּחְשׁוֹ / נָשִׁיתִי אֶתְכֶם נָשׂוֹא</p>

<p>         וְנָע מְשׁוּבָה וָנַחַת / פֶּתַע לִשְׁאֹל יֵחַת / וַיִּפֹּל אֶל הַפַּחַת</p>

<p>         מַה נֶּפֶשׁ נוֹכַחַת&#8230;</p>

<br />
</blockquote>

<blockquote>
<p>         זַחֲלִי נַפְשִׁי לְמִרְיֵךְ / בִּקְרֹא לִיךְ וּלְגֶוְיִךְ / בֹּאִי וְשַׁלְּמִי אֶת נִשְׁיֵךְ</p>

<p>         חִקְקֵי לִבֵּךְ בְּעוֹדוֹ / נִגְלוּ וּכְתָבָם בְּסוֹדוֹ / כָּל בַּעַל מַשֶּׁה יָדוֹ</p>

<p>         טוּב יָדֶיךָ וּמִנְחַת / שָׁוְא צָרְרוּ בְאַמְתַּחַת / הִנֵּה נִשְׁחַת</p>

<p>         מַה נֶּפֶשׁ נוֹכַחַת&#8230;</p>

<br />
</blockquote>

<blockquote>
<p>         יַד אִישׁ תַּכְחִישֵׁהוּ / וְיָחִישׁ לַעְנוֹת פִּיהוּ / אֲשֶׁר יַשֶּׁה בְרֵעֵהוּ</p>
</blockquote>

<blockquote>
<p>15          כֵּן חוֹבָתוֹ רְשׁוּמָה / וַעֲלֵי מִצְחוֹ חֲתוּמָה / מַשַּׂאת מְאוּמָה</p>
</blockquote>

<blockquote>
<p>         לְעוֹלָמָהּ זוֹנַחַת / וּבָזֶה לֹא מוּנַחַת / נִמְצֵאת מִכָּאן וּמִכָּאן קָרַחַת</p>

<p>         מַה נֶּפֶשׁ נוֹכַחַת&#8230;</p>

<br />
</blockquote>

<blockquote>
<p>         מִי יִתֵּן בְּעוֹד טוּבִי / בְּטֶרֶם לָאָרֶץ שׁוּבִי / לֹא נָשִׁיתִי וְלֹא נָשׁוּ בִי</p>

<p>         נוֹאַלְתִּי כְּאִיש בּוֹזֶה / וְדָבַקְתִּי בְאוֹחֲזֵי / אֶת הַמַּשָּׂא הַזֶּה</p>
</blockquote>

<blockquote>
<p>20       סְפוֹת עַל חֹם קַדַּחַת / וּבַשְּׂאֵת אוֹ סַפַּחַת / כִּי יִהְיֶה בַקָּרַחַת</p>
</blockquote>

<blockquote>
<p>         מַה נֶּפֶשׁ נוֹכַחַת&#8230;</p>
</blockquote>

<blockquote>
<br />
</blockquote>

<blockquote>
<p>         עֲנַן סִכְלוּת עֵינֶיךָ / כִּסָּה וְרַעְיוֹנֶיךָ / כִּי יַשֶּׁה לְךָ אֱלֹהַּ מֵעֲוֹנֶיךָ</p>

<p>         פְּנוֹת אֶל חֵטְא בִּקְרוֹתוֹ / בְּלִי הָבִין אַחֲרִיתוֹ / נָשָׂא בוֹ אָלָה לְהֵאָלוֹתוֹ</p>

<p>         אֶל צְרוֹר חַטָּאת צוֹרַחַת / לְהִתְחַבֵּר לַנִּשְׁחָת / אַחַת אֶל אַחַת</p>

<p>25       מַה נֶּפֶשׁ נוֹכַחַת&#8230;</p>

<br />
</blockquote>

<blockquote>
<p>         קֵרְבוֹ לַמִּשְׁפָּט לְרִיבוֹ / יַרְשִׁיעוֹ פִיו וְנִיבוֹ / הָאִישׁ אֲשֶׁר אַתָּה נוֹשֶׁה בוֹ</p>

<p>         רוֹעֶה בְּהִתְיַצֵּב לְיַד / מַעְגָּל וְהָיָה צַיָּד / מַשָּׂא כָל יַד</p>

<p>         שְׁפָטוּךָ כְּעִיר הַנִּדַּחַת / בְּלַהֶבֶת קוֹדַחַת / וְאֵשׁ מִתְלַקַּחַת</p>

<p>         מַה נֶּפֶשׁ נוֹכַחַת&#8230;</p>

<br />
</blockquote>

<blockquote>
<p>         תּוֹם תָּם לְאֵין תּוֹם תַּמְשֶׁה / לְנוֹשֶׁה בוֹ כִּי תַשֶּׁה / לֹא תִהְיֶה לוֹ כְנוֹשֶׁה</p>
</blockquote>

<blockquote>
<p>30       יַד צֶדֶק הֵן נְטוּיָה / קֶדֶם לְךָ הִיא גְלוּיָה / צִדְקָתְךָ בְּאֶרֶץ נְשִׁיָּה</p>
</blockquote>

<blockquote>
<p>         אֲמָתְךָ פְּדֵה מִשַּׁחַת / כִּי לְךָ מִתְוַכַּחַת / אָנֹכִי בוֹרַחַת</p>

<p>         וּבְכֵן מָה רַבּוּ מַעֲשֶׂיךָ יְיָ.</p>
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/33085">https://benyehuda.org/read/33085</a></div></body></html>