<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[לבבי תוך קרָבַי]</title>
	<meta name="author" content="שמואל הנגיד"/>
</head>
<body>

<p>ולה פי צפה אלאכואן ודכר קום אשאעו אן אלנגום תקצי בקצר עמרה וסרוא בה</p>

<p>ולו בתאור הרעים והזכרת האנשים אשר הפיצו שמועה כי הכוכבים גזרו קצור חייו ושמחו בזאת</p>

<blockquote>
<br />
</blockquote>

<blockquote>
<p>U – – – U – – – U //– – U – – – U – – – U – –</p>
</blockquote>

<blockquote>
<p>לְבָבִי תוֹךְ קְרָבַי עִיר סְגוּרָה, // בְּתוֹכוֹ אַהֲבַת רֵעַי נְצוּרָה,</p>

<p>וְלֹא אַשְׁוֶה בְּלִבִּי אֶת יְדִידַי, // וְלֹא אַשְׁוֶה חֲבֵרַי בַּחֲבוּרָה,</p>

<p>וְיֵשׁ מֵהֶם כְּיָדִי, יַד יְמִינִי – // וְיֵשׁ מֵהֶם כְּמוֹ אֶצְבַּע יְתֵרָה,</p>

<p>וְיֵשׁ נוֹתֵן בְּפִיהוּ לִי בְּרָכוֹת – // וְיִטֹּר לִי בְּטוּחוֹתָיו מְאֵרָה,</p>

<p>וְלִי עַיִן וְלֹא תִישַׁן, וְלִי לֵב, // וְעַל כָּל סוֹד מְצוּדָתָם מְזוֹרָה,</p>

<p>וְיַתִּירוּ צְפוּנֵי הַקְּרָבִים, // וְיוֹרוּנִי – וְתוֹרָתָם יְשָׁרָה,</p>

<p>וְלִי יֹאמְרוּ: אֲשֶׁר יִשְׁמֹר בְּרִיתְךָ – // בְּרִיתוֹ שִׁית בְּתוֹךְ לִבָּךְ שְׁמוּרָה,</p>

<p>וְהַנְחִיל זֶה בְּאַהְבָתָךְ כְּמוֹ בַת // בְּתוֹךְ בָּנִים – וְזֶה חֵלֶק בְּכוֹרָה,</p>

<p>וְזֶה, מִפִּיו יְכַבֶּדְךָ בְּלִי לֵב – // אֱמֹר לוֹ מֵאֲשֶׁר יֹאמַר עֲשָׂרָה</p>

<p>תְּפַתּוּנִי – וְאַתֶּם הַמְפֻתִּים // וְתִבְזוּנִי – וְלִי נֶפֶשׁ יְקָרָה</p>

<p>וְתַפְטִירוּ לְזָרִים לֹא בְּפָנַי // וְתִתְרָאוּ בְּכָבוֹד לִי וּמוֹרָא,</p>

<p>וְתִנָּחְמוּ בְּדִבְרֵי קוֹסְמִים כִּי // אֲסִיפָתִי בְּחֶשְׁבּוֹנָם מְהֵרָה</p>

<p>וְתוֹחִילוּ לְעֵת לֶדֶת עֲמָלָם – // וְאֵיךְ תָּחִיל וְאֵיךְ תֵּלֵד עֲקָרָה?</p>

<p>וְלָאֵל סוֹד מְכֻסֶּה, לִי צְפָנוֹ, // וְנִפְלָאָה, בְּמַחְשַׁבְתּוֹ עֲצוּרָה.</p>

<p>וְאִם אָמוּת לְקֵץ יָמִים בְּלֵחִי // – וְהַמִּיתָה עֲלֵי כָל חַי גְּזוּרָה –</p>

<p>בְּכָל עִיר תִּשְׁמְעוּ: בֹּאוּ בְּכוּ עַל // יְחִיד הַדּוֹר בְּמוֹעֵצוֹת וְתוֹרָה!</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/25188">https://benyehuda.org/read/25188</a></div></body></html>