<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>לְךָ עשֶׁר</title>
	<meta name="author" content="שמואל הנגיד"/>
</head>
<body>

<p>וכאן אלחכים אבו מדין באיתא ענדה פאנבהה פאעלמה במא ראי ולם ישך פי תלף אבן אבי מוסי פקתל אלי איאם יסירה פקאל ענד מא [בש]ר בהלאכה וד ͘ לך שנת שמונה מאות וסמאהא בשורה</p>

<p>והיה הרופא אבו מדין לן אצלו והעירו (הנגיד) והודיעו מה שראה (בחלומו) ולא פקפק במותו של אבן אבי מוסי, ואכן נהרג אחרי ימים מועטים, ושר (הנגיד) כאשר נתבשר במותו — וזה היה בשנת שמונה מאות — וקראה:</p>

<h2 id="בְּשׂוֹרָה">בְּשׂוֹרָה</h2>

<br>  
  È     — — —  È     — — —  È      — — —   È  — — —

<blockquote>
<p>לְךָ עשֶׁר  /  וּמַמְלָכָה   / וְהָעֹז מִ-   / לְּפָנֶיךָ,</p>
</blockquote>

<blockquote>
<p>וְאַתְּ מוֹשֵׁל /  בְּכָל מוֹשֵׁל /   וְנַפְשׁוֹתָם   / בְּיָדֶיךָ!</p>
</blockquote>

<blockquote>
<p>אֲנִי אֶרְאֶה  /  וְאַגִּיד לַ-  /   אֲנָשִׁים מַלְ- /  אֲכוֹתֶיךָ,</p>
</blockquote>

<blockquote>
<p>וְהָעִוֵּר –  /  אֲשֶׁר לֹא יֶ-  / חֱזֶה הַדְרַת  / כְּבוֹדֶךָ,</p>
</blockquote>

<blockquote>
<p>5  וְהָאִלֵּם –  /  אֲשֶׁר יִדֹּם  /  וְלֹא יַגִּיד  /  פְּעָלֶיךָ.</p>
</blockquote>

<blockquote>
<p>לְךָ הַהוֹד  /  וְהַכָּבוֹד  /  בְּאַדְמָתְךָ /   וְשָׁמֶיךָ,</p>
</blockquote>

<blockquote>
<p>וְכַמָּה הֶ-  /  עֱלִיתָ אִישׁ – /  וְהָיָה מִ-  /  מְּשַׂנְאֶיךָ,</p>
</blockquote>

<blockquote>
<p>וְכִבַּדְתּוֹ –  / וְהוּא בִקֵּשׁ  /  לְהָרַע אֶל  / יְדִידֶיךָ,</p>
</blockquote>

<blockquote>
<p>וְכִמְנַשֶּׁה  /  בְּךָ כִחֵשׁ  /   וְאָמַר: לֹא  / רְאִיתִיךָ!</p>
</blockquote>

<blockquote>
<p>10 מְבַשֵּׂר טוֹב,  / הֲבִינֵנִי  /   וְהָרֵם קוֹל, /  בְּחַסְדֶּךָ,</p>
</blockquote>

<blockquote>
<p>וְצַפְצֵף לִי /  כְּסוּס עָגוּר,  /  וְאַל תַּמְעִיט / אֲמָרֶיךָ:</p>
</blockquote>

<blockquote>
<p>הֲצֶדֶק הוּא /  אֲשֶׁר אֶשְׁמַע,  / וְאֵיךְ הָיָה, /   וְאֵיכָכָה?</p>
</blockquote>

<blockquote>
<p>הֲבִינֵנִי:  /  הֲגִוְיַת בֶּן-  /  אֲבִי-מוּסַי  /  מְחֻתָּכָה?</p>
</blockquote>

<blockquote>
<p>וְנִבְלָתוֹ –  /  הֲנִסְחָבָה  /  עֲלֵי חוּצוֹת  / וְהֻשְׁלָכָה?</p>
</blockquote>

<blockquote>
<p>15 הֱשִׁיבַנִי:  /  חֲדֵה וּשְׂמַח  / וְיֵעָלֵץ  /  לְבָבֶךָ,</p>
</blockquote>

<blockquote>
<p>וְקוּם וּרְקַע  / עֲלֵי רֶגֶל   /  וְשׁוּב וּמְחָא / בְּכַפֶּךָ,</p>
</blockquote>

<blockquote>
<p>וְהֵרָפֵד  /  בְּתַפּוּחִים /   וְהִסָּמֵךְ   /  בְּיֵינֶךָ,</p>
</blockquote>

<blockquote>
<p>וְגַדֵּל שֵׁם  /  אֱלֹהֶיךָ  /   וּמַלֵּא מִ- /  שְּׂחוֹק פִּיךָ,</p>
</blockquote>

<blockquote>
<p>וְקוּם וּקְרָא  / בְּשִׁיר שִׁירִים /  וְאַל תִּקְרַב /  אֱלֵי אֵיכָה.</p>
</blockquote>

<blockquote>
<p>20 וְתֶן לִי בַ-  /  בְּשׂוֹרָה אֶת  / חֲלִיצָתָךְ  /  וּמַדֶּיךָ,</p>
</blockquote>

<blockquote>
<p>לְמַעַן בֶּן-  / אֲבִי-מוּסַי  /  כְּבָר נָפַל /  בְּמַהְפֵּכָה,</p>
</blockquote>

<blockquote>
<p>כְּמוֹ נִכְסַף  / לְבֶן-עַבַּאס  /  אֲשֶׁר בִּקֵּשׁ /  לְהָרְגֶךָ,</p>
</blockquote>

<blockquote>
<p>וְהָלַךְ לַ-   /  חֲזוֹת פָּנָיו  /  בְּצַלְמָוֶת  /  וּבַחְשֵׁכָה</p>
</blockquote>

<blockquote>
<p>וְהָעִיר, מִ-  / מְּשׂוֹשׂ קָמָיו,  / מְשֻׂמַּחַת  /  כְּמוֹתֶךָ,</p>
</blockquote>

<blockquote>
<p>25 וּמִשּׁוֹאַת  /  בְּנֵי בֵיתוֹ  /  מְבֹהָלָה  /  וְנָבוֹכָה.</p>
</blockquote>

<blockquote>
<p>הֲשִׁיבוֹתִיו:  / דְּבַשׁ מָתוֹק /  וְחָלָב עַל  /  לְשׁוֹנֶךָ,</p>
</blockquote>

<blockquote>
<p>וְתִתְבַּשֵּׂר  /  מְהֵרָה כִּי   /  כְּמוֹ זֹאת בָּא / לְצָרֶיךָ!</p>
</blockquote>

<blockquote>
<p>קְחָה מַדַּי  / וּמַלְבּוּשַׁי  /  וְשִׁית נִזְרִי /  בְּרֹאשֶׁךָ,</p>
</blockquote>

<blockquote>
<p>וְלֵך אֶל כָּל  /  מְיֻדָּעַי   /  וְהַשְׂמִיחֵם  /  בְּמִלֶּיךָ,</p>
</blockquote>

<blockquote>
<p>30 וְיֵדְעוּ כִי  /  יְחִידָתוֹ /  לְגֵיהִנֹּם  /  מְמֻשָּׁכָה,</p>
</blockquote>

<blockquote>
<p>וְכִי מֶלֶךְ  /  הֲרָגָהוּ  /   וְרָאָה בוֹ  / אֲשֶׁר חָכָה.</p>
</blockquote>

<blockquote>
<p>בְּנוֹ-עַבַּאס,  / שְׂמַח כִּי בָא /  לְשַׁחֶרְךָ  /  חֲבֵרֶךָ!</p>
</blockquote>

<blockquote>
<p>שְׁבוּ יַחַד,  /  וְהַכֵּהוּ,  /   בְּצַלְמָוֶת, /  וְיַכֶּכָה,</p>
</blockquote>

<blockquote>
<p>וְאִם תַּחְפֹּץ — / קְשֹׁר חֶבֶל   / עֲלֵי רֹאשׁוֹ  / וְרֹאשֶׁךָ,</p>
</blockquote>

<blockquote>
<p>35 וְיָנוּד עַל  /  אֲשֶׁר הָיָה – /  וְתָשִׁיב לוֹ  / בְּקִינֶיךָ,</p>
</blockquote>

<blockquote>
<p>וְיִהְיֶה לָּךְ /  כְּמוֹ פֶסֶל – /   וְתִהְיֶה לּוֹ /   כְּמוֹ מִיכָה,</p>
</blockquote>

<blockquote>
<p>וְחִרְשׁוּ עַל  / בְּנֵי שַׁחַת,  /  שְׁנֵיכֶם, רַע /  וְתַהְפּוּכָה,</p>
</blockquote>

<blockquote>
<p>וְיִרְקַב בֶּן-  /  אֲבִי-מוּסַי  /  כְּמוֹתֶךָ  /   בְּקִבְרֶךָ,</p>
</blockquote>

<blockquote>
<p>וְיִשָּׁכַח,  /  כְּמוֹ נִשְׁכַּח, /  שְׁמָךְ הָרַע  / וְזִכְרֶךָ.</p>
</blockquote>

<blockquote>
<p>40 כְּבָר בָּאתֶם /  אֱלֵי צַוָּאר / בְּפַח יָקוּשׁ /  וּבִשְׂבָכָה,</p>
</blockquote>

<blockquote>
<p>וְנָחָה הַ- /   מְּלוּכָה מִן /  מְשׁוֹאַתְכֶם,  / וְשָׁכָכָה,</p>
</blockquote>

<blockquote>
<p>וְאֵין בָּכֶם /  אֲשֶׁר יִצְלַח  / לְמוֹעֵצוֹת /  וְלִמְלוּכָה.</p>
</blockquote>

<blockquote>
<p>וְאַתְּ, חוֹפֵר, /  אֲשֶׁר תַּחְפֹּר /  קְבוּרָתוֹ  /  בְּיָדֶיךָ —</p>
</blockquote>

<blockquote>
<p>כְּרֵה לוֹ כַּ- /  אֲשֶׁר כָּרָה, / בְּדִינָךְ וֶ- /   אֱלֹהֶיךָ!</p>
</blockquote>

<blockquote>
<p>45 וְהַעְמֵק עַד /  תְּהוֹם לוֹ – וַ- / אֲנִי אֶתֵּן  /  שְׁכָרֶךָ,</p>
</blockquote>

<blockquote>
<p>וְהַךְ בָּאֵת  /  לְכָל עַיִן /   אֲשֶׁר עָלָיו  /  תְּהִי בוֹכָה.</p>
</blockquote>

<blockquote>
<p>לְזֹאת אֶלְבַּשׁ / וְאֶתְעַטֵּף  /  וְאֶתְבַּשֵּׂם /  וְאָסוּכָה,</p>
</blockquote>

<blockquote>
<p>וְאֶתְנַהֵג /   בְּטוּב לֵבָב,  /  וְאָשׁוּבָה  / וְאֵלֵכָה,</p>
</blockquote>

<blockquote>
<p>וְאֶדַּמֶּה  /   אֱלֵי יוֹנִים /  עֲלֵי מִלֵּאת /  וּבִבְרֵכָה,</p>
</blockquote>

<blockquote>
<p>50 וְאֶתְאַמֵּץ  /  כְּשִׁמְשׁוֹן עַל /  יְתַד אֶרֶג  /  וּמַסֵּכָה,</p>
</blockquote>

<blockquote>
<p>וְאָגִילָה  /  בְּמוֹת צָרַי  /  בְּבֵיתָם אוֹ  / בְּמַעְרָכָה.</p>
</blockquote>

<blockquote>
<p>וְאוֹמֵר: מִי  /  אֲשֶׁר עָשָׂה  /  לְךָ אֶת זֹאת / כְּנַפְשֶׁךָ?</p>
</blockquote>

<blockquote>
<p>עֲנִיתִיהוּ:  /  הֲלֹא תֵדַע? /  אֱלֹהִים יַ-  / עֲשֶׂה כָכָה!</p>
</blockquote>

<blockquote>
<p>שְׁתֹק וּכְתֹב /  לְךָ טוּרַי /   לְזִכָּרוֹן  /  בְּסִפְרֶךָ,</p>
</blockquote>

<blockquote>
<p>וְתִקְרָאֵם,  /  קְרִיאָתָךְ  /  בְּיוֹם שַׁבָּת /  בְּדָתֶךָ,</p>
</blockquote>

<blockquote>
<p>וְהָיוּ עַל  /  לְבָבֶךָ,   /   וְהוֹדַעְתָּם /  לְבָנֶיךָ.
<br> </p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/6675">https://benyehuda.org/read/6675</a></div></body></html>