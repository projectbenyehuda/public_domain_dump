<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>נר ישראל (המקיץ תר&quot;ע)</title>
	<meta name="author" content="מנחם מבש&quot;ן"/>
</head>
<body>

<p>(לחנֻכּה)</p>

<blockquote>
<p>נֵר יִשְׂרָאֵל, מֵאָז הֱיוֹתְךָ</p>

<p>הוֹלֵךְ וְאוֹר זֶה אַלְפֵי שָׁנִים,</p>

<p>רַבִּים זָמְמוּ לְךָ לְכַבּוֹתְךָ,</p>

<p>אַף כִּי לְאוֹרְךָ הָלְכוּ לְפָנִים</p>

<p>וְיֵלְכוּ עַד עוֹלָם רָב־אָדָם.</p>

<p>מִחוּץ – רוּחוֹת רָעוֹת מִכָּל עֵבֶר</p>

<p>סָעֲרוּ סַעַר, הֵגִיחוּ קְרָבוֹת,</p>

<p>אוֹ בְּנַחֲרֵי נַהֲלֵי אֵשׁ וָדָם,</p>

<p>הֵצִיפוּ עָלֶיךָ לְבוּשֵׁי לְהָבוֹת,</p>

<p>נִסּוּ לָשׂוּם לְךָ קֶבֶר,</p>

<p>לִבְלֹעַ אֶת שְׁבִיב אִשֶּׁךָ;</p>

<p>וּמִבַּיִת – כַּמָּה פְּעָמִים</p>

<p>מָנְעוּ בָנֶיךָ שַׁמְנָם מִמֶּךָ</p>

<p>וַיַּקְרִיבֻהוּ קָרְבַּן תָּמִים</p>

<p>עַל הַמִּזְבְּחוֹת וְעַל הַבָּמוֹת</p>

<p>לִבְנֵי הַנֵּכָר לְעוֹלָה,</p>

<p>כִּי שָׁאֲפוּ, כִּי רָדְפוּ רָמוֹת,</p>

<p>כִּי לִבְּבָתַם הָאֵשׁ הַגְּדוֹלָה&#8230;</p>

<p>וַיֹּאמְרוּ: הִנֵּה עָבַר אֶמֶשׁ,</p>

<p>וְשֶׁמֶשׁ צְדָקָה גַּם לָנוּ יָהֵל:</p>

<p>וּמַה יוֹעִיל לִפְנֵי שֶׁמֶשׁ</p>

<p>נֵרֵנוּ הַקָּט, נֵר יִשְׂרָאֵל!</p>

<p>(אֲהָהּ, לֹא אוֹר יְקָרוֹת, שֶׁמֶשׁ אוֹהֶבֶת,</p>

<p>הָיָה הָאוֹר הֶחָדָשׁ לָנוּ;</p>

<p>כִּי אוֹר מַתְעֶה, אֵשׁ צָרֶבֶת,</p>

<p>אֵשׁ אֹכְלָה עַד הַנֶּפֶשׁ בָּנוּ!)</p>

<br />
</blockquote>

<blockquote>
<p>וּבְכָל אֵלֶּה לֹא יִכְבֶּה הַנֵּר,</p>

<p>נֵר הַפְּלָאוֹת, מְבַלֶּה הָעֵת;</p>

<p>כִּי עַד הַיּוֹם עוֹדֶנּוּ בֹּעֵר</p>

<p>וְלִמְאוֹרוֹת גְּדוֹלִים עֹמֵד לְנֵס.</p>

<p>כּוֹכָבִים עַל פָּנָיו נֶאֱסָפוּ,</p>

<p>שְׁמָשׁוֹת זָרְחוּ, כָּבוּ בְּיָמָיו:</p>

<p>וְהַנֵּר וּשְׁנוֹתָיו לֹא יִסָּפוּ,</p>

<p>לֹא יִקְדְּרוּ עָלָיו שָׁמָיו;</p>

<p>כִּי דָעַךְ פֹּה – וַיָּאֶר שָׁמָּה,</p>

<p>וּשְׁבִיבוֹ נָטָה מִפְּנֵי מְנַדֵּהוּ</p>

<p>צָפוֹנָה וְנֶגְבָּה, קֵדְמָה וְיָמָּה;</p>

<p>כִּי אוֹר מִמַּעַל יְכַלְכְּלֵהוּ&#8230;</p>

<br />
</blockquote>

<blockquote>
<p>וְעוֹד יַפְלִּיא נֵרֵנוּ עֲלִילָה</p>

<p>וְחִבַּר אֶת הָעָם פָּתִיל־צָמִיד,</p>

<p>וְעוֹד יָסֹל לוֹ בְּתֵבֵל מְסִלָּה</p>

<p>נֵר יִשְׂרָאֵל, נֵר הַתָּמִיד.</p>
</blockquote>

<p><strong>(המקיץ תר&quot;ע)</strong></p>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/30885">https://benyehuda.org/read/30885</a></div></body></html>