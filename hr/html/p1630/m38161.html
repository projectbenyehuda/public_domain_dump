<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>וַיַּרְא הַזְּמָן כִּי נִסְתַּחֲפָה : מקאמה</title>
	<meta name="author" content="מתתיה"/>
</head>
<body>

<blockquote>
<br />
</blockquote>

<blockquote>
<p><strong>חֲתֻנַּת זְקוּנִים</strong></p>
</blockquote>

<blockquote>
<br />
</blockquote>

<blockquote>
<p>– – – וַיַּרְא הַזְּמָן כִּי נִסְתַּחֲפָה שָׂדִי / וַיָּבֹא לָנוּד לִי וּלְסַעֲדִי / וּלְדַבֵּר עַל לִבִּי וּלְנַחֲמִי / כִּי עוֹרִי חָרָה עַל עַצְמִי / וַיַּרְא כִּי גָּדַל הַכְּאֵב מְאֹד / וַיֹּאמַר: ׳זָכוֹר אֶזְכָּרְךָ עוֹד / אֶת בִּתִּי אַהֲבָה הַמְרֻצָּה / אוֹתְךָ עָזְבָה וַתֵּצֵא הַחוּצָה / חַיָּתְךָ לַמָּוֶת אַל תִּתֵּן / בִּשְׁתַּיִם בִּי תִּתְחַתֵּן / בַּת אַחַת יֵשׁ לִי שְׁמָהּ שֵׂיבָה / חַיָּתְךָ תְּבַלֶּה בָּהּ / וּמְאֵרָתְךָ וְדִמְעֲךָ לֹא תְאַחֵר / וְנֶהְפַּכְתָּ לְאִישׁ אַחֵר / קַלְקָלָתְךָ עַתָּה אֲתַקֵּן / לֹא תִּקָּרֵא עוֹד פֶּרֶא כִּי אִם זָקֵן / וְכַבֵּד אֲכַבֶּדְךָ עוֹד כְּמֶלֶךְ בַּגְּדוּד / תֵּשֵׁב רֹאשׁ לִסְעוֹד / בְּרֹאשׁ עַם קֹדֶשׁ תִּמְנֵי / סֵּפֶר תִּקְרָא בְּנִהְנֵי / אֵלֶיךָ אֶל עֵצָה יָבֹאוּ /
יִרְאוּךָ נְעָרִים וְיֵחָבְאוּ / מִצְוַת ׳וְהָדַרְתָּ׳ בְּךָ תְקֻיָּם / וְתִהְיֶה יָראוּי וּמְאֻיָּם׳.</p>
</blockquote>

<blockquote>
<br />
</blockquote>

<blockquote>
<p>וָאֹמַר: ׳אָנָּא אֲדֹנִי אִם תַּשְׁאִיבֵנִי מַיִם בְּשָׂשׂוֹן / הֵיטַבְתָּ חַסְדְּךָ הָאַחֲרוֹן מִן הָרִאשׁוֹן / אֲבָל דַּאֲגָתִי וְכָל מְגוּרָי / אוּלַי לֹא תֹאבֶה הָאִשָּׁה לָלֶכֶת אַחֲרָי׳ / וַיִּשָּׂא יָדָיו הַשָּׁמַיִם וַיִּשָּׁבַע בְּחֵי הָעוֹלָמִים / כִּי לֹא תַעֲזֹב אוֹתִי כָל הַיָּמִים / וַיִּקַּח הַזְּמָן שֵׂיבָה בִתּוֹ וַיִּתְנָהּ לִי לְאִשָּׁה / תַּחַת זַיִת יֵצֵא חוֹחַ וְתַחַת שְׂעֹרָה
אְשָׁה / כִּי מֵהַשֵּׁם הָיְתָה סִבָּה / וַיֹּאמֶר לַעֲשׂוֹת לָהּ כְּתֻבָּה / בָּרְבִיעִי בְּשַׁבָּת / מְשׂוֹשִׂי שָׁבַת / וְנֵרִי כָּבָת / בַּחֲמִשָּׁה יָמִים לְיֶרַח בּוּל / שְׁנָתַיִם אַחַר הַמַּבּוּל / מָאתַיִם וְעֶשֶׂר לִבְרִיאַת עוֹלָם / אִשְׁתְּקַל מִלּוּלִי וָאֵשֵׁב
נֶאֱלָם / הִגִּיעוּ יָמִים אֵין בָּהֶם חֵפֶץ נָשִׁיתִי טוֹבָה / בָּא זָקֵן וְאָמַר לְמָרַת שֵׂיבָה / הֱוִי לִי לְאִנְתּוּ וַאֲנָא אֶפְלַח וְאוֹקִיר / נְגַשְּׁשָׁ כְּהִלְכוֹת גּוּבְרִין / דִּמְרִירָן נַפְשִׁין יְהוּ כְּגִדִּין מְרָרִין / דְּמוֹקְרִין וְזָנִין בְּקוּשְׁטָא / בִּקְטָטָה חֲרָטָה וַעֲלָטָה / וְדָא נְדוּנְיָא דְּהַנְעֲלָה לֵיהּ / הַפִּסֵּחַ וְהָעִוֵּר וְהַחוֹלֶה / הִשִּׁעוּל וְהַקִּיא וְהַבּוּשָׁה / דְּהַנְעַלַת לֵיהּ מִבֵּי נַשָׂא / וּצְבִי ר׳ זָקֵן וְאוֹסֵיף לַהּ מָנָה אַחַת אַפַּיִם / פִּיק בִּרְכַּיִם / כִּהְיוֹן שִׁנַּיִם / כְּאֵב עֵינַיִם וְרִפְיוֹן יָדַיִם / וּשְׁחִין עַל הַבִּרְכַּיִם וְעַל הַשּׁוֹקַיִם / סַךְ הַכֹּל קִבֵּל עָלָיו הֶחָתָן / עִם זוּזֵי קֶצֶף מָאתַן / מָאתַיִם זְקוּקִים לְמִשְׁקַל עוֹל בַּרְזֶל
מְנֻקִּים / מִכָּל גֹּדֶל וְרֶחֶם מַשְׂכִּיל וְשָׁדַיִם צוֹמְקִים / וּצְבָאַת מָרַת שֵׂיבָה וַהֲוָת לֵיהּ לְאִנְתּוּ / בְּכוֹס אֶחָד יִשְׁתּוּ / כְּדַת מֹשֶׁה וְיִשְׂרָאֵל / וְלֹא יַפְרִידֵם קָרוֹב אוֹ גוֹאֵל / עַד עֲמוֹד הַשַּׂר מִיכָאֵל.</p>
</blockquote>

<blockquote>
<br />
</blockquote>

<blockquote>
<p>וְזֹאת הַבְּרָכָה אֲשֶׁר בֵּרַךְ הַזְּמָן זָקֵן וְשֵׂיבָה / וַיֹּאמַר: ׳הֱיוּ לְאַלְפֵי רְבָבָה / מַרְבִּים לְהוֹצִיא מַטְבֵּעַ / רֹק כִּיחַ פִּיעַ וְנִיעַ / וְרוּחוֹת פּוֹרְחוֹת לְעֵת הַשֵּׁינָה / תַּחְתִּיִּים וְעִלִּיִּים תַּעֲשֶׂנָּה / וְתֶמֶד מֵימֵיכֶם מְצוּיוֹת / גֻּלּוֹת עִלִּיּוֹת וְגֻלּוֹת תַּחְתִּיּוֹת / וּבְצִנּוֹרוֹת
מְקַלְּחִין בִּמְרוּצָה / יָפוּצוּ מַעְיְנוֹתֵיהֶם חוּצָה / פִּיכֶם תִּתְּנוּ לַחֲטִיא אֶת בְּשַׂרְכֶם / בְּלֶכְתְּךָ בַדֶּרֶךְ וּבְשָׁכְבְּכֶם / וְשֶׂרֶט תִּתְּנוּ בִּבְשַׂרְכֶם / וּמִן הֶחָזֶה הַשִּׁיר יִהְיֶה לָכֶם / אִסְטוּמְכָּה מְלֵאָה וּמֵעַיִם רוֹעֲמוֹת / מְעַט שֵׁינָה וּמְעַט תְּנוּמוֹת / תִּזְרְעוּ גָּרָב וּשְׁחִינִים תַּצְמִיחוּ / תְּנוּבוּן בְּבָנִים וּבְשֵׂיבָה תַּפְרִיחוּ.</p>
</blockquote>

<blockquote>
<br />
</blockquote>

<blockquote>
<p>וַיְהִי לְעֵת עֶרֶב / בְּבֹא הַשֶּׁמֶשׁ וְלַיִל קָרַב /
וְיָרֵחַ לֹא נָתְנָה אוֹרָהּ / וַיְבִיאֶהָ הַזְּמָן אֵלַי הַחֶדְרָה / וָאֶקְרַב אֶל הַנְּכֵאָה / וַיְהִי בַבֹּקֶר וְהִנֵּה הִיא לֵאָה / וְעֵינֵי לֵאָה רַכּוֹת / אֲפֵלוֹת כֵּהוֹת חֲשׁוּכוֹת / שִׁנֶּיהָ עֲקוּמוֹת וַחֲרוּקוֹת / צְנוּמוֹת דַּקּוֹת / מֵחוּשׁ הַשָּׁנוּי שִׂפְתּוֹתֶיהָ / וְהִלְבִּינוּ שַׂעֲרוֹתֶיהָ / כְּפֶלַח הָרִמָּה רַקָּתָהּ / מִבַּעַד לְצַמָּתָהּ / וְצַלְעוֹתֶיהָ וּמִפְרַקְתָּהּ /
אַחַת גְּבוֹהָה מֵחֲבֶרְתָּהּ / קְמָטִים קְמָטִים בְּפָנֶיהָ / וְגָדְלוּ רִיסֵי עֵינֶיהָ / חֲצִי נָשְׁרוּ / וְעַד הַיְסוֹד עָרוּ / פִּיהָ בָּנוּי לְתַלְפִּיּוֹת / בָּרוּךְ מְשַׁנֶּה הַבְּרִיּוֹת / כְּמוֹתָהּ לֹא רָאִיתִי כְעוּרָה / עַל עַצְמָהּ צָפַד עוֹרָהּ / וַיֵּאָכֵל חֲצִי
בְּשָׂרָהּ / וְעַל רֹעַ פָּנֶיהָ הַדַּלִּים / כְּבָר אָמְרוּ
הַמּוֹשְׁלִים:</p>
</blockquote>

<blockquote>
<br />
</blockquote>

<blockquote>
<p>מְאֹד נִכְאָה אֲשֶׁר יִרְאֶה בְּעוֹד יוֹם</p>

<p>פְּנֵי שֵׂיבָה וְתִבְעַר בּוֹ חֲמָתוֹ</p>

<p>אֲזַי יָקוּם חֲצוֹת לַיְלָה לְדַלֵּג</p>

<p>חֲלוֹן בֵּיתָהּ וְיִשְׁבֹּר מִפְרַקְתּוֹ.</p>
</blockquote>

<blockquote>
<br />
</blockquote>

<blockquote>
<p>וַיְהִי כַּאֲשֶׁר קָרַבְתִּי אֶל הַמְּשֻׁנָּה / נִתְעַבְּרָה מִבִּיאָה רִאשׁוֹנָה / וַתַּהַר לִי בְּאוֹתָהּ לַיְלָה /
אֶת חוּלְשָׁה וְאֶת מַחֲלָה / שְׁתֵּי בָנוֹת אוֹמְרוֹת הַב הַב / הַזָּלוֹת מִכִּיס זָהָב / וַיְהִי בַבֹּקֶר וַתִּפָּעֶם רוּחִי / וָאֹמַר: אָבַד נִצְחִי / כִּי נִרְאָה בְעֵינַי הַנֶּגַע / וְעֵת וָפֶגַע / קְרָאַנִי וְרֹאשׁ לָחֳלִי / כִּי בָאָה שֵׂיבָה בְגוֹרָלִי / מַה חֶפְצִי
עוֹד בְּבֵיתִי / וְאָנָה אוֹלִיךְ אֶת חֶרְפָּתִי / הַעַיִט צָבוּעַ הָיְתָה לִי נַחֲלָתִי / וְלֹא עָצַרְתִּי עוֹד כֹּחַ / כִּי תַחַת הַחִטָּה עָלָה חוֹחַ / וָאֶצְעַק אֶל הַזְּמָן וָאֹמַר: ׳אֲהָהּ אֲדֹנִי / הֵן בְּצֶדֶק עָבַדְתִּי עִמָּךְ וְלָמָּה רִמִּיתָנִי / וַתִּגְנֹב אֶת לְבָבִי / וַתֹּסֶף מַכְאוֹב עַל מַכְאוֹבִי / כִּי מֵאָז עֶרְכִּי נִגְרַע / וְהֶחֱלַפְתִּי טוֹב בְּרָע / אֵיךְ תַּשְׁוֶה שֵיבָה עִם קְמָטֶיהָ / לְחֶפְצִי בָהּ וְיֹפִי לְהָטֶיהָ / וְאֵין עֶדְנֵי בָשָׂר לְשֵׂיבָה / כְּמֹתֶק עֶדְנַת חֶפְצִי בָהּ / וְעַתָּה אֲדֹנִי הוֹשִׁיעָה /
וּמַלְּטֵנִי מִן הָרָעָה׳ / וַיַּעַן הַזְּמָן: ׳הַהֵיטֵב חָרָה לָּךְ / הַס אַל תַּשְׁמִיעַ עוֹד אֶת קוֹלָךְ / בִּתִּי שֵׂיבָה אַל תְּגַנֶּה / אַל תָּבוֹז לַקְּמָטִים שֶׁבְּפָנֶיהָ / וְאַל תֵּבוֹשׁ שֵׂיבָה לַעֲבֹד / כִּי נֶגֶד זְקֵנַי כָּבוֹד / וְאֵיךְ תִּהְיֶה כְּפוּי טוֹבָה / הֵן תִּפְאֶרֶת זְקֵנִים שֵׂיבָה / וְעַתָּה רַב לָךְ אַל תּוֹסֶף דַּבֵּר / עִם בִּתִּי שֵׂיבָה תִּתְחַבֵּר / תִּדְבַּק בָּךְ וְהָיְתָה עִמָּךְ / לֹא תוּכַל שַׁלְּחָהּ כָּל יָמָךְ׳. – – –</p>
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/38161">https://benyehuda.org/read/38161</a></div></body></html>