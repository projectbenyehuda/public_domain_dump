<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>כ' תַמּוּז</title>
	<meta name="author" content="יצחק יציב"/>
</head>
<body>

<blockquote>
<p>הֲתִזְכֹּר אֶת שִׁירוֹ שֶׁל <strong>חַיִּים נַחְמָן בְּיַאלִיק</strong> &#8220;מֵאֲחוֹרֵי הַשָּׁעַר&#8221;?</p>

<p>הֵן כֹּה יֹאמַר בַּבַּיִת הַשֵּׁנִי:</p>
</blockquote>

<blockquote>
<p>הוֹי, אִמְרוּ הַגַּלִּים,</p>

<p>הַדָּגִים בַּמְּצוּלָה,</p>

<p>אֵיךְ אָבֹא בְּשַׁעֲרֵי</p>

<p>אֶרֶץ הַסְּגֻלָּה,</p>

<p>וּמַפְתְּחִי שָׁבוּר,</p>

<p>וְהַדֶּלֶת נְעוּלָה?</p>

<br />

<p>אֶת הַדֶּרֶךְ לַעֲבֹר בַּשַּׁעַר אֶל אֶרֶץ הַסְּגֻלָּה –
אָמַר הֶרְצֵל לְהַרְאוֹת לְעַמּוֹ. הוּא אָמַר לְתַקֵּן אֶת הַמַּפְתֵּחַ
הַשָּׁבוּר וְאָז קָם וְכָתַב אֶת סִפְרוֹ &#8220;מְדִינַת הַיְּהוּדִים&#8221;.</p>

<p>נוֹעַ תָּנוּעַ הַסִּירָה בַּיָּם הַסּוֹעֵר וְחוֹתֶרֶת
לְאֶרֶץ הַבְּחִירָה. הָעָם הַיְּהוּדִי פּוֹרֵץ לוֹ נְתִיבָה. הָעָם
הַיְּהוּדִי אַף פָּתַח לוֹ פֶּתַח קָטָן בְּתוֹךְ הַשַּׁעַר הַנָּעוּל
וְיַעֲלֶה אַרְצָה. דִּבְרֵי הֶרְצֵל נִכְנְסוּ לְלִבּוֹ. הוּא הִתְחִיל
בְּבִנְיָן מְדִינַת הַיְּהוּדִים. הוּא מְחַשֵּׁל אֶת הַמְּפַתֵּחַ
לְשַׁעֲרֵי הָאָרֶץ בִּשְׁבִיל כָּל פְּזוּרֵי הָעָם. דָּבַק הָעָם
בַּחֲזוֹנוֹ שֶׁל הֶרְצֵל וְרָאָה אֶת תְּקוּמָתוֹ בְּאֶרֶץ־יִשְׂרָאֵל
כְּפִי שֶׁחָזָה הֶרְצֵל.</p>

<p>וְאוּלָם מֵאָז אָמַר הֶרְצֵל אֶת דְּבָרוֹ: &#8220;אִם תִּרְצוּ
אֵין זוֹ אַגָּדָה&#8221; עָבְרוּ שָׁנִים רַבּוֹת. עַד שֶׁהֵבִין הָעָם, כִּי
עָלָיו לֶאֱסֹף אֶת כָּל כֹּחוֹתָיו וְלַהֲבִיאָם לְאֶרֶץ הַסְּגֻלָּה –
אֵרְעוּ מְאֹרָעוֹת רַבִּים וְקָשִׁים בָּעוֹלָם וְלָנוּ בְּיִחוּד.
אֲנַחְנוּ עוֹמְדִים אַחֲרֵי הַשּׁוֹאָה הַגְּדוֹלָה אֲשֶׁר מָצְאָה אֶת
עַמֵּנוּ בְּאַרְצוֹת אֵרוֹפָּה. הַשְּׂרִידִים חוֹתְרִים בְּצִי
הַמַּעְפִּילִים אֶל הָאָרֶץ, וְאוּלָם עַמֵּי תֵּבֵל אֵינָם נְדִיבִים
בְּיוֹתֵר. אֵינָם נְדִיבִים בְּיַחַס אֵלֵינוּ, הַיְּהוּדִים. הֵם
מַחֲזִיקִים אֶת הַשַּׁעַר סָגוּר. וַאֲנַחְנוּ שֶׁזָּכִינוּ לְהִכָּנֵס
אֶל הָאָרֶץ וּלְהָכִין מִקְלָט לְאַחֵינוּ – נֶאֱבָקִים קָשֶׁה עַל
הַמְּפַתֵּחַ לַשַּׁעַר.</p>

<p>קָשֶׁה הוּא הַמַּאֲבָק. קָשֶׁה מְאֹד. אַךְ בַּיּוֹם
הַזִּכָּרוֹן לְהֶרְצֶל זָכוֹר נִזְכֹּר, כִּי חֲזוֹנוֹ שֶל הֶרְצֵל –
יְסוֹדוֹ בְּצֶדֶק, בְּצִדְקָתֵנוּ לִחְיוֹת בְּאַרְצֵנוּ. עַם כְּכָל
הָעַמִּים. עַל כֵּן לֹא יִשָּׁבֵר רוּחֵנוּ. וְאַף אִם רַבִּים
הַמִּכְשׁוֹלִים, הִתְגַבֵּר נִתְגַבֵּר עֲלֵיהֶם. עַל כֵּן נָשׁוּב
וְנִקְרָא בְּשִׁירֵי בַּר־כּוֹכְבָא אֲשֶׁר לִבְּיַאלִיק וְנִשְׁאַב עֹז
וְיַחַד אִתּוֹ נֹאמַר לָעוֹלָם:</p>

<p>אַתֶּם בְּרֶכֶב וּבְפָרָשִׁים,</p>

<p>אַתֶּם בְּסוּסִים וּבְשֶׁנְהַבִּים;</p>

<p>אִתָּנוּ מְתֵי מְעַט נוֹאָשִׁים –</p>

<p>אַךְ בָּנִים הֵמָּה לַמַּכַּבִּים!</p>
</blockquote>

<p>(<strong>תמוז תש&quot;ו</strong>)</p>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/30786">https://benyehuda.org/read/30786</a></div></body></html>