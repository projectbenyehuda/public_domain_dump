<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>מִנַּחֲלֵי בֶכֶה</title>
	<meta name="author" content="משה אבן עזרא"/>
</head>
<body>

<p>אל יצחק בן משכראן</p>

<blockquote>
<p>מִנַּחֲלֵי בֶכֶה אֲשֶׁר נִטָּיוּ / צִיָּה וְחֹם עַל הַלְּחִי יִשְׁתָּיוּ,</p>

<p>הַקֹּדְרִים מִנִּי נְחָלִים יַעְבְּרוּ / עַד כִּי לְאִטָּם יֶחְמְרוּ יֶהְמָיוּ.</p>

<p>עַל מַה הֲרֻגֵי הַנְּדֹד יִתְגֹּלְלוּ / תָמִיד בְּדַם דִּמְעָה וּמַר יִבְכָּיוּ,</p>

<p>הַאִם סְנֶה חֹרֵב בְּצַלְעוֹת חֹשְׁקִים / כִּי יִבְעֲרוּ בָאֵשׁ וְלֹא יִכְלָיוּ.</p>

<p>עִמִּי לְהִתְגֹּרֵר בְּנֵי יוֹם חָמְדוּ / וּבְצֵל כְּנָפַי מֵאֱנוֹשׁ יֶחְסָיוּ,</p>

<p>הִרְבּוּ מְהוּמוֹתַי כְּשֵׂיבוֹתַי אֲשֶׁר / לֹא יִמְעֲטוּ לָעַד אֲבָל יִרְבָּיוּ.</p>

<p>חָלַף זְמַן חֶבֶר כְּצֵל עוֹבֵר וְכָל / מִבְחַר יְמוֹתַי כַּחֲלוֹמִים הָיוּ,</p>

<p>נִשְׁכַּח זְמַן נֹעַם עֲדֵי לֹא יִמְצְאוּ / אֹתוֹ מְזִמּוֹתַי בְּעֵת יִבְעָיוּ.</p>

<p>רִפְיוֹן יְדֵי שֶׁקֶר כְּצֹר חָזְקוּ וְעֹז / שׁוֹקֵי אֱמוּנָה מַה־מְּאֹד דָּלָיוּ,</p>

<p>עַד פַּעֲמֵי יִצְחָק כְּאַיִן שֻׁפְּכֻה / מֵעַל נְתִיב אֵמוּן וְלֹא נָטָיוּ,</p>

<p>כִּי אֶשְׁמְעָה מִפִּי חֲסָדָיו מִדְבְּרֵי / נֹעַם יְפַתּוּנִי – וְלֹא יֶאְתָיוּ.</p>

<p>אֵין לָאֱנוֹשׁ יִתְרוֹן בְּשֵׁמַע עַד אֲשֶׁר / יִתְרוֹן סְגֻלַּת אֹהֲבָיו יֶחְזָיוּ.</p>

<p>תַּאֲוָה לְכָל עַיִן! יְמַלֵּא תַאֲוַת / שׁוֹגִים בְּאַהְבָתוֹ וְאָז יִשְׁלָיוּ,</p>

<p>כִּי טַל כְּתָבוֹ לֹא יְכַבֶּה הַיְקוֹד / עַד כִּי בְגִשְׁמֵי תָאֳרוֹ יִרְוָיוּ,</p>

<p>אֶתְמַהּ לְדוֹדִים חָבְרוּ – אֵיךְ גָּוְעוּ? / וּלְאֹהֲבִים הִתְפָּרְדוּ – אֵיךְ חָיוּ?</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/31762">https://benyehuda.org/read/31762</a></div></body></html>