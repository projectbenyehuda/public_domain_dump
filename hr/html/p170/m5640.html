<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[אָעִירָה שְׁנַת עֵינִי]</title>
	<meta name="author" content="משה אבן עזרא"/>
</head>
<body>

<p>סימן: משה</p>

<br>

<blockquote>
<p>אָעִירָה שְׁנַת עֵינִי /  לְחַבֵּר אֶת זְמִירוֹתָי</p>

<p>וְאַגְבִּירָה נִיב לְשׁוֹנִי /  לְנַגֵּן בִּנְגִינוֹתָי</p>

<p>אֲבָרֵךְ צוּר נָחַנִי  /  בְּצִדְקָתוֹ כָּל יְמוֹתָי</p>

<p>אַף לֵילוֹת יְעָצָנִי / יִסְּרוּנִי כִלְיוֹתָי: [תה' טז, ז]
<br></p>
</blockquote>

<blockquote>
<p>מִמְּעֵי אֵם קְרָאַנִי /  וּמִבֶּטֶן הִזְכִּיר שְׁמִי</p>

<p>וְשָׁם חַסְדּוֹ נָחַנִי  /  וְהָיְתָה יָדוֹ עִמִּי</p>

<p>וּלְאוֹר הוֹצִיאַנִי  /  וְעֵינָיו רָאוּ גָלְמִי</p>

<p>וְטוּבוֹ הִבְטִיחַנִי  /  כְּרֶגַע עַל שְׁדֵי אִמִּי</p>

<p>וְלֹא לְצָרְכּוֹ בְּרָאַנִי / כִּי אִם לְצֹרֶךְ עַצְמִי</p>

<p>לְבָרֵךְ עַל יְצִירוֹתַי  /   וְעַל נִפְלְאוֹת נִפְלְאוֹתָי:
<br><br />
שָׁלַח רוּחַ בְּאַפִּי  / וַיִּפַּח בִּי נְשָׁמָה</p>

<p>וַיָּשֶׂם דְּבָרוֹ בְּפִי /  לְבָאֵר אִמְרֵי מְזִמָּה</p>

<p>וְשָׂח לְהָמִישׁ בְּכָל גּוּפִי / וְהוּא עָפָר מֵאֲדָמָה</p>

<p>וְעִם אָזְנַי וְעַפְעַפַּי /  לְשָׁרֵת נֶפֶשׁ חֲכָמָה</p>

<p>וְזִמֵּן טַרְפִּי עַל פִּי  /  בָּרָעָב וּבַצָּמָא</p>

<p>אֲהוֹדֶנּוּ בְשִׁירוֹתַי  /   וּמִי אֲנִי וּתְהִלּוֹתָי:
<br><br />
הִפְלִיא בְשֵׂכֶל וְדֵעָה / סְגֻלַּת יְצוּרָיו בְּתֵבֵל</p>

<p>וַיְהִי לָהֶם יְשׁוּעָה / וְהֵם הָיוּ לוֹ חֶבֶל</p>

<p>וּבִכְלוֹת זְמַן מַרְגֵּעָה / וְהָיוּ בוֹחֲרִים הֶבֶל –</p>

<p>עַד שֵׂיבָה הוּא רָעָה / וְעַד זִקְנָה הוּא סוֹבֵל</p>

<p>עֲדֵי בָאוּ שְׁנוֹת רָעָה / וְהִגִּיעוּ יְמֵי אֵבֶל</p>

<p>וְהִלְבִּינוּ קְוֻצּוֹתַי  /   וְהֶחֱשִׁיכוּ אוֹרוֹתָי:
<br><br />
בַּמֶּה צוּר אֲהוֹדֶךָ  / עַל טוֹבוֹת גְּמַלְתָּנִי</p>

<p>וְאֵיךְ אַגִּיד חֲסָדֶיךָ / אֲשֶׁר בָּם הֶעֱנַקְתָּנִי</p>

<p>וּמִגִּזְרַת כְּבוֹדֶךָ /  הַדַּעַת חֲנַנְתָּנִי</p>

<p>וּמִשֶּׁפַע הוֹדֶךָ  /  הַנֶּפֶשׁ נְתַתָּנִי</p>

<p>עַד שׁוּבִי עָדֶיךָ /  כִּי לַמָּוֶת יְצַרְתָּנִי</p>

<p>בְּנֹאדְךָ שִׂים דִּמְעוֹתַי / לְהַשְׁקוֹת בָּם עַפְרוֹתָי:
<br> </p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/5640">https://benyehuda.org/read/5640</a></div></body></html>