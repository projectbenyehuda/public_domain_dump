<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>על ההתבוללות</title>
	<meta name="author" content="צבי הירש מסליאנסקי"/>
</head>
<body>

<p>&#8220;רבת צררוני מנעורי, יאמר נא ישראל: רבת צררוני מנעורי. גם לא יכלו לי!&#8221;</p>

<p>אמנם כן, לא יכלו לנו להשמידנו כליל; אולם חלקים רבים וגדולים נפרדו מאתנו ויתבוללו ברודפיהם וצורריהם.</p>

<p>*</p>

<p>&#8220;אפרים בעמים הוא יתבולל; אפרים היה עוגה בלי הפוכה – אכלו זרים כחו והוא לא ידע, וגם שיבה זרקה בו והוא לא ידע&#8221;.</p>

<p>את הדברים האלה קרא החוזה בן בארי, בראותו את בני אפרים
שולחים יד בנפשם ומאבדים את עצמם לדעת, בהתבוללם בשכניהם, &#8220;<strong>מצרים</strong> –
קראו, <strong>אשור</strong> – הלכו&#8221;, והם לא הרגישו, כי זרים יאכלו כחו, הונו וכל
כשרונותיו ומדותיו.</p>

<p>*</p>

<p>&#8220;האומרים היה נהיה ככל הגוים&#8221; –</p>

<p>התמרמר יחזקאל בשבתו על נהר כבר ובראותו את ההתבוללות המשובה של הגלות החל אשר בבבל, בהכשדים, העם לא היה.</p>

<p>*</p>

<p>החורים והסגנים אשר ידם היתה במעל לשאת נשים נכריות ולדבר אשדודית בימי נחמיה בן חכליה הנשיא.</p>

<p>*</p>

<p>יוזן, מנילאוס ואלקימוס, מרשיעי הברית, עבדים נרצעים ומשועבדים לאנטיוכס הסורי המשוגע, וכל המתיונים אתם.</p>

<p>*</p>

<p>האצילים הגאיונים והחנפים הבזויים אוהבי רומא בימי יוסף בן מתתיהו (פלאוויוס).</p>

<p>*</p>

<p>המתחפּשים והמתכחשים לעמם בתקופת הזהב ואחריה בספרד הרשעה.</p>

<p>*</p>

<p>בית בן-מנחם וכמה מתלמידיו ומשובת האשה הגדולה הנריעטה הרץ ותעתועיה בבירת אשכנז.</p>

<p>*</p>

<p>סופרינו ברוסיה בתקופת ההשכלה ובאגרוב בראשם, בדור החולף
עד המתקנים ונושקי השבט בדורנו, כל אלה יוצרי ההתבוללות, אשר שמה שמות
בעמנו ותעביר רבבות נפשות ממחננו למחנות מריבינו וצוררינו.</p>

<p>*</p>

<p>&quot;על גבי חרשו חורשים, האריכו למעניתם. ה' צדיק קצץ עבות
רשעים, יבושו ויסוגו אחור כל <strong>שונאי ציון</strong>, יהיו כחציר גגות שקדמת שלף
יבש, שלא מלא כפּו קוצר וחצנו – מעמר. ולא אמרו העוברים &#8220;ברכת ה' אליכם&#8221; –
&#8220;ברכנו אתכם בשם ה'&#8221;.</p>

<p>*</p>

<p>המשורר ישוה את <strong>החורשׁים</strong>, אשר רצו תמיד לחרוש את ציון
לשדה, כדברי מיכה: &#8220;ציון שדה תחרש&#8221;, לאמר: להכניע ולהחליש את הרוח הלאומי
במחרשת ההתבוללות.</p>

<p>*</p>

<p>והחורשים רבים מאד ויאריכו למעניתם מן בית אל בימי ירבעם בן נבט עד המתבוללים בימינו בדורנו.</p>

<p>*</p>

<p>&#8220;רבת צררוני מנעורי – יאמר נא ישראל; רבת צררוני מנעורי,
גם לא יכלו לי ולא יוכלו לנו, כי יבושו ויסוגו אחור כל <strong>שונאי ציון</strong>, כל
המתפּארים בשם **&#8221;הולכי קדימה&quot;**, <strong>המתקדמים</strong> החורשים את ציון, אחרי
ראותם את משוגתם <strong>יסוגו אחור</strong>, וציון תבנה וירושלים תוסד.</p>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/32228">https://benyehuda.org/read/32228</a></div></body></html>