<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[הֲפָרַשׂ לַיְלָה עַל־יוֹם כְּנָפוֹ]</title>
	<meta name="author" content="שלמה אבן גבירול"/>
</head>
<body>

<p>ולה פי אכ֗תיאר אלחלאואת [ולו מן המובחר שבעניינים ערבים]</p>

<br />

<blockquote>
<p>הֲפָרַשׂ לַֽיְלָה עַל־יוֹם כְּנָפוֹ / וְעֵת דִּמָּה לְכַסֹּתוֹ חֲשָׂפוֹ</p>

<p>וְרָדַף אַחֲרֵי שֶׁמֶשׁ לְחָיָיו / וְלוּ צֶדֶק רְדָפוֹ לֹא רְדָפוֹ</p>

<p>כְּיָרֵחַ סְבָבוֹ זֵר יְרַקְרַק / וְהֶעָנָן אֲפָפוֹ עֵת אֲסָפוֹ</p>

<p>כְּמוֹ אָמִיר הֲדַס נַפְשׁוֹ יְשׁוֹבֵב / וְהָרוּחַ בְּלִי־רוּחַ יְנִיפוֹ</p>

<p>וּבָחַר בַּהֲדַס הָאֵל לְצַוֹּת / וְלָקַחַת בְּיוֹם רִאשׁוֹן עֲנָפוֹ</p>

<p>וְנָשָׂאתִי קְצֵה עַיִן לְהַבִּיט / וְצֹפַי אָֽמְרוּ־לִי מַה־לְּךָ פֹה</p>

<p>יְדִידַי דַּבְּרוּ אֵלָיו חֲלָקוֹת / וְיָשִׁיב אֶת־לְבָבִי אוֹ שְׂעִפּוֹ</p>

<p>והוּא פִזַּר דְּמָעַי עֵת אֲסַפְתִּים / וְעֵת נִפְזַר לְבָבִי הוּא אֲסָפוֹ</p>

<p>וְלוּ הֻשְׁלַךְ בְּשֵׂאתוֹ הַתְּלָאוֹת / בְּקֶרֶב אוּר נְבוּכַד לֹא שְׂרָפוֹ</p>

<p>אֱמֹר לַיּוֹם וְיִרֶף כִּי אֲנִי בוֹ / בְּמִצְרַף הָעֳנִי שֶׁבַע צְרָפוֹ</p>

<p>קְרָאוּנִי טְרָף־טֶרֶף עֲנִיתִים / אֲבָל כֶּרֶם כְּסִיל בֹּסֶר קְטָפוֹ</p>

<p>וְלוּ טוֹב לָאֲרִי חָצִיר וְיָשָׁר / בְּעֵינֵי הָאֲרִי עֵשֶׂב טְרָפוֹ</p>

<p>וְנַפְשׁוֹ לָֽמְדָה בַּקֵּשׁ גְּדֹלוֹת / עֲדֵי נָקֵל בְּעֵינָיו סוּף וְיָפוֹ</p>

<p>וְחָלִילָה לְנַפְשִׁי מִֽהְיוֹת אִישׁ / יְרַדֵּף הַזְּמַן אִוָּה הֲדָפוֹ</p>

<p>אֲבָל אֶהְיֶה לְעוֹלָם רַב וְנָדִיב / יְדַכֵּא הַזְּמָן תַּחַת כְּנָפוֹ</p>

<p>וְאִם־לֹא יִזְּלוּ יוֹרֶה עֲנָנָיו / וְאִם־לֹא יַעֲרֹף לֶקֶשׁ עֲרִיפוֹ</p>

<p>וְאִם־תַּנִיד אֲדָמָה אַחֲרַי רֹאשׁ / וְאִם־בִּי מָאֲסָה מִהְיוֹת צְנִיפוֹ</p>

<p>וְרָעַת הָאֲדָמָה לִי כְּטוּבָהּ / וְגַם רֹאשׁ הַזְּמַן עִמִּי כְּצוּפוֹ.</p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/19430">https://benyehuda.org/read/19430</a></div></body></html>