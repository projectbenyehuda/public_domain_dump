<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>מַלְכַּת שְׁבָא</title>
	<meta name="author" content="חיים נחמן ביאליק"/>
</head>
<body>

<h3 id="א">א</h3>

<blockquote>
<p>פַּעַם אַחַת – כֹּה סִפְּרָה זְקֶנְתִּי,</p>

<p>וַתְּסַפֵּר בִּמְנוּחָה נְעִימָה –</p>

<p>בִּ&#8220;צְאֶינָה וּרְאֶינָה&#8221; קָרָאתִי</p>

<p>– וַתְּפַצֵּל תַּפּוּחֵי אֲדָמָה:</p>
</blockquote>

<br />

<blockquote>
<p>פַּעַם אַחַת וּשְׁלֹמֹה הַמֶּלֶךְ</p>

<p>צַו נָתַן, הֶעֱבִיר פְּקֻדָּה:</p>

<p>&quot;אִישׁ, אִישׁ מִכָּל עִיר, מִכָּל פֶּלֶךְ</p>

<p>אַזְמִין כֻּלָּהַם לִסְעֻדָּה&quot;.</p>
</blockquote>

<br />

<blockquote>
<p>לְכָל עוֹף וּלְכָל חַיְתוֹ־יַעַר,</p>

<p>לִשְׂעִירִים, לְשֵׁד וּלְשֵׁדָה</p>

<p>שָׁלַח דְּבָרוֹ בַּסַּעַר:</p>

<p>&#8220;חוֹצֵץ הִקְָּבְצוּ לַסְּעֻדָּה&#8221;.</p>
</blockquote>

<br />

<blockquote>
<p>וַיִּתְאַסְּפוּ מִזָּקֵן עַד נַעַר,</p>

<p>נִקְבְּצוּ מִכָּל עֲבָרִים.</p>

<p>וּלְהַבְדִּיל בֵּין טָמֵא לְטָהוֹר,</p>

<p>גַּם כָּנָף גַּם חַיָּה אַף שְׂעִירִים.</p>
</blockquote>

<br />

<blockquote>
<p>וּבְעָמְדָם לַמִּפְקָד כֻּלָּהַם</p>

<p>שַׁמָּה אֲחָזַתְמוֹ וְשָׂעַר;</p>

<p>נִצְּבוּ כַּהֲלוּמֵי רַעַם,</p>

<p>כִּי נִפְקַד מְקוֹם &#8220;שֶׂכְוִי־יָעַר&#8221;</p>
</blockquote>

<br />

<blockquote>
<p>&quot;הָרִים הֲפֹכוּ מִשֹּׁרֶשׁ!</p>

<p>בְּתֹהוּ יְשִׁימוֹן חַפְּשׂוּהוּ!</p>

<p>תַּחְשׂפוּ כָּל יַעַר וָחֹרֶשׁ,</p>

<p>גַּם חַי גַּם מֵת הֲבִיאוּהוּ!&quot;</p>
</blockquote>

<br />

<blockquote>
<p>שְׂעִירִים לְכָל עֵבֶר נִטָּשׁוּ</p>

<p>לְמִצְוַת הַמֶּלֶךְ חָרָדוּ,</p>

<p>וְחַי הֲבִיאֵהוּ חָשׁוּ</p>

<p>וְעִמּוֹ לְפָנָיו עָמָדוּ.</p>
</blockquote>

<br />

<blockquote>
<p>– &quot;אוֹיָה לְךָ, בֶּן בְּלִיָּעַל!</p>

<p>הֲלֹא חַטַּאת מֶרִי חָטָאתָ,</p>

<p>בְּמַלְכְּךָ מָעַלְתָּ מָעַל,</p>

<p>לֹא אַחַר דְּבָרַי מִלֵּאתָ&quot;.</p>
</blockquote>

<br />

<blockquote>
<p>הַשֶּׂכְוִי – זְקֶנְתִּי סִפֵּרָה,</p>

<p>וַתָּקָם וַתַּעְמֹד מִלְּפַצֵּל –</p>

<p>נַפְשׁוֹ עָלָיו מְאֹד מָרָה,</p>

<p>וַיִּפְתַּח אֶת פִּיו וַיִּתְנַצֵּל:</p>
</blockquote>

<br />

<blockquote>
<p>– אֲדוֹנִי וּמַלְכִּי רַב דַּעַת,</p>

<p>אָנָּא לוּא שְׁמָעֵנִי,</p>

<p>הַטֵּה נָא אֹזֶן שׁוֹמַעַת</p>

<p>אוֹ אָז תַּעֲבוֹר עֲוֹנִי.</p>
</blockquote>

<br />

<blockquote>
<p>אַחַת נִשְׁבַּעְתִּי לִמְשִׁיחִי,</p>

<p>לְךָ מַלְכִּי הַדָּגוּל מֵרְבָבָה,</p>

<p>וּלְכָל לְךָ חַיֵּי־רוּחִי</p>

<p>וְדִגְלְךָ עָלַי מְאֹד אַהֲבָה.</p>
</blockquote>

<br />

<blockquote>
<p>עָבְדְךָ בֶּאֱמוּנַת אֹמֶן</p>

<p>רוֹמָה נָשָׂאתִי כַפַּיִם,</p>

<p>עַד אֶגְוַע וְאֶהְיֶה לְדֹמֶן,</p>

<p>אִם גַּם בָּאֵשׁ וּבַמַּיִם.</p>
</blockquote>

<br />

<blockquote>
<p>גַּם עַתָּה תֻּמָּתִי לִי עֵדָה</p>

<p>וְישֶׁר לְבָבִי שָׂהֲדִי,</p>

<p>הָבָה בְּתוֹךְ עַם וְעֵדָה!</p>

<p>אֲסַפְּרָה נָא דֶרֶךְ עִמָּדִי.</p>
</blockquote>

<br />

<blockquote>
<p>תַּרְתִּי תַּלְאוּבוֹת וְצִיָּה,</p>

<p>יְשִׁימוֹן עָבַרְתִּי בְּרֶגֶל,</p>

<p>– אִם יֵשׁ אִישׁ נַפְשׁוֹ לֹא חִיָּה</p>

<p>אֲשֶׁר לֹא לְךָ יָרִים דֶּגֶל.</p>
</blockquote>

<br />

<blockquote>
<p>מָה רַבּוּ הַתְּלָאוֹת שָׂבַעְתִּי</p>

<p>בְּצָיוֹן בִּשְׁמָמָה וּבָתָה,</p>

<p>כִּמְעַט לִשְׁאוֹלָה נִצְמַתִּי</p>

<p>מֵרוּחַ זֵלְעָפוֹת וּבְעָתָה.</p>
</blockquote>

<br />

<blockquote>
<p>סְעָרָה מִנֶּגֶב סוֹעֶרֶת</p>

<p>כַּסֵּנִי בְּחוֹל שׁוֹאֶפֶת,</p>

<p>כֹּחִי הוֹֹי יָבֵשׁ כַּחֶרֶס!</p>

<p>עָרֹם רָאִיתִי הַתֹּפֶת.</p>
</blockquote>

<br />

<blockquote>
<p>הַשֶּׁמֶשׁ עַל רֹאשִׁי הִכַּתְנִי,</p>

<p>קֶרַח אֲכָלַנִי בַּלָּיִל,</p>

<p>חֲמַת חַיְתוֹ־טֶרֶף צִמְּתַתְנִי</p>

<p>מִשֵּׁאתָם לֹא עָצַרְתִּי חָיִל.</p>
</blockquote>

<br />

<blockquote>
<p>אַף צִחֵה צָמֵאתִי לְמַיִם –</p>

<p>לִצְמָאִי מִי מַיִם יַשְׁקֵנִי?</p>

<p>גַּם אֵל לֹא הִמְטִיר מִשָּׁמַיִם</p>

<p>לֶחֶם לִשְׁבֹּר רַעֲבוֹנִי.</p>
</blockquote>

<br />

<blockquote>
<p>כָּל אֵלֶּה נָשָׂאתִי סָבַלְתִּי,</p>

<p>הִגַּעְתִּי עַד שַׁעֲרֵי־מָוֶת,</p>

<p>וּבְשִׁמְךָ אֲדוֹנִי נִדְגַּלְתִּי</p>

<p>בִּהְיוֹתִי גַם בִּשְׁכוֹן צַלְמָוֶת.</p>
</blockquote>

<br />

<blockquote>
<p>בְּשִׁמְךָ עֹז נַפְשִׁי דָרָכָה,</p>

<p>שָׂבַעְתִּי נְדוּדִים בָּאָרֶץ,</p>

<p>לִרְאוֹת אִם יֶשְׁנָהּ מַמְלָכָה</p>

<p>עָלֶיךָ פּוֹרֶצֶת פָּרֶץ.</p>
</blockquote>

<br />

<blockquote>
<p>לָתוּר אִם יֶשְׁנָהּ מַמְלָכָה</p>

<p>שָׁם יָדְךָ אֵינֶנָּה מוֹשֶׁלֶת.</p>

<p>וּמוּצֵאת בְּפִי לְךָ בְּרָכָה,</p>

<p>בִּכְנָפַי צְרוּרָה תוֹעֶלֶת.</p>
</blockquote>

<br />

<blockquote>
<p>אַחֲרֵי נְדוּדַי בַּצִּיָּה</p>

<p>נִקְרֵיתִי לְעֵמֶק בְּרָכָה,</p>

<p>אַחֲרָיו גַּם אֶרֶץ פּוֹרִיָּה</p>

<p>אֶרֶץ בּוֹטְחָה, צוֹלֵחָה.</p>
</blockquote>

<br />

<blockquote>
<p>לַחֶרֶס שָׁם אוֹר שִׁבְעָתַיִם</p>

<p>יָפֹזּוּ קַרְנֶיהָ מִסָּבִיב,</p>

<p>שַׂלְמַת אוֹר עָטוּ שָׁמַיִם</p>

<p>לָהּ רוּחַ כְּרוּחַ הָאָבִיב.</p>
</blockquote>

<br />

<blockquote>
<p>הַיָּרֵחַ זוֹרֵעַ יְקָרוֹת</p>

<p>בֵּין עַרְפְּלֵי טֹהַר בַּמְּרוֹמִים.</p>

<p>כְּאַיְלוֹת אֲהָבִים צְחוֹרוֹת,</p>

<p>מְקַפְּצוֹת עַל הָרֵי בְשָׂמִים.</p>
</blockquote>

<br />

<blockquote>
<p>הַכּוֹכָבִים זִיו נֹגַהּ יָפִיקוּ,</p>

<p>זִיז שָׂדַי תַּעֲטוֹף אֲדָמָה.</p>

<p>שָׁם מָקוֹם לַזָּהָב יָזֹקּוּ,</p>

<p>גַּם מוֹצָא לַכֶּסֶף שָׁמָּה.</p>
</blockquote>

<br />

<blockquote>
<p>הֲרָרֶיהָ בַּרְזֶל וּנְחשֶׁת,</p>

<p>פְּנִינִים כָּל אֶבֶן יְקָרָה,</p>

<p>עֲפָרָהּ לַמֻּצָק בְּגֶשֶׁת,</p>

<p>מַתֶּכֶת לָהּ יַחַד חֻבָּרָה.</p>
</blockquote>

<br />

<blockquote>
<p>וְנֹפֶת מֵעֵדֶן נוֹבַעַת</p>

<p>מָהוּל בְּמֵי־פַלְגּוֹ הַזַּכִּים.</p>

<p>תִּנְעַם לְאֹזֶן שׁוֹמַעַת</p>

<p>הֶמְיַת מֵי־שֶׁקֶט מְפַכִּים.</p>
</blockquote>

<br />

<blockquote>
<p>אַרְזֵי־אֵל יְסֻכּוּהָ צֶאֱלִים,</p>

<p>מִצּוּף פֶּלֶג עֵדֶן יִינָקוּ,</p>

<p>גַּם פִּרְחֵי זָהָב בְּעָלִים</p>

<p>רֵיחַ צַחְצָחוֹת יָרִיקוּ.</p>
</blockquote>

<br />

<blockquote>
<p>וְרוּחַ מֵעֵדֶן נוֹשֶׁבֶת</p>

<p>בַּלָּאט מִתְגַּנֶּבֶת מֵחֲרַכִּים,</p>

<p>רוּחַ וָנֶפֶשׁ שׁוֹבֶבֶת</p>

<p>בִּנְעִימוֹת גַּלֶּיהָ הַדַּקִּים.</p>
</blockquote>

<br />

<blockquote>
<p>שָׁם שַׁלְוָה וּבִטְחָה נִפְגָּשׁוּ,</p>

<p>נָשְׁקוּ שָׁם חֶסֶד וֶאֱמֶת.</p>

<p>כָּלָה מִן גֵּו יְגֹרָשׁוּ</p>

<p>שִׂנְאָה וְקִנְאָה זוֹעֶמֶת.</p>
</blockquote>

<br />

<blockquote>
<p>לֹא יַעֲלֶה שָׁם אוֹיֵב בַּשַּׁעַר,</p>

<p>הָאָרֶץ מִקְּרָב לֹא תֵהָפֵךְ;</p>

<p>יִתְמְהוּ כַּזָּקֵן כַּנַּעַר:</p>

<p>&#8220;דַּם אָדָם בְּאָדָם יִשָּׁפֵךְ?&#8221;</p>
</blockquote>

<br />

<blockquote>
<p>לָנֶצַח אֲבִיב עוֹלָמִים</p>

<p>יָרַד לִשְׁכּוֹן מִשָּׁמַיִם.</p>

<p>הַצּוּר שָׁם פָּעֳלוֹ תָמִים,</p>

<p>אַךְ זֹאת הִיא אֶרֶץ הַחַיִּים!</p>
</blockquote>

<br />

<blockquote>
<p>פִּתְאֹם נָשָׂאתִי עֵינַיִם</p>

<p>וּכְבוּדָּה רָאִיתִי הוֹלֶכֶת</p>

<p>וּבְרֹאשָׁם כְּבַת שָׁמַיִם</p>

<p>בְּנַפְשָׁהּ עֹז דּוֹרֶכֶת.</p>
</blockquote>

<br />

<blockquote>
<p>הַכְּבוּדָּה נִצְּבָה מִלֶּכֶת</p>

<p>הַחַרְסָה תָּפֹז קַרְנָיִם.</p>

<p>וּתְפִלָּה זַכָּה מִשְׁתַּפֶּכֶת</p>

<p>בְּנָשְׂאָם קֹדֶשׁ יָדָיִם.</p>
</blockquote>

<br />

<blockquote>
<p>וּבַת הַשָּׁמַיִם כּוֹרַעַת</p>

<p>– מַלְכָּה הִיא – אָזְנִי שָׁמָעָה,</p>

<p>וּתְפִלָּה מִלִּבָּהּ נוֹבַעַת,</p>

<p>לַשֶּׁמֶשׁ כַּפֶּיהָ נָשָׂאָה:</p>
</blockquote>

<br />

<blockquote>
<p>הַיּוֹשְׁבִי בַּשָּׁמַיִם</p>

<p>הַקְשִׁיבָה וַעֲנֵנִי.</p>

<p>מִיָּדְךָ לִי קַרְנַיִם</p>

<p>חָנֵּנִי נָא חָנֵּנִי!</p>
</blockquote>

<br />

<blockquote>
<p>שָׁמָּה מֶלֶךְ אָתָּה,</p>

<p>וּמִיָּדְךָ גַּם הִנֵּנִי</p>

<p>מַלְכָּה פֹּה מִלְמַטָּה,</p>

<p>חָנֵּנִי נָא חָנֵּנִי!</p>
</blockquote>

<br />

<blockquote>
<p>בְּאֹורְךָ וַאֲמִתְּךָ</p>

<p>טַהֵר אֶת עֲוֹנִי!</p>

<p>אָבִי, אֲנִי בִּתְּךָ!</p>

<p>חָנֵּנִי נָא חָנֵּנִי!</p>
</blockquote>

<br />

<blockquote>
<p>אֵלִי, כַּבִּיר, נָאוֹר!</p>

<p>צֶדֶק תְּדִינֵנִי.</p>

<p>חַדֵּשׁ בִּי לֵב טָהוֹר,</p>

<p>חָנֵּנִי נָא חָנֵּנִי!</p>
</blockquote>

<br />

<blockquote>
<p>נַהֲרֵי פַּלְגֵי זֹהַר</p>

<p>מֵאוֹרְךָ תַּשְׁפִּיעֵנִי</p>

<p>כְּעֶצֶם שַׁחֲקֵי טֹהַר</p>

<p>חָנֵּנִי נָא חָנֵּנִי!</p>
</blockquote>

<br />

<blockquote>
<p>מִמְּעוֹן קֹדֶשׁ הַשְׁקִיפָה,</p>

<p>תְּמוּנָתְךָ הַשְׂבִּיעֵנִי.</p>

<p>טַל אוֹרוֹת הַרְעִיפָה,</p>

<p>חָנֵּנִי נָא חָנֵּנִי!</p>
</blockquote>

<br />

<blockquote>
<p>הַיּוֹשְׁבִי בַּשָּׁמַיִם</p>

<p>הַקְשִׁיבָה וַעֲנֵנִי.</p>

<p>מִיָּדְךָ לִי קַרְנַיִם</p>

<p>חָנֵּנִי נָא חָנֵּנִי!</p>
</blockquote>

<br />

<blockquote>
<p>שִׁבְטְךָ וּמִשְׁעַנְתֶּךָ</p>

<p>הֵמָּה יְנַחֲמוּנִי.</p>

<p>חַיַּי אוֹר פָּנֶיךָ!</p>

<p>חָנֵּנִי נָא חָנֵּנִי!</p>
</blockquote>

<br />

<blockquote>
<p>קַרְנֶיךָ כִּי יָפֹֹזּוּ</p>

<p>רָצוֹן יַשְׂבִּיעוּנִי.</p>

<p>נֵצַח בַּל יָגוֹזוּ</p>

<p>חָנֵּנִי נָא חָנֵּנִי!</p>
</blockquote>

<br />

<blockquote>
<p>עֵת מִבַּעַד הַצֹּהַר</p>

<p>קַוֶּיךָ יְעִירוּנִי,</p>

<p>שִׁפְכָה פַּלְגֵי זֹהַר</p>

<p>חָנֵּנִי נָא חָנֵּנִי!</p>
</blockquote>

<br />

<blockquote>
<p>שַׁחַר כִּי יַבְקִיעַ</p>

<p>יָדְךָ, אָב, תַּנְחֵנִי.</p>

<p>אַתָּה כִּי תוֹפִיעַ</p>

<p>חָנֵּנִי נָא חָנֵּנִי!</p>
</blockquote>

<br />

<blockquote>
<p>כִּי תֵרֵד הַיָּמָּה,</p>

<p>טַהֵר גַּם עֲוֹנִי,</p>

<p>תִּרְחָצֵנִי שָׁמָּה,</p>

<p>חָנֵּנִי נָא חָנֵּנִי!</p>
</blockquote>

<br />

<blockquote>
<p>כִּכְלוֹתָהּ לַחַשׁ לָצֶקֶת</p>

<p>אוֹר עַל פָּנֶיהָ הוֹפִיעַ.</p>

<p>מִכִּתְרָהּ הִתְנוֹסְסָה בָּרֶקֶת,</p>

<p>כְּשֶׁמֶשׁ לָהּ רָצוֹן הִשְׂבִּיעַ.</p>
</blockquote>

<br />

<blockquote>
<p>הַכְּבוּדָּה הֵרִימָה הַדֶּגֶל</p>

<p>עַל רֹאשָׁהּ כְּגֻלַּת כּוֹתֶרֶת:</p>

<p>&quot;תֶחִי לָנֶצַח הַשֵּׁגָל!</p>

<p>לַעֲדֵי עַד תִּנּוֹן כַּחֶרֶס!&quot;</p>
</blockquote>

<br />

<blockquote>
<p>שׁוֹמְרֵי רֹאשָׁהּ מִהֵרוּ</p>

<p>וּבְמִטָּה הַמַּלְכָּה נִשָּׂאָה.</p>

<p>מַקְהֵלוֹת לַמַּלְכָּה זִמֵּרוּ,</p>

<p>מִמָּרוֹם הַשֶּׁמֶשׁ שָׁמָעָה&#8230;</p>
</blockquote>

<br />

<blockquote>
<p>גַּם צִבְאוֹת שָׁמַיִם אֵין חֵקֶר</p>

<p>הִקְשִׁיבוּ לָרִנָּה מִגָּבוֹהַּ,</p>

<p>וַיָּרֹנּוּ גַם כּוֹכְבֵי בֹקֶר</p>

<p>וַיָרִיעוּ בְּנֵי אֱלוֹהַּ.</p>
</blockquote>

<br />

<blockquote>
<p>כִּנוֹר, הֵאָלֵם! אַל תַּמֵּר,</p>

<p>יְנַתֵּק מֵיתָרָיו הָעוּגָב.</p>

<p>מַה לְּצִפּוֹר מַשְׂכִּיל מְזַמֵּר</p>

<p>קִרְקוּר וּשְׁרִיקַת הֶחָגָב?!</p>
</blockquote>

<br />

<blockquote>
<p>וְעַל חֶלְקַת־אַרְגָּמָן לְבוּשָׁהּ</p>

<p>יְפַזְזוּן וִירַצְּדוּן קַרְנָיִם,</p>

<p>הַשֶּׁמֶשׁ כְּעֵין חַשְׁמַל אִשָׁהּ</p>

<p>סוֹבֶבֶת בִּמְחוֹלוֹת־מַחֲנָיִם.</p>
</blockquote>

<br />

<blockquote>
<p>הַשֶּׁמֶשׁ עַל אַחַת שֶׁבַע</p>

<p>מְפִיצָה זִיו נֹגַהּ – וַתֹּופַע</p>

<p>וַתְּכַרְכֵּר וַתְּפַזֵּז הַטֶּבַע,</p>

<p>כָּל הוֹדָהּ הִשְׁפִּיעָה אָז שֶׁפַע.</p>
</blockquote>

<br />

<blockquote>
<p>אָבָק מִשַּׁחַק מֹאזְנַיִם</p>

<p>דַּק חוֹל מֵהַר בִּי נָבָעָה.</p>

<p>הִזַּלְתִּי מִיָּם נֵטֶף מַיִם</p>

<p>מֵאֲשֶׁר שָׁם אָזְנִי שָׁמָעָה&#8230;</p>
</blockquote>

<br />

<blockquote>
<p>הֲתֵדַע נָא, הִכּוֹן וּשְׁמָעָה</p>

<p>אֵת אֲשֶׁר מֵאָז לֹא יָדָעְתָּ!</p>

<p>– כַּרְבֹּלֶת הַשֶּׂכְוִי הִתְנַשָּׂאָה –</p>

<p>– וְאַתָּה, בְּנִי, הֲשָׁמָעְתָּ?</p>
</blockquote>

<br />

<blockquote>
<p>הֲתֵדַע מַה שֵּׁם הָאָרֶץ</p>

<p>אֶת חֻקֶּיךָ, מַלְכִּי, לֹא תִטּוֹר?</p>

<p>וְעָלֶיךָ פּוֹרְצֵי פָרֶץ</p>

<p>– – –<a href="#fn:1" id="fnref:1" title="see footnote" class="footnote"><sup>1</sup></a> בְּאֶרֶץ הַקִּיטוֹר.</p>
</blockquote>

<br />

<blockquote>
<p>– – –<a href="#fn:2" id="fnref:2" title="see footnote" class="footnote"><sup>2</sup></a> בִּסְעָרָה</p>

<p>מָחָא כְּנָפָיו בְּגָאוֹן.</p>

<p>הַשֶּׂכְוִי לֹא הֶחְטִיא מַטָּרָה</p>

<p>וּבֵין מֶלֶךְ וְשָׂרִים קָם שָׁאוֹן&#8230;</p>
</blockquote>

<br />

<blockquote>
<p>הַשֶּׂכְוִי עוֹד פַּעַם פִּיו פָּצָה</p>

<p>וַיֹּאמֶר לַמֶּלֶךְ וְשָׂרִים:</p>

<p>&quot;שִׁמְעוּ לַאֲשֶׁר אִיעָצָה,</p>

<p>צֶדֶק יָעַצְתִּי וּמֵישָׁרִים.</p>
</blockquote>

<br />

<blockquote>
<p>הַמֶּלֶךְ לַסּוֹפֵר יְצַוֶּה</p>

<p>וּבְהַשְׂכֵּל יַעֲרֹך אִגֶּרֶת,</p>

<p>בָּהּ דַּעַת לַמַּלְכָּה יְחַוֶּה</p>

<p>וְתֵדַע לְמִי הָעֲטֶרֶת&#8230;</p>
</blockquote>

<br />

<blockquote>
<p>בָּהּ דַּעַת לַמַּלְכָּה יְחַוֶּה,</p>

<p>תֵּדַע מֶמְשַׁלְתּוֹ מָה עַזָּה,</p>

<p>וְרַגְלֶיהָ כָּאַיֶּלֶת תְּשַׁוֶּה</p>

<p>לְמוּלְךָ מִתִּפְסַח וְעַד עַזָּה.</p>
</blockquote>

<br />

<blockquote>
<p>אָצוּר בִּכְנָפַי הַתְּעוּדָה</p>

<p>אֶחְתּוֹם בְּגַפַּי הָאִגֶּרֶת,</p>

<p>עַל עֲקֵבַי קִיטוֹרָה אָגוּדָה</p>

<p>וְשָׁמָּה אֶתְּנֶנָּה לַגְּבֶרֶת.</p>
</blockquote>

<br />

<blockquote>
<p>וְהָיָה אִם לֹא תַטֶּה אֹזֶן</p>

<p>לְקוֹל הָאִגֶּרֶת וְלַפְּקֻדָּה</p>

<p>שִׁמְעוּ כָּל שַׂר גַּם רוֹזֵן!</p>

<p>אֶת אֲשֶׁר לָהּ אַעַשׂ אַגִּידָה.</p>
</blockquote>

<br />

<blockquote>
<p>אָז אַכֶּה כָּנָף עַל כָּנָף</p>

<p>אֶמְחָא – וְסִפִּים יִרְעָשׁוּ!</p>

<p>וּתְשֹׁרַשׁ מִשֹׁרֶשׁ עַד עָנָף</p>

<p>וּמִגֶּזַע שָׂרֶיהָ יְשֹׁרָשׁוּ!</p>
</blockquote>

<br />

<blockquote>
<p>אֶתֵּן אֶת קוֹלִי בְּכֹחַ</p>

<p>לְקוֹלִי יָחִילוּ הָאִיִּים,</p>

<p>אַחֲרֵימוֹ גַם יֶאֱתֶה הָאוֹחַ,</p>

<p>יָגִיחוּ מֵרִבְצָם הָאִיִּים.</p>
</blockquote>

<br />

<blockquote>
<p>וּגְדוּדִים גְּדוּדִים יָבוֹאוּ</p>

<p>תְּחַנְּקֵם חֲמַת טוֹרְפֵי טֶרֶף</p>

<p>(הִשְׁתַּעַשְׁעוּ שָׂרִים, וָשֹׁעוּ!)</p>

<p>יַשְׁחִיתוּ וְאֵין אוֹמֵר: &#8220;הֶרֶף!!&#8221;</p>
</blockquote>

<br />

<blockquote>
<p>אָז אוֹתָם מַעֲדַנּוֹת אוֹלִיכָה,</p>

<p>מַעֲדַנּוֹת אֶת פּוֹעֲלֵי־אָוֶן!</p>

<p>אַכְנִיעֵם בְּחֵמָה שְׁפוּכָה,</p>

<p>מִזְּרוֹעִי עֹז יִדְּמוּ כָּאָבֶן.</p>
</blockquote>

<br />

<blockquote>
<p>הַמַּלְכָּה לֹא אֶחְמוֹל, אֲרַחֵם,</p>

<p>תֵּדַע עֶבְרָתִי קָשָׁתָה.</p>

<p>אוֹ אָז תִּתְעַצֵּב, תִּנָּחֵם</p>

<p>עַל אֲשֶׁר לֹא אֹזֶן הִטָּתָה.</p>
</blockquote>

<br />

<blockquote>
<p>אַחֲרֵי דוּמִיָּה מְמֻשָּׁכָה</p>

<p>הַשָּׂרִים הֶעֱמִיקוּ חֵקֶר;</p>

<p>וְכַעֲצָתוֹ אִגֶּרֶת עֹרָכָה</p>

<p>וַיַּשְׁכֵּם הַשֶּׂכְוִי בַּבֹּקֶר&#8230;</p>
</blockquote>

<br />

<h3 id="ב">ב</h3>

<blockquote>
<p>וַיַּשְׁכֵּם הַשֶּׂכְוִי בַּבֹּקֶר</p>

<p>אִגֶּרֶת צְרוּרָה בִּכְנָפֵהוּ,</p>

<p>וּבְלִוְיַת צִפֳּרִים אֵין חֵקֶר</p>

<p>הֵרִים לַדֶּרֶךְ פַּעֲמֵהוּ.</p>
</blockquote>

<br />

<blockquote>
<p>וּכְגִבּוֹר שָׂשׂ לָרוּץ אֹרַח</p>

<p>מַלְאֲכוּת הַמֶּלֶךְ הִרְהִיבַתְהוּ.</p>

<p>וְעָיֵף יָגֵעַ מִטֹּרַח,</p>

<p>קִיטוֹר עוֹד פַּעַם חָזַתְהוּ.</p>
</blockquote>

<br />

<blockquote>
<p>הַשַּׁחַר פָּרוּשׂ עַל הֶהָרִים,</p>

<p>הַשֶּׁמֶשׁ עוֹד טֶרֶם הִבְקִיעַ,</p>

<p>רֹן כּוֹכְבֵי בֹקֶר הַשָׁרִים</p>

<p>לְאָזְנֵי הַשֶּׂכְוִי הִגִּיעַ</p>
</blockquote>

<br />

<blockquote>
<p>רוּחוֹת שַׁאֲנַנּוֹת וְדַקּוֹת</p>

<p>אֶת עֲלֵי הָעֵצִים יָלֹקּוּ,</p>

<p>הַנְּשָׁמוֹת טְהוֹרוֹת וְזַכּוֹת</p>

<p>בֵּין עָלִים סוֹד יַחַד הִמְתִּיקוּ.</p>
</blockquote>

<br />

<blockquote>
<p>שָׁמָּה אֶת לְחָיֵי הַדְּשָׁאִים</p>

<p>יְשַׁעֲשַׁע וִילַקֵּק הָרוּחַ,</p>

<p>וְשָׁמָּה מִבֵּינֹות לָעֳפָאִים</p>

<p>נְשָׁמוֹת מַמְתִּיקוֹת סוֹד שִׂיחַ.</p>
</blockquote>

<br />

<blockquote>
<p>שָׁם עֵשֶׂב לְעֵשֶׂב חָבָקוּ,</p>

<p>יִתְלַחֲשׁוּ בַּל הֶגֶה בַּל אֹמֶר,</p>

<p>יְצַלְצֵל קוֹל מַשָּׁק נָשָׁקוּ</p>

<p>נִשְׂגָּב מֵאֹזֶן הַחֹמֶר</p>
</blockquote>

<br />

<blockquote>
<p>פֹּה שִׂיחַ הָרוּחַ יָנִיעַ</p>

<p>כִּלְיֶלֶד בְּעֶרֶשׂ הָאָמָה</p>

<p>וְאִמּוֹ – הַבְּרִיאָה – תָּרִיעַ,</p>

<p>תָּשִׁיר שִׁיר־שֵׁנָה בִּדְמָמָה.</p>
</blockquote>

<br />

<blockquote>
<p>פֹּה יָנוּם הַפֶּרַח בְּהוֹדוֹ,</p>

<p>בִּפְנִינֵי־טַל כִּתְרוֹ מְיַפֶּה,</p>

<p>וְהקב&quot;ה בְּעַצְמוֹ בִּכְבוֹדוֹ</p>

<p>מַכְרִיז עַל כָּל טִפָּה וְטִפָּה.</p>
</blockquote>

<br />

<blockquote>
<p>שָׁם אָסַף עָלָיו הַגָּבִיעַ</p>

<p>הַמָּסוּךְ עָסִיס, טַל שָׁמַיִם,</p>

<p>שָׁם&#8230; שָׁמָּה עַל יַד הַמַּבּוּעַ</p>

<p>יָקֵר מִמְּקוֹר מַיִם־חַיִּים.</p>
</blockquote>

<br />

<blockquote>
<p>פֹּה וָשָׁם בְּעֵמֶק הַגֶּבַע</p>

<p>יְשֵׁנָה וְנָמָה הַבְּרִיאָה.</p>

<p>וְתִישַׁן, וְתָנוּם הַטֶּבַע</p>

<p>סְבִיבָה שׂוֹרֶרֶת דּוּמִיָּה&#8230;</p>
</blockquote>

<br />

<blockquote>
<p>הַסּוּ כָּל צִפּוֹר, כָּל כָּנָף!</p>

<p>בִּדְמָמָה בְּקִנְּכֶם קַנֵּנוּ,</p>

<p>אוֹ בַּחֲרוּ בַּיַּעַר בַּד עָנָף –</p>

<p>אַךְ הַסּוּ! כִּי יְשֵׁנָה אִמֵּנוּ.</p>
</blockquote>

<br />

<blockquote>
<p>– &quot;הוֹי נַעֲוַת הַמַּרְדּוּת, אַתְּ זְמִירָה!</p>

<p>בַּת תָּבוּז לְיִקְהַת אֵם הוֹרָתָהּ&quot;.</p>

<p>– &quot;שִׁיר־שֵׁנָה לְאִמִּי אָשִׁירָה.</p>

<p>לְקוֹלִי תֶּעֱרַב שְׁנָתָהּ&quot;.</p>
</blockquote>

<br />

<blockquote>
<p>וּצְלִילִים הִשְׁתַּפְּכוּ מִסָּבִיב,</p>

<p>כּוֹכָבִים פְּנִינִים מַרְעִיפִים,</p>

<p>תַּךְ גַּלִּים בְּרוּחַ הָאָבִיב,</p>

<p>תַּךְ גַּלִּים בְּיַם־נֹפֶת־צוּפִים.</p>
</blockquote>

<br />

<blockquote>
<p>הֲמוֹן הַצִּפָּרִים נוֹעָדוּ</p>

<p>שֶׁבֶת בַּשָּׁרוֹן שָׁם אִוּוּ,</p>

<p>יְצוּעָם בְּשִׂיחִים רָפָדוּ</p>

<p>וּלְמוֹצָאֵי בֹּקֶר שָׁם קִוּוּ.</p>
</blockquote>

<br />

<blockquote>
<p>שָׁמָּה בַּשַּׁחַק מִקֶּדֶם</p>

<p>הוּצְאוּ עַרְפְּלֵי טֹהַר,</p>

<p>שָׁפְכוּ חַכְלִילוּת וָאֹדֶם</p>

<p>בְּפַלְגֵי זִיו נֹגַהּ וָזֹהַר.</p>
</blockquote>

<br />

<blockquote>
<p>הֵם צִירִים שְׁלָחַתְמוֹ הַשָּׁמֶשׁ</p>

<p>לָסֹל וּלְפַלֵס נְתִיבָה,</p>

<p>לַהֲדוֹף וְלַהֲדוֹךְ הָאָמֶשׁ,</p>

<p>לַעֲזֹב מְקוֹמוֹ לַנְּדִיבָה.</p>
</blockquote>

<br />

<blockquote>
<p>הֵם צִירִים שְׁלָחַתְמוֹ הַשָׁמֶשׁ,</p>

<p>בַּשֵּׂר צִדְקָתָהּ יֹפִיעוּ</p>

<p>הִתְעוֹרְרוּ כָּל חַיָּה וָרָמֶשׂ!</p>

<p>זַמְּרוּ לַמַּלְכָּה, הָרִיעוּ.<a href="#fn:3" id="fnref:3" title="see footnote" class="footnote"><sup>3</sup></a></p>
</blockquote>

<br />

<p>כתב יד מתקופת וולוז&#8217;ין-ז&#8217;יטומיר. פורסם ב&#8220;עין הקורא&#8221;, ברלין, חוברת ב&#8216;/ג&#8217;, עמ' 95&#8211;91, ניסן/אלול תרפ&quot;ג, בחתימת &#8220;נחבי בן ופסי&#8221;</p>

<div class="footnotes">
<hr />
<ol>

<li id="fn:1">
<p>השיר לא נשלם <a href="#fnref:1" title="return to body" class="reversefootnote">&#160;&#8617;</a></p>
</li>

<li id="fn:2">
<p>השיר לא נשלם <a href="#fnref:2" title="return to body" class="reversefootnote">&#160;&#8617;</a></p>
</li>

<li id="fn:3">
<p>השיר לא נשלם <a href="#fnref:3" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/25630">https://benyehuda.org/read/25630</a></div></body></html>