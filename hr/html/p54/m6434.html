<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אהבה</title>
	<meta name="author" content="מתתיהו שוהם"/>
</head>
<body>

<h2 id="א:שַּׁלֶּכֶת">א: שַּׁלֶּכֶת</h2>

<br>  

<blockquote>
<p>חוֹלְפִים, גָּזִים הַיָּמִים, נוֹשְׂאִים בְּשׁוּלֵי עַרְבֵיהֶם</p>
</blockquote>

<blockquote>
<p>פַּז-הַקַּיִץ וְחַכְלִיל אָסִיף מְאָדַּם-אֲמִירִים;</p>
</blockquote>

<blockquote>
<p>יָמִים יָמִים צְרוּפֵי-לַהַט וּמְסֻנְּנֵי-תְכֵלֶת,</p>
</blockquote>

<blockquote>
<p>גִּמְּאוּ יְקוֹדְכֶם שׁוֹשַׁנִּים, תְּכֶלְתְּכֶם רָווּ דְגָנִיּוֹת –</p>
</blockquote>

<blockquote>
<p>כְּצִיּוּן הוֹדְכֶם שֶׁדָּעַךְ נוֹבְלִים הַפְּרָחִים בֶּעָצִיץ,</p>
</blockquote>

<blockquote>
<p>נַעֲרַת-קֵיצִי לִי שָׁלְחָה, נָעֲצָה בִבְדֹלַח צַוָּארוֹ</p>
</blockquote>

<blockquote>
<p>חֶמְדַּת פִּקְעֵי-בִכּוּרִים, עֶדְנַת אֲבִיבָה וּקְצִירָהּ;</p>
</blockquote>

<blockquote>
<p>מֵחַלּוֹנִי לְעֶרְיַת-דְּרָכִים דֹּם יַרְחִיק לְהִשְקִיף,</p>
</blockquote>

<blockquote>
<p>מְרַכֵּז וְלוֹטֵשׁ בַּחֲרִיצָיו גּוֹנֵי-אֳפָקִים לַקַּיִץ,</p>
</blockquote>

<blockquote>
<p>וְנוֹדֵף רֵיחַ חֲרִיף-הַכְּמִישָׁה לְרוּחוֹת-שַׁלֶּכֶת&#8230;</p>
</blockquote>

<blockquote>
<p>יָרֹק יָרַק אֵל גּוֹסֵס חַלָּמוּת שַׁחַפְתּוֹ הַכְּתֻמָּה</p>
</blockquote>

<blockquote>
<p>עַל מָרְבַדֵּי-הַבָּצִיר וְנֶאֱסַף אֶל עֶרֶשׂ-סַנְסִינָּיו;</p>
</blockquote>

<blockquote>
<p>בֵּין עֲרוּגוֹת וּתְלָמִים חִנָּם אָז שׁוֹטְטוּ רוּחוֹת,</p>
</blockquote>

<blockquote>
<p>חִטְּטוּ שָׁוְא בַּעֲרֵמוֹת: קָמֵל וְנִרְקַב כָּל-פֶּרַח,</p>
</blockquote>

<blockquote>
<p>וְאַף לֹא-אֶחָד שָׁם נִשְׁאַר לַחְנֹט גְּוִיַּת אֵל-קַיִץ&#8230;</p>
</blockquote>

<blockquote>
<p>וְרָקְמוּ עַרְשׂוֹ בְמִטְוֵה-כַסְפָּם בַּדְּמִי עַכְבִישִים – –
<br><br />
לְאֵל הַקַּיִץ אֶת שִׁירִי אָשִׁיר וּלְבִתּוֹ הַיָּפָה,</p>
</blockquote>

<blockquote>
<p>עַל מַסְלוּלָיו פָּגַשְׁתִּי – שְׁנֵיהֶם חֲלוֹם-זָהָב טָווּ</p>
</blockquote>

<blockquote>
<p>בְּצֵל אֲלֻמּוֹת וְחֹרְשׁוֹת לְנַפְשִׁי, הַמְבַכְּרָה אַהֲבָתָהּ&#8230;</p>
</blockquote>

<blockquote>
<p>דָּעַךְ קַיִץ, הַנַּעֲרָה גָזָה – חֲלוֹמִי עוֹד דּוֹלֵק,</p>
</blockquote>

<blockquote>
<p>וּמִתְלַבְּטָה אַהֲבָתִי תוֹהָה בַעֲזוּבַת-הַגַּנִּים:</p>
</blockquote>

<blockquote>
<p>טֶרֶם בָּא חַג-אֲסִיפָה וְצָנַף הַסְּתָו כְּבָר עֲנָנָיו&#8230;</p>
</blockquote>

<br>  

<h2 id="ב:בַּת-קָיץ">ב: בַּת-קָיץ</h2>

<br>  

<blockquote>
<p>לֹא שָׁאַלְתִּי, מִי אַתְּ וּלְמִי שְׂדוֹת הַזָּהָב הָעוֹלִים</p>
</blockquote>

<blockquote>
<p>דֶּרֶך בֵּיתֵךְ, וַהֲיֵשׁ לָךְ אָב וְזֶה אֹסֶף-אֲסָמָיו,</p>
</blockquote>

<blockquote>
<p>אוֹ נִסְפַּחַתְּ אֶל שְׂכִירֵי-קוֹצְרִים עַל אֵלֶּה הַתְּלָמִים,</p>
</blockquote>

<blockquote>
<p>וְרַק הַחֶרְמֵשׁ הוּא לָךְ, וְזֶה דַעְתֵּךְ לָחוּג תְּנוּפוֹת-לַהַט,</p>
</blockquote>

<blockquote>
<p>וְיִבְרֹק לַהֲבוֹ בְעֵינֵךְ וְעֵינֵךְ בְּלַהֲבוֹ תִּתְלַקָּח;</p>
</blockquote>

<blockquote>
<p>רַק שִׂמְלָתֵךְ הַלְּבָנָה וְאֵלֶּה הַזְּרוֹעוֹת הַשְּׁזוּפוֹת,</p>
</blockquote>

<blockquote>
<p>הַמַּפְלִיאוֹת לְאַלֵּם, וְעוֹד זֹאת שִׁירָתֵךְ הַבּוֹקְעָה</p>
</blockquote>

<blockquote>
<p>כְּרֹן פַּעֲמוֹנֵי-עֲדָרִים וּכְהֵד מְצִילְתֵּי-הַכָּסֶף –</p>
</blockquote>

<blockquote>
<p>חָלְמָה נַפְשִׁי חֲלוֹם: לָךְ זָרוּ שְׂדוֹת-אָב אֵלֶּה סוֹמְרִים;</p>
</blockquote>

<blockquote>
<p>בֵּין הַקּוֹצְרִים נִתְעֵית וְאֶת דַּרְכֵּךְ לְבֵיתֵךְ שָׁכַחַתְּ</p>
</blockquote>

<blockquote>
<p>וְאֵי הוֹרָתֵךְ, עָזַבְתְּ, וְאֵי שְׂדוֹת-אָבִיךְ, גָּמְלוּ קֵיצָם;</p>
</blockquote>

<blockquote>
<p>וּבְאֵין מוֹדָע וָאָח, עֲזוּבָה בְאֶרֶץ נָכְרִיָּה,</p>
</blockquote>

<blockquote>
<p>שְׁזוּפַת-חֹרֶב וַעֲיֵפַת-נְדוּדִים נִקְרֵית פֹּה עַל דַּרְכִּי – –</p>
</blockquote>

<blockquote>
<p>גָּמְלוּ, פִּתְּחוּ שָׁדַיִךְ וְצָמַח שְׂעָרֵךְ עַד-בָּרֶךְ,</p>
</blockquote>

<blockquote>
<p>פְּתַלְתֹּל צָנַח כָּל-תְּלְתַּל, קִרְזְלוֹ רוּחַ-הַשָּׂדוֹת,</p>
</blockquote>

<blockquote>
<p>וְזֹהַר-בְּרֵאשִׁית עַל שָׁדֵך זֻקַּק וְקָרַן פִּי-שִׁבְעָה:</p>
</blockquote>

<blockquote>
<p>שָׂשׂוּ מַעְיְנוֹת-דְּרָכִים לִלְטֹש לְבֶן-דְּמוּתֵךְ בְּעַשְׁתָּם,</p>
</blockquote>

<blockquote>
<p>שָׂשׂוּ עִשְבֵי-ֲעָרָבֹות לַחְתֹּל שֵׁישׁ-עֶדְנַת יְצוּרָיִךְ,</p>
</blockquote>

<blockquote>
<p>שָׂשׂוּ שְׁבִילֵי-מֶרְחַקִּים לְפַתּוֹת אֶת-נַפְשֵׁךְ הַפִּרְאָה&#8230;</p>
</blockquote>

<blockquote>
<p>וְעוֹד אוֹן-גֶּבֶר לֹא שָׁבַר צִמְאוֹן רַב חִשְקֵךְ-רַחֲמַיִךְ,</p>
</blockquote>

<blockquote>
<p>וְעוֹד יַד-גֶּבֶר בָּעֹז לֹא נִתְּקָה חַרְצֻבּוֹת שְׁרִירוּתֵךְ,</p>
</blockquote>

<blockquote>
<p>בְּגָלְשָׁהּ רוֹטְטָה-יוֹצְרָה עַל-פְּנֵי חַמּוּקֵי רֹך-בָּסְרֵךְ,</p>
</blockquote>

<blockquote>
<p>וְדוֹד וָרֵע לֹא בָא בְלֵילוֹת-בַּגְרוּתֵךְ לְגָאֳלֵךְ,</p>
</blockquote>

<blockquote>
<p>וְלֹא עָלַיִךְ הַנּוֹדֵד עָבַר בְּבַקְּשׁוֹ צְמֵא-קֹדֶשׁ</p>
</blockquote>

<blockquote>
<p>פֶּלֶא חָדָש מֵאֵלוֹ, לְהַאֲמֵין בְּעֻזּוֹ וּבְנִצְחוֹ;</p>
</blockquote>

<blockquote>
<p>וְלֹא אֵלַיִך שָׁב שְׂבַע-נַפְתּוּלִים וַעֲקוּב בְּשׂוֹרַת-נְעוּרַיו,</p>
</blockquote>

<blockquote>
<p>לְבַקֵּשׁ פִּתְרוֹן כָּל-אוֹר וָאֹשֶׁר וְלַחֲסוֹת בְּיָפְיֵךְ,</p>
</blockquote>

<blockquote>
<p>וְלֹא הִרְהִיבוֹ בְרַק-רָזֵך לַחֲשֹׂף וּלְגַלּוֹת כָּל-צָפוּן&#8230;</p>
</blockquote>

<blockquote>
<p>רִאשׁוֹן בָּאתִי: חֲרֵדָה-שׂוֹחֲקָה תֵּצְאִי לִקְרָאתִי,</p>
</blockquote>

<blockquote>
<p>קוֹרְאָה לִי וְלֹא-קוֹרְאָה, רַכָֹה וְעַזָּה וּנְכוֹנָה,</p>
</blockquote>

<blockquote>
<p>אִם לְשָׁלוֹם וְאִם לַקְּרָב וְאִם לִכְבֹּש עֲתִידוֹת:
<br><br />
כֹּה בְּעֵדֶן-בְּרֵאשִׁית פָּגַּשׁ הָאָדָם אֶת-חַוָּה&#8230;</p>
</blockquote>

<br>  

<h2 id="ג:קִנְאָה">ג: קִנְאָה</h2>

<br>  

<blockquote>
<p>יוֹקְדֵי תֹוַלע-קַשְׂקַשִּׂים טוֹבְלִים עֲנָנִים בַּשְּׁקִיעָה,</p>
</blockquote>

<blockquote>
<p>צֻפּוּ פָז סְנַפִּירֵיהֶם וְלַבַה יְרַקְרַק לְגַבָּם;</p>
</blockquote>

<blockquote>
<p>כִּבְנֵי-תַנִּין עַל מִרְבַּץ-שֶׁמֶשׁ בֵּין אִיֵּי-הַכָּסֶף,</p>
</blockquote>

<blockquote>
<p>גָּחִים אַט וּמִשְׁתַּעַשְׁעִים בִּזְהַב אַשׁדוֹת-הַשָּׁנִי.</p>
</blockquote>

<blockquote>
<p>דֹּם מִתְרוֹמֶמֶת עַל-עָב דְּמוּת נֶשֶׁר אֲמוּץ-הַכְּנָפַיִם,</p>
</blockquote>

<blockquote>
<p>רֹאשׁוֹ עָנָן וָאֵשׁ, חַרְטוֹמוֹ חַד-כָּפוּף וּמַכְחִיל,</p>
</blockquote>

<blockquote>
<p>בֵּין צִפָּרְנָיו הוּא אוֹחֵז כַּדּוּר-הַשֶּׁמֶש הָאָדֹם,</p>
</blockquote>

<blockquote>
<p>כְּנוֹשֵׂא שְׁלַל-זְהַב-יוֹמוֹ לְקִנּוֹ הָרָחוֹק וְטָמִיר&#8230;</p>
</blockquote>

<blockquote>
<p>עֶרֶב שׁוֹקֵט וָצח; בַּתְּכֵלֶת הַשְׁקוּפָה לַמְּרוֹמִים</p>
</blockquote>

<blockquote>
<p>סִירוֹת-שַׁיִט דֹּם שָׁטוֹת, תּוֹפְשֵׂי-הַמָשׁוֹט מַבְהִילִים</p>
</blockquote>

<blockquote>
<p>לְחוֹפֵי בְדֹלַח וָכָסֶף: לוֹהֵט מֵתְנַשֵּׂא שָׁם הֵיכָל,</p>
</blockquote>

<blockquote>
<p>בַּהַט לָבָן סֻלָּמָיו, כַּדְכֹּד וָלֶשֶׁם שְׁעָרָיו,</p>
</blockquote>

<blockquote>
<p>מִגְדַּל-שֵׁן עָלָיו פֻּסָּג – נָחוּשּׁ, יַקִּירִי, לַנָּחַל;</p>
</blockquote>

<blockquote>
<p>עַל-פְּנֵי גַלֵּי-זִיו דּוֹלְקִים לְאִטָּהּ מִתְנוֹעֲעָה סִירָד,</p>
</blockquote>

<blockquote>
<p>נַעְתִּיק, נָשׁוּט לָרוּחַ חֶרֶשׁ, בְּנֵי אָדָם וְעָבִים,</p>
</blockquote>

<blockquote>
<p>בְּחוֹף אַרְגָּמָן נִפָּגֵשׁ – – –</p>
</blockquote>

<blockquote>
<p>דּוּמָם הַסִּירָה לָהּ שָׁטָה&#8230;</p>
</blockquote>

<blockquote>
<p>לְקֶצֶב שִׁירַת-הָעֶרֶב, עוֹלָה מִדְּמִי-הַמֶּרְחַקִּים,</p>
</blockquote>

<blockquote>
<p>זִמְרָה רָזִית וּצְרוּרַת-הֵדִים, אַט הִכָּה הַמָּשׁוֹט – –</p>
</blockquote>

<blockquote>
<p>— &quot;לֹא, לֹא אֶזְעַף, יַלְדָּתִי, עַתָּה, כִּי חִנָּם חִכִּיתִי</p>
</blockquote>

<blockquote>
<p>עַד-הָעֶרֶב אֵלָיִךְ&#8230; סִפְּרָה לִי רוֹעָה בְעָבְרָהּ</p>
</blockquote>

<blockquote>
<p>עִם צָהֳרַיִם: בִּקְצֵה הַדֶּרֶך, הַפּוֹנָה אֶל בֵּיתִי,</p>
</blockquote>

<blockquote>
<p>יוֹשְׁבָה נַעֲרָה פְּצוּעַת-רֶגֶל וְאֵין אִישׁ אֲשֶׁר יַחְבּשׁ</p>
</blockquote>

<blockquote>
<p>פֶּצַע-דָּמָהּ הַחַכְלִיל, עָלָה בוֹ קוֹץ אוֹ שְׂרָטוּהוּ</p>
</blockquote>

<blockquote>
<p>חַצְצֵי-דֶרֶך בְּלֶכְתָּהּ הֵנָּה וַתְּפַגֵּר בְּדַרְכָּהּ&#8230;&quot;</p>
</blockquote>

<blockquote>
<p>– &quot;שֶׁקֶר, שֶׁקֶר לִי תֶהְגֶּה, נַעֲרִי: הֲכָכָה אָז אָמְרָה,</p>
</blockquote>

<blockquote>
<p>וְלֹא יָרַדְתָּ לִרְאוֹת בַּפֶּצַע?&#8230; יָדֹעַ יָדַעְתָּ:</p>
</blockquote>

<blockquote>
<p>דַּק הַחוֹל עַל הַּדְּרָכִים, פַּעֲמֵי הַצֹאן רִכְּכוּ זְהָבוֹ,</p>
</blockquote>

<blockquote>
<p>בְּעִקְּבוֹת-דָּם שָׁם לֹא תִפְגֹּשׁ – חִנָּם, אַךְ חִנָּם תִּבָּהֵל.&quot;</p>
</blockquote>

<blockquote>
<p>–&quot;אָכֵן רוֹעָה לֹא עָבְרָה, נִשְׁעַן רַק נוֹדֵד עַל גִּדְרִי</p>
</blockquote>

<blockquote>
<p>תַּרְמִיל-סְחָבוֹת עַל שִׁכְמוֹ, מַקֵּל מְעֻקָּל בְּיָדוֹ;</p>
</blockquote>

<blockquote>
<p>בְּגַרְגְּרֵי-חוֹל לִבְנֵי חֹרֶב מֵעַרְבוֹת-שֶׁמֶשׁ שְׁזוּפוֹת,</p>
</blockquote>

<blockquote>
<p>בְּאַבְקוֹת שְׁפֵלוֹת שְׁחֻמּוֹת, דְּשֵנוֹת הַטִּיט וְהַחֵמָר,</p>
</blockquote>

<blockquote>
<p>חָצְנֵי מְעִילוֹ הִתְאַבְּקוּ, נִכְנְפוּ לְאַרְבַּע רוּחוֹתָם;</p>
</blockquote>

<blockquote>
<p>זְקָנוֹ מָרוּט וּפָנָיו צְנוּמִים וְרֹאשׁוֹ פָרוּעַ,</p>
</blockquote>

<blockquote>
<p>וְאֵשׁ לוֹחֶשֶׁת בְּעֵינָיו וְעָרְמָה וּשְׂחוֹק רָזֵי-דְרָכִים&#8230;</p>
</blockquote>

<blockquote>
<p>לוֹ אָמַרְתִּי: הַהֵלֶךְ, אֶתֵּן לְךָ דְּגָנִי וְיֵינִי,</p>
</blockquote>

<blockquote>
<p>הַגֶּד-לִי, אִם פָּגַשְׁתָּ עַתָּה עַל דַּרְכְּךָ הֵנָּה</p>
</blockquote>

<blockquote>
<p>נַעֲרָה שְׁזוּפָה, וּבְשׂוֹרַת-חַסְדָּהּ לִי צִוְּתָה בְּפִיךָ?</p>
</blockquote>

<blockquote>
<p>– רַבּוֹת נְעָרוֹת פָּגַשְׁתִּי, מִי אֲהוּבָתְךָ כִּי-אֵדָע? –</p>
</blockquote>

<blockquote>
<p>שָׁאַל לְתֻמּוֹ הַנּוֹדֵד, וְנִרְאָה לִי, גָּדַל שְׂחוֹק-סוֹדוֹ.</p>
</blockquote>

<blockquote>
<p>– שְׁחוֹרַת-תַּלְתַּל הִיא, שַׁלְוַת-מֵצַח וְסַעַר בְּעֵינָה,</p>
</blockquote>

<blockquote>
<p>תֹּם וְרַחֲמִים עַל לֶחְיָהּ, מֶרֶד בְּרַעַד נְחִירֶיהָ&#8230; –</p>
</blockquote>

<blockquote>
<p>צָרַר דְּגָנִי בְשַׂקּוֹ, עָבַר וּמִלְמֵל בְּלֶכְתּוֹ:</p>
</blockquote>

<blockquote>
<p>– שָׁלֵו תֵּשֵׁב בְּבֵיתְךָ, טַלְלֵי-בֹקֶר בִּשְׂעָרְךָ,</p>
</blockquote>

<blockquote>
<p>וְטֶרֶם, נַעֲרִי, יָדַעְתָּ: רוּח עִם-לַיְלָה הִתְחוֹלֵל,</p>
</blockquote>

<blockquote>
<p>מוֹט הִתְמוֹטְטוּ כָתְלֵי אָהֳלָהּ, הַיְרִיעוֹת הִתְנַפְּחוּ,</p>
</blockquote>

<blockquote>
<p>רַעֲפֵי-גַגָּהּ הַדְּבוּקִים נֶחְצְצוּ, נִסְּחוּ מִמִּלְטָם&#8230;</p>
</blockquote>

<blockquote>
<p>לִבִּי, לִבִּי לַנַּעֲרָה&#8230; – &quot;</p>
</blockquote>

<blockquote>
<p>שָׂחֲקָה חֶרֶשׁ וַתַּעַן:</p>
</blockquote>

<blockquote>
<p>&quot;חָלֹם חָלַם הַלָּז, אוֹ אַתָּה בָדִיתָ בַּלָהוֹת:</p>
</blockquote>

<blockquote>
<p>אָהֳלִי אֵיתָן וּמֻצָּק, צִפּוּי קוֹרוֹתָיו נְחֹשֶׁת,</p>
</blockquote>

<blockquote>
<p>גֻּפַּר וְסֻיַּד מַסָּדוֹ, נִסְכַּר בַּטִּיחַ כָּל-בֶּדֶק;</p>
</blockquote>

<blockquote>
<p>מַעֲקוֹ מוֹרִיק מִפְּרָחִים, יְרִיעוֹת מַלְבִּינוֹת בְּכָל חַלּוֹן,</p>
</blockquote>

<blockquote>
<p>עֵנָב פֶּרֶא מִסְתַּבֵּךְ, יִשְׁלַח זַלְזַלָּיו בַּסְּדָקִים,</p>
</blockquote>

<blockquote>
<p>קִנְּנָה צִפּוֹר בַּכַּרְכֹּב, גֶּדֶר-חֲצֵרִי חֲדָשָׁה –</p>
</blockquote>

<blockquote>
<p>אַךְ לַשָּׁוְא נַפְשְׁךָ תַּשְׁלֶה, צָרְבָה הַקִּנְאָה אֶת-דָּמְךָ</p>
</blockquote>

<blockquote>
<p>זַעַף וְרֹגֶז וְנָקָם בְּעֵינְךָ לִי חֶרֶש יִצְפֹּנוּ&#8230;&quot;
<br><br />
פִּרְפֵּר לִבִּי לְדִבְרֵי-רָהְבָּה, עֲלוּב קִנְאַת-גְּאוֹנוֹ,</p>
</blockquote>

<blockquote>
<p>רַעַל מַר וּמְרִי-גֶבֶר וְחֵשֶׁק-נִצָּחוֹן אֹכְזָרִי,</p>
</blockquote>

<blockquote>
<p>וַהֲמִית אַהֲבָה עֲדִינָה, כַּקֶּצֶף הֶעָנֹג לְגַל-סּופָה,</p>
</blockquote>

<blockquote>
<p>נָטֹף נָטְפוּ אֶל דָּמִי; שְׂפָתַי בְּלַחַשׁ מִלְמֵלוּ:</p>
</blockquote>

<blockquote>
<p>&quot;יַלְדָּה, הַלְהַרְעִימֵנִי תַחְפְּצִי עָתָּה?&#8230;הָהּ, גּוּרִי</p>
</blockquote>

<blockquote>
<p>מִנְּקַם כּוֹבֵשׁ שֶׁעֻקַּב,נִקְמַת הַגֶּבֶר הַנֶּאֱבָק</p>
</blockquote>

<blockquote>
<p>בְּאִשָּׁה-צָרָה חוֹתֶרֶת תַּחַת מֶמְשַׁלְתּוֹ וְנִצְחוֹ&#8230;&quot;</p>
</blockquote>

<blockquote>
<p>רָעַד קוֹלִי בְדַבְּרִי, רָעַד מֵעֹז וּמִבִּטְחָה,</p>
</blockquote>

<blockquote>
<p>וְהָיוּ מִלַּי רוֹטֵטוֹת, עוֹלוֹת כְּנַחֲשֵׁי-הַלַּהַב</p>
</blockquote>

<blockquote>
<p>מִקְּנֵי מְנוֹרַת-הַשֶּׁמֶן וְשׁוֹקְעִים בִּזְהַב-חֶבְיוֹן-פְּקָעִים:</p>
</blockquote>

<blockquote>
<p>&quot;&#8230;כִּי אִם אוּכַל וְאֶקֹּם, וְהָיְתָה נִקְמָתִי, אֲהוּבָה,</p>
</blockquote>

<blockquote>
<p>לְנַשְּׁקֵךְ,לְנָשׁכְךֵ עַד-דָּם, לְגַמְּאוֹ בִצְמָא-פֶרֶא-קְדוּמִים;</p>
</blockquote>

<blockquote>
<p>וְהָיָה, יַלְדָּה, בִּגְבֹר בִּי צַעַר נִצָּחוֹן לַגֶּבֶר,</p>
</blockquote>

<blockquote>
<p>כִּי בְקֶרִי תִּתְהַלְּכִי עִמִּי וּבְעָרְמָה וּבְעָקְבָה,</p>
</blockquote>

<blockquote>
<p>אָז, שְׂכוּר קִנְאָה וְאוֹן-קַדְצָתִי וְעֶרְגַּת-נַפְתּוּלִים,</p>
</blockquote>

<blockquote>
<p>אוּכַל לְכָבְשֵׁךְ בָּעֹז, לְהָרְגֵךְ כְּשַׁלִּיט שֶׁקָּצַף,</p>
</blockquote>

<blockquote>
<p>אוֹ כְעֶבֶד שֶׁמָּרַד תַּחַת הָעֹל וְהַזָּדוֹן;</p>
</blockquote>

<blockquote>
<p>אֲשֵׁר עָיְפָה כְּבָר נַפְשָׁם לִמְצֹא הַסְּלִיחָה הַגְּדוֹלָה</p>
</blockquote>

<blockquote>
<p>לָךְ וּלְכָל תַּעֲלוּלַיִךְ – אַתְּ, אֲשֶׁר קִסְמֵךְ מְלֵא-רָזְים,</p>
</blockquote>

<blockquote>
<p>רַב חֲלוֹמוֹת נִשְׂגָּבִים – וְקָטָן וְחָדֵל פִּתְרוֹנֵךְ:</p>
</blockquote>

<blockquote>
<p>אֵלֶּה אַעַשׂ – כָּל-זֹאת מִדַּרְכֵי הָאַהֲבָה הַגְּדוֹלָה,</p>
</blockquote>

<blockquote>
<p>אַךְ לֹא זָעֹף וְרָגֹן – – –&quot;
<br><br />
חֶרֶש מִרְיָהּ כָּבַשְׁתִּי, צָרְבָה הַנְּשִׁיקָה אֶת-שְׂפָתַי,</p>
</blockquote>

<blockquote>
<p>צָנַח רֹאשָׁה עַל כְּתֵפִי&#8230; הִכָּה הַמָּשׁוֹט בַּגַּלִּים,</p>
</blockquote>

<blockquote>
<p>מַהֵר מַהֵר הַסִּירָה חָתְרָה – הַחוֹף קָרָא לָנוּ.
<br><br />
כְּבָר הַלַּיְלָה אֶת-עַרְשׂוֹ רִפֵּד וְנָף בֶּשֶׂם-טְלָלָיו</p>
</blockquote>

<blockquote>
<p>עַל יְרַקְרַק מַרְבַדָּיו&#8230; נִצְּבוּ כְשׁוֹמְרֵי הַחַיִל</p>
</blockquote>

<blockquote>
<p>לִמְרַאֲשׁוֹתָיו אַלּוֹנֵי-יַעַר, אֵש-חָרוּץ קוֹבָעָם.</p>
</blockquote>

<br>  

<h2 id="ד:סַעַר">ד: סַעַר</h2>

<br>  

<blockquote>
<p>עָמַד קַיִץ בַּהֲדָרוֹ: יְרֻקָּה-צְהֻבָּה הַחֹרְשָׁה,</p>
</blockquote>

<blockquote>
<p>בַּהֲרוֹת-שֶׁמֶש זְרוּעָה, רוֹטְטוֹת כַּפְּרָחִים בָּרוּחַ;</p>
</blockquote>

<blockquote>
<p>עוֹגֵב פַּרְפָּר עַל צִיץ, רְוֵה בֶשֶׂם וְאַהֲבָה וָאֹשֶׁר,</p>
</blockquote>

<blockquote>
<p>קִנְּנָה לְטָאָה בַסְבָךְ וְעוֹרָהּ מִתְפַּנֵּק בְּעֶדְיוֹ</p>
</blockquote>

<blockquote>
<p>לְנֹגַהּ תְּכֵלֶת וְזָהָב&#8230; שָׁקְטָה הַחֹרְשָׁה עַל זִיוָהּ:</p>
</blockquote>

<blockquote>
<p>דָּמְתָה לְאֹהֶל, נָטוּהוּ צְלָלִים לְחֶבְיוֹן מִשָּׁמֶשׁ,</p>
</blockquote>

<blockquote>
<p>רָבוּד בְּטַרְפֵּי-אֶשְׁתַּקֵּד, כְּתֻמִּים וּצְפוּדֵי-הַחֹרֶב,</p>
</blockquote>

<blockquote>
<p>וְקוּרֵי-כֶסֶף כִּירִיעוֹת פֹּרְשׂוּ בֵין בַּדֵּי הַסֹּבֶךְ;</p>
</blockquote>

<blockquote>
<p>שָׁרָב, שֶׁקֶט וּדְמִי – וְעֶרְגָּה לַיְקוּם פֹּה רַק-אֶחָת:</p>
</blockquote>

<blockquote>
<p>כֹּה עַד-סוֹף-הָעוֹלָמִים לוּ יִהְיֶה, טְבוּל זָהָב וּצְלָלִים.
<br><br />
יֵשׁ שָׁם גִבְעָה בַחֹרְשָׁה וְעֶשְׂבָּהּ מְלַבְלֵב מְסֻבָּךְ,</p>
</blockquote>

<blockquote>
<p>דָּשֵׁן וָרַךְ, לֹא יְדָעוֹ מַגַּל הַקּוֹצֵר בַּקָּיִץ,</p>
</blockquote>

<blockquote>
<p>לֹא לִחֲכַתּוּ שֶׁן-עֵדֶר; שִׂיחִים גַּמָּדִים מִתַּמְּרִים</p>
</blockquote>

<blockquote>
<p>מִסְּבַךְ-יַרְקוֹ וּמְטַפְּסִים דַּקֵּי רַגְלַיִם, עֲמוּסִים</p>
</blockquote>

<blockquote>
<p>פִּרְאֵי-גַרְגְּרֵי-שָׁנִי וְאַשְׁכְּלוֹת עֵנָב שׁחוֹר-זָגִים;</p>
</blockquote>

<blockquote>
<p>יֵשׁ וְנִמְלָט אֵלֶיהָ רוֹעֶה בִשְׁרַב-הַצָּהֳרָיִם,</p>
</blockquote>

<blockquote>
<p>דֹּם יִשְׁתַּטַּח עַל מַרְבַד-דִּשְׁאָהּ וְיִגְלֹם מְעִילוֹ</p>
</blockquote>

<blockquote>
<p>לִמְרַאֲשׁוֹתָיו עַל גִּזְעֵי שִׂיחִים, וְתַאֲפִיל הַחֹרְשָׁה</p>
</blockquote>

<blockquote>
<p>עַל עַפְעַפָּיו עֲיֵפֵי-שֶׁמֶשׁ, עַד יָנוּם שְׁקֵט-צִלָּהּ.</p>
</blockquote>

<blockquote>
<p>וְעֵדָה רַבַּת-גַּוָּנִים: רוֹמֵשׂ וּמְנַתֵּר וּמְעוֹפֵף,</p>
</blockquote>

<blockquote>
<p>זְבוּב וְיֹתּוּשׁ וְצִרְעָה, חַרְגֹל וְחִפּוּשִית לְמִינָהּ,</p>
</blockquote>

<blockquote>
<p>צוֹבְאִים עָלָיו בִּדְמִי, עַל חָזוֹ הֶחָשׂוּף שְׁזוּף-נְחֹשֶׁת,</p>
</blockquote>

<blockquote>
<p>סוֹלְלִים שְׁבִילָם בְּשַׂעֲרוֹת-הָרֹאשׁ וּמְדַגְדְּגִים קְצֵה-חָטְמו</p>
</blockquote>

<blockquote>
<p>יִרְגָּז, נִים-וְלֹא-נִים, יְגָרְשֵׁם וְשָׁחַק בַּחֲלוֹמוֹ&#8230;</p>
</blockquote>

<blockquote>
<p>אוֹ יֵש וְיַעֲבוֹר שָׁם הֵלֶךְ, יִפְרֹק אֶת-שַׂקּוֹ מִשִּׁכְמוֹ,</p>
</blockquote>

<blockquote>
<p>יֵשֵׁב וְיִשֹּׁם בִּרְוָחָה וְיִפְרֹס בְּצִלָּהּ עַל פִּתּוֹ;</p>
</blockquote>

<blockquote>
<p>יִשְׁכַּח רֶגַע עֲמָלוֹ וְנַפְשׁוֹ הַיְגֵעָה תִּתְעַדֵּן,</p>
</blockquote>

<blockquote>
<p>תִּרְחַץ בְּיֶרֶק וּטְלָלִים, וְחֶרֶשׁ תְּכַוֵּן בִּרְכָתָהּ</p>
</blockquote>

<blockquote>
<p>לְיוֹצֵר רָחוֹק, הַמְטַפֵּל בְּזֶה כָל-הַיְקָר, וְעוֹד טֶרֵם</p>
</blockquote>

<blockquote>
<p>בָּא עַל שְׂכָרוֹ מִמֶּנּוּ&#8230; פִּתְאֹם יְהַבְהֵב בְּנַפְשׁוֹ,</p>
</blockquote>

<blockquote>
<p>יְגֵעַת עָמָל וּדְכִי-הַחַיִּים וּנְדוּדִים לְלֹא-מָחוֹז,</p>
</blockquote>

<blockquote>
<p>פִּתְרוֹן-רָז רַב-נֶחָמָה, בְּשׂוֹרַת גְּאֻלָּה עֲמוּמָה –</p>
</blockquote>

<blockquote>
<p>וְהוּא לֹא יָבִין עַד-מָה וְיָנוּד הָלְאָה לְדַרְכּוֹ,</p>
</blockquote>

<blockquote>
<p>כּוֹפֵף גַּב תַּחַת שַׂקּוֹ – –</p>
</blockquote>

<blockquote>
<p>הָיָה יוֹם-תַּמּוּז רַב-זָהָב:</p>
</blockquote>

<blockquote>
<p>שַׁלְוַת-בְּרֵאשִׁית בַּחֹרְשָׁה, וְאֶחָד שָׁם לִבִּי הַהוֹלֵם,</p>
</blockquote>

<blockquote>
<p>אֶחָד לִבִּי שְׁכוּל-אשֶׁר וְזָר לַהֲוָיָה הַשׁוֹקְטָה</p>
</blockquote>

<blockquote>
<p>אַט מֵעַל-פְּנֵי הַגִּבְעָה אַבִּיט וְאַקְשִיב בַּדְּמָמָה</p>
</blockquote>

<blockquote>
<p>לְרִשְׁרוּשׁ-בַּד וּלְשִׂיג-אִוְשַׁת-פֶּרַח&#8230; מְלֵא-רֶטֶט אֲיַחֵל</p>
</blockquote>

<blockquote>
<p>לְהֵד פְּעָמַיִךְ, הַיַּלְדָּה, לְאָשְׁרִי שֶׁאֵחַר הַמּוֹעֵד&#8230;</p>
</blockquote>

<blockquote>
<p>לֹא-עוֹד בּוֹשֵׁשׁ רְסִיס-הַטַּל לָרֹס טַרְפֵּי הַחֹרְשָׁה,</p>
</blockquote>

<blockquote>
<p>וְקֶרֶן-זָהָב עַל מַסְלוּל-קֵיצָהּ לֹא פָסְחָה עִם-שְׁחָרִים –</p>
</blockquote>

<blockquote>
<p>לָמָּה בוֹשֵׁשׁ טַלִּי, זְהָבִי – יַלְדָּתִי אֵחֵרָה?&#8230;</p>
</blockquote>

<blockquote>
<p>אֵין הֵד נִשְׁמָע, אֵין קוֹל, וַיְהִי כְּמוֹ-יָשֵׁן הַבּוֹרֵא</p>
</blockquote>

<blockquote>
<p>בִּזְבוּל-תְּכֶלְתּוֹ, וּמְנַשְּׁבִים בְּכַנְפֵי-דוּמִיָּה מַלְאָכִים;</p>
</blockquote>

<blockquote>
<p>וְעִמּוֹ נָם כָּל-הַיְקוּם בְּחוֹפֵי הָאֹשֶר הָאַחֲרוֹן,</p>
</blockquote>

<blockquote>
<p>וְזָרָה כֹה הַלְמוּת הַלֵב לְכֻלָּם, כַּחַי, כַּצּוֹמֵחַ – – –</p>
</blockquote>

<blockquote>
<p>הָהּ, מִי-יִתֵּן וְהָיָה לְבָבִי כֹה מוֹרִיק בַּבַּדִּים,</p>
</blockquote>

<blockquote>
<p>כְּאֶחָד עָלֶה בַשָּׁמֶשׁ, נִשְקָף וְלוֹחֵשׁ בָּרוּחַ,</p>
</blockquote>

<blockquote>
<p>עוֹרֵק אֶחָד בַּכֹּל, מְקַבֵּל שְׂשׂוֹנוֹ וְעָצְבּוֹ,</p>
</blockquote>

<blockquote>
<p>טַלּוֹ וְאוֹרוֹ וַאֲבִיבוֹ, סְתָווֹ וְחַיָּיו וּמוֹתוֹ,</p>
</blockquote>

<blockquote>
<p>בְּשֶׁקֶט-בִּטְחָה וּבְאֵמוּן-נֵצַח בִּמְקוֹרוֹ הַפִּלְאִי&#8230;</p>
</blockquote>

<blockquote>
<p>הָהּ, מִי-יִתֵּן לְךָ, לִבִּי, רַחֲשֵׁי אֶבֶן דּוֹמֶמֶת,</p>
</blockquote>

<blockquote>
<p>שִׁירַת רוּחַ בַּסְּבָךְ, הִגָּיוֹן לֶעָנָן בַּשְּׁקִיעָה;</p>
</blockquote>

<blockquote>
<p>כִּי שֵׂרַכְתָּ דַּרְכְּךָ מְאֹד מֵחֵיק תֵּבֵל הוֹרָתְךָ,</p>
</blockquote>

<blockquote>
<p>יֶלֶד חוֹרֵג הָיִיתָ, נוֹדֵד וְזָר לְכָל-אֹהֶל,</p>
</blockquote>

<blockquote>
<p>תַּחַת שְׁמֵי-הַמּוֹלֶדֶת תִּשְׁאַל לְדֶרֶךְ אַרְצֶךָ,</p>
</blockquote>

<blockquote>
<p>וְזֶה הַשֶּׁקֶט כֹּה מֵעִיק, מַרְגִּיז אֶת-דָּמְךָ הַצּוֹעֵק</p>
</blockquote>

<blockquote>
<p>לְסַעַר גָּדוֹל, רַב מְרִי וְאַהֲבָה – – –</p>
</blockquote>

<blockquote>
<p>לוּ בָאת, הָאֲהוּבָה!</p>
</blockquote>

<blockquote>
<p>מֵאֲשֶׁר אַתְּ שָׁם בָּאת, וְהָיְתָה גַם-נַפְשִׁי כְמוֹהֶם,</p>
</blockquote>

<blockquote>
<p>וְהָיְתָה אָז כֵּאלֹהִים זֶה שְׁלֵוָה בְאֵין-סוֹף חַיֶּיהָ:</p>
</blockquote>

<blockquote>
<p>אֶדֹּם חֶרֶשׁ וְאַבִּיט אוֹתָךְ, דֹּם אֶשֹּׁם וְאַבִּיט,</p>
</blockquote>

<blockquote>
<p>כְּהַבִּיט נִבְכֵי שְׁחוֹר-אֶשֶׁד בְּקֶשֶׁת-הַפָּז עַל-פְּנֵי תְהוֹמָם,</p>
</blockquote>

<blockquote>
<p>אֶשֹּׁם חֶרֶשׁ וְאִינַק אוֹתָךְ, דֹּם אֶחְיֶה וְאִינָק,</p>
</blockquote>

<blockquote>
<p>כִּינֹק סֶלַע בַּשָּׁרָב אֶגְלֵי אֵד-תְּכֵלֶת עִם-לָיִל&#8230;</p>
</blockquote>

<blockquote>
<p>מֵאֲשֶׁר אַתְּ שָׁם, יַלְדָּה, בֹּאִי!&#8230; אִם בָּרָא אֵל-נֵצַח</p>
</blockquote>

<blockquote>
<p>הַרְרֵי-מִקְלָט לַנָּמֵר, לְבָנוֹן לַנָּשֶׁר, אוֹקְיָנוֹס</p>
</blockquote>

<blockquote>
<p>לַלִּוְיָתָן – לִי צָפַן אוֹתָךְ מִקַּדְמַת-כָּל-בְּרִיאָה – – –
<br><br />
פִּתְאֹם נָעוּ עֲצֵי הַחֹרְשָׁה, וּכְמוֹ שְׁמוּעָה עָבְרָה,</p>
</blockquote>

<blockquote>
<p>וּכְמוֹ צָו לָהֶם נִתָּן, הָכֵן הִתְיַצְּבוּ הָעֵצִים;</p>
</blockquote>

<blockquote>
<p>בַּד אֶל בַּד דִּבֵּר רְתֵת וְצָפוּ צַמְּרוֹתָם לַמֶּרְחָק,</p>
</blockquote>

<blockquote>
<p>רָטַט, נָהַם הֵד עָמוּם, צְנֵפַת-עֲנָנִים אֲפוּרָה</p>
</blockquote>

<blockquote>
<p>בָּאָה, נִשְּׂאָה בִיעָף – עוֹד רֶגַע מִבֵּין הָעֲנָפִים</p>
</blockquote>

<blockquote>
<p>הִבְרִיק, טָס נְחַשׁ-חַשְׁמַל בְּלֹבֶן יְרַקְרַק וּמְסַנְוֵר,</p>
</blockquote>

<blockquote>
<p>וְרַעַם רִאשׁוֹן הִתְגַּלְגֵּל&#8230; עַל שְׂדֵה-הַקָּצִיר הַמְתֻלָּם</p>
</blockquote>

<blockquote>
<p>סִיעַת-הָעוֹרְבִים בִּילֵל הִתְנַשְּׂאָה, מַסִּיעָה שְׁחוֹר-כְּנָפָהּ,</p>
</blockquote>

<blockquote>
<p>צָרְחָה, עָפָה, הִסְתּוֹבְבָה, שְׁכוּלַת פֵּרוּרֵי הַלֶּקֶט,</p>
</blockquote>

<blockquote>
<p>וַתֵּעָלֵם בַּמֶּרְחָק&#8230; פַּעַם אַחֲרוֹנָה הִבְקִיעַ</p>
</blockquote>

<blockquote>
<p>רוּחַ חָצוּף וְעַז-כְּנָפַיִם אֶל חַשְׁרַת הֶעָבִים,</p>
</blockquote>

<blockquote>
<p>שֶׁהִבְלִיטוּ כְּכֵפֵי-צוּקִים פְּרָאִים וּתְלוּלִים,</p>
</blockquote>

<blockquote>
<p>זָהָב חִוֵּר מוּפָזִים, גָּנוּב מִקַּרְנֵי-הַשֶׁמֶשׁ,</p>
</blockquote>

<blockquote>
<p>נָפַח בָּהֶם בִּמְרִי-עֹז לְשַׁסַע אֶת-כְּרֵשָׂם הַצָּבָה,</p>
</blockquote>

<blockquote>
<p>וְנִדְחַף אָחוֹר מְחוּץ-הָרֹאשׁ וּבְיִבְבַת-נְכָאִים,</p>
</blockquote>

<blockquote>
<p>שָׁרַק וְנָהַם כַּכֶּלֶב, וְעָרַק בֵּין תִּימְרוֹת הָאָבָק&#8230;</p>
</blockquote>

<blockquote>
<p>בָּרָק וְרַעַם הֶחֱזִיקוּ אַחֲרָיו, בַּסּוּף הִדְבִּיקוּהוּ,</p>
</blockquote>

<blockquote>
<p>קְרָב-אֵיתָנִים הִתְלַקַּח, גָּעַשׁ הַנָּהָר בְּקִצְפּוֹ –</p>
</blockquote>

<blockquote>
<p>וְצָעַק לִבִּי מִגִיל, וְצַר לוֹ, כֹּה צַר לֹו בְחָזוֹ – – –
<br></p>
</blockquote>

<hr />

<blockquote>
<p>נַסֵּה, נַסֵּה, הָרוּחַ, לְהָפִיץ הַסַּעַר בִּלְבָבִי,</p>
</blockquote>

<blockquote>
<p>סַעַר נְעוּרַי הַגָּדוֹל, כְּבַד הָעֲנָנִים וְהַבְּרָקִים. –</p>
</blockquote>

<blockquote>
<p>הָהּ, הַלֵב אִם לְךָ תְּרוּפָה אַיִן וְשֶׁקֶט לְדָמְךָ,</p>
</blockquote>

<blockquote>
<p>נִגְרָשׁ וּצְמֵא-פְלָאִים תַּחְתֹּר אֶל חוֹפֵי הָאַהֲבָה,</p>
</blockquote>

<blockquote>
<p>נִגְרָף עִם-כָּל-סְעָרָה וְנִפָּץ אֶל סְלָעִים וְכֵפִים;</p>
</blockquote>

<blockquote>
<p>וְעָצַם סַעַר מִסָּעַר, עַד זֶה הָאַחֲרוֹן מְאֹד הִפְלִיא –</p>
</blockquote>

<blockquote>
<p>וְאֵין עוֹד דֳּמִי לָךָ?&#8230; יָדַעְתִּי: בַּעֲרֹב שֶׁמֶשׁ קֵיְצָך,</p>
</blockquote>

<blockquote>
<p>עַל שַׁלֶּכֶת יְקוֹדְךָ תֹּאהַב אָז פַּעַם אַחֲרוֹנָה</p>
</blockquote>

<blockquote>
<p>נַעֲרָה רַכָּה וּמְתוּקָה, וְעֵינָהּ הֲרַת אֹשֶׁר סָתוּם:</p>
</blockquote>

<blockquote>
<p>הִיא עַל דַּרְכְּךָ תַּעֲבֹר קַלָּה וּגְמִישַׁת-הַנְּעוּרִים,</p>
</blockquote>

<blockquote>
<p>שְׁכוּרַת-מִקְסַם-חֲלוֹמוֹת, פּוֹעֲמָה כֻלָּה לִבְשׂוֹרָה</p>
</blockquote>

<blockquote>
<p>כְּלִילַת-רָזִים, הַמְצַלְצְלָה מִמֶּרְחַקֵּי עֲתִידָהּ;</p>
</blockquote>

<blockquote>
<p>פִּתְאֹם תַּעֲמֹד, אֲחוּזַת-פַּחַד-נְעוּרִים, כִּי נִגְלָה</p>
</blockquote>

<blockquote>
<p>מָסַךְ יָמִים רְחוֹקִים, יָמִים לְלֹא-חֵפֶץ וָחֵשֶׁק,</p>
</blockquote>

<blockquote>
<p>לְעֵינֵי-לַהֲטָם עֲגוּמָה תַבִּיט עַל שְׁקִיעַת הֲדָרְךָ,</p>
</blockquote>

<blockquote>
<p>וְדוּמָם תֵּשְׂטְ מֵעַל שְׁבִילְךָ וְלַאֲחוֹרֶיהָ לֹא תַבִּיט&#8230;</p>
</blockquote>

<blockquote>
<p>וְאַתָּה, לִבִּי, מַר תִּבְכֶּה, מַר, צְמֵא-אַהֲבָה, צְמֵא-מָוֶת – – –</p>
</blockquote>

<br>  

<h2 id="ה:הַכְּפִיר">ה: הַכְּפִיר</h2>

<br>  

<blockquote>
<p>הִבְרִיק לַהַב הַמַּגָּל, פִּלֵּשׁ בִּסְבַךְ-הַשִּׁבֳּלִים;</p>
</blockquote>

<blockquote>
<p>שְׁזוּפֵי-זְרוֹעַ וַחֲשׂוּפֵי-חָזֶה נוֹפַפְנוּ עֳמָרִים</p>
</blockquote>

<blockquote>
<p>כְּדִגְלֵי-זָהָב בְּשֶׁמֶשׁ שׁוֹקְעָה בֵין שְׂדֵרוֹת אֲלֻמּוֹת;</p>
</blockquote>

<blockquote>
<p>עָלָה הֵידַד הַשִּׁירִים מִקְּצֵה הַשָּׂדוֹת, שָׁם יָשְׁבוּ</p>
</blockquote>

<blockquote>
<p>בְּמַעְגַּל-רֵעִים הַקּוֹצְרִים. – נַעֲרָה, הַגִּידִי, מַדּוּעַ</p>
</blockquote>

<blockquote>
<p>לֹא בֵין אֲלֻמּוֹתֵיהֶם יַעַל זְהַב-אֲלֻמָּתֵךְ,</p>
</blockquote>

<blockquote>
<p>לֹא שִׁירָתֵךְ שָׁם תַּעַן?&#8230; לְבַדֵּךְ פִּגַּרְתְּ בֵּין הַתְּלָמִים:</p>
</blockquote>

<blockquote>
<p>פַּחֲדֵי-עֶרֶב בְּעֵינֵךְ רָבְצוּ, בִּשְׁחוֹר-אִישׁוֹנָיִךְ,</p>
</blockquote>

<blockquote>
<p>דַּאֲגַת לֵיל וּמָחֳרָתוֹ פָרְשָׂה דֹם כָּנָף רוֹטֶטֶת</p>
</blockquote>

<blockquote>
<p>עַל צַח-מִצְחֵךְ וּבְחֶרֶט פִּתְּחָה בְמִשְׁקַע-רַקָּתֵךְ</p>
</blockquote>

<blockquote>
<p>רֶשֶׁת-כְּחֹל, וַיֵחָבֵא חֶרֶשׁ בְּזָוִיּוֹת שְׂפָתַיִךְ</p>
</blockquote>

<blockquote>
<p>רַעַד בְּכִי עֲקַר-דֶּמַע – נַעֲרָה, שַׁלָּמָה אַתְּ נוּגָה?</p>
</blockquote>

<blockquote>
<p>מָה הַפַּחַד, הַדְּאָגָה?&#8230; אוּלַי הַרְעִימֵך פֹּה חָפְצוּ</p>
</blockquote>

<blockquote>
<p>רֵעוֹתַיִךְ מִקִּנְאַת-סְתָרִים – לָהֵנָּה, הָרוֹגְנוֹת,</p>
</blockquote>

<blockquote>
<p>קַלּוֹת-דֵּעָה וְצָרוֹת-עַיִן, אַל לִבֵּךְ תָּשִׁיתִי:</p>
</blockquote>

<blockquote>
<p>רַב הָאֹשֶׁר וְלֹא תִרְאֶינָה, גֵּאֶה נָב יְבוּל-שְׂדוֹתָיו,</p>
</blockquote>

<blockquote>
<p>בְּרַק-זהָבוֹ כֹה עַז וְסִנְוֵר עֵינֵיהֶן הַמְפַחֲדוֹת;</p>
</blockquote>

<blockquote>
<p>גַּרְגְּרֵי-לִקְטוֹ תֶאֱגֹרְנָה, וְהָיָה כִּי-תִקְמֹץ הָאַחַת</p>
</blockquote>

<blockquote>
<p>אֶת-מְלֹא-חָפְנָהּ זְהָבוֹ, וְתָנִיף מַגָּלָה בַּשֶּׁמֶשּ,</p>
</blockquote>

<blockquote>
<p>רַבַּת חֶדְוָה וּנְעוּרִים, עַזַּת הָאוֹן וְהָאַהֲבָה,</p>
</blockquote>

<blockquote>
<p>וְתִרְתַּע אָחוֹר עֲדָתָן מְלֵאֲתִי פַחַד-נֶחֱשָׁלִים,</p>
</blockquote>

<blockquote>
<p>וְקִנְּאוּ דֹּם וְרִגֵּלוּ&#8230;</p>
</blockquote>

<blockquote>
<p>חֶרֶשׁ עָנְתָה נַעֲרָתִי:</p>
</blockquote>

<blockquote>
<p>אָמְנָם יֵשׁ אֲשֶׁר אֶחֱזֶה קִנְאָה בְעֵינֵי צָרוֹתַי,</p>
</blockquote>

<blockquote>
<p>אַךְ גַּם יֵשׁ כִּי-יַבִּיעוּ פְנֵיהֶן לִי רַחֲמִים וַחֲרָדָה;</p>
</blockquote>

<blockquote>
<p>חִידָה הַיוּ לִי אֵלֶּה, בְּלֵילוּת-נְדוּדִים בִּקַּשְׁתִּי</p>
</blockquote>

<blockquote>
<p>פֵּשֶׁר לְאָשְׁרִי וּפַחְדִּי, נִמְצָא לֵיל-תְּמוֹל לִי הַפִּתְרוֹן:</p>
</blockquote>

<blockquote>
<p>לָאֹהָלִים הַשְּׁמוּעָה בָאָה: מְשׁוֹרֵר הִנֶּךָ.</p>
</blockquote>

<blockquote>
<p>עָגְמָה אִמִּי לַבְּשׂוֹרָה וְגֻנַּב חֶשֶד אֶל לֵב אָבִי;</p>
</blockquote>

<blockquote>
<p>עַל מִשְׁכָּבָם עִם-לַיְלָה שְׁנֵיהֶם אֶת-בִּתָּם פָּקָדוּ:</p>
</blockquote>

<blockquote>
<p>ָּפְתְחָה רַכּוֹת הָאֵם וְסִיְּמָה בִבְכִי וּבִדְמָעוֹת,</p>
</blockquote>

<blockquote>
<p>עַד שֶׁעָמַד הָאָב וְדִבֵּר וְקוֹלוֹ קַר-מָתוּן;</p>
</blockquote>

<blockquote>
<p>הָיוּ קָשִׁים לִי דְבָרָיו, אַף כִּי הִקְשַׁבְתִּי בָהֵמָּה</p>
</blockquote>

<blockquote>
<p>דַּאֲגַת אָב וְאַהֲבָתוֹ, וְיָדוֹ הֶחֱלִיקָה שְׂעָרִי</p>
</blockquote>

<blockquote>
<p>בְּדַבְּרוֹ חֶרֶש אֵלָי, וְכֹה אָמָר: הִזָּהֲרִי, בִּתִּי;</p>
</blockquote>

<blockquote>
<p>לִבּוֹ טוֹב וּמְאֹד פַּחַז, בָּרָק כִּי-יִלְהַט וִיפַלַּח</p>
</blockquote>

<blockquote>
<p>שְׁמֵי לֵיל-אָבִיב וְגָז – תְּפַלַּח וּתְלַהֵט אַהֲבָתוֹ</p>
</blockquote>

<blockquote>
<p>לִבּוֹת נְעָרוֹת עֲגוּמוֹת,פִּתְאֹם וְיֵעָלֵם בִּדְרָכִים</p>
</blockquote>

<blockquote>
<p>רְחוֹקִים זָרִים, רַק שְׁמוֹ יֵש עוֹד וְיַגִּיעַ אֶל נָוָן</p>
</blockquote>

<blockquote>
<p>לְגָרוֹת פֶּצַע שֶׁקָּרַם, לְלַבּוֹת חֲלוֹמוֹת דָּעָכוּ&#8230;</p>
</blockquote>

<blockquote>
<p>צְאִי וּרְאִי בְּבַחוּרֵי כְפָרֵךְ וּבַחֲרִי לָךְ, בִּתִּי,</p>
</blockquote>

<blockquote>
<p>זֶה אוֹ זֶה אֲשֶׁר יִשָּׂא נַפְשׁוֹ לִשְׁלוֹם-בַּיִת נָכוֹן:</p>
</blockquote>

<blockquote>
<p>בֶּטַח יִסְפּוֹן עַל רֹאשֵׁךְ, אָהֳלוֹ לֹא יִסַּח וְנָדָד,</p>
</blockquote>

<blockquote>
<p>לַחְמוֹ נֶאֱמָן לֹא יֶחְסָר, שׂדְוֹתָיו לֹא יִטֹּש כִּי-יַחֲלֹם,</p>
</blockquote>

<blockquote>
<p>יְהִי לוֹ יָקָר מַעְיָנוֹ וְזָרוֹת עֲרָבוֹת עִם זְהָבָן,</p>
</blockquote>

<blockquote>
<p>וְלֹא תְשַׁקֵּר אַהֲבָתוֹ נֶצַח&#8230;</p>
</blockquote>

<blockquote>
<p>נָדַמָּה. שְׁתֵּי דְמָעוֹת</p>
</blockquote>

<blockquote>
<p>בְּרִיסִים שְׁחוֹרִים דֹּם נִתְלוּ וְגָלְשׁוּ עַד סִדְקֵי שְׂפָתֶיהָ&#8230;</p>
</blockquote>

<blockquote>
<p>שָׁתְקָה רֶגַע; וְחֶרֶשׁ שָׁאֲלָה, חֶרֶשׁ: הַאֻמְנָם</p>
</blockquote>

<blockquote>
<p>כָּכָה יִהְיֶה הַמְשׁוֹרֵר?&#8230; וּשְנֵי אֲגָלִים שׁוּב נִקְווּ</p>
</blockquote>

<blockquote>
<p>בְּתַחְתִּית עֵינֶיהָ, הִצְהִירוּ, רָטְטוּ רֶגָע וְנִתָּקוּ – – –
<br><br />
וְכֹה עָנִיתִי – לַנַּעֲרָה, לְנַפְשִי, לָעֶרֶב הַטָּלוּל,</p>
</blockquote>

<blockquote>
<p>בְּעַד כָּל-אַחַי הַמְשׁוֹרְרִים, אֵלֶּה אַבִּירֵי-הָאַהֲבָה,</p>
</blockquote>

<blockquote>
<p>קַנָּאֶיהָ-קְדוֹשֶׁיהָ, כּוֹבְשֵׁי מַצְפּוּנֵי-חִידָתָהּ:</p>
</blockquote>

<blockquote>
<p>כָּכָה תִהְיֶה הָאַהֲבָה, כְּרוּחַ-הַשִּׁירָה כֹּה תִהְיֶה,</p>
</blockquote>

<blockquote>
<p>תִּפְעַם, תִּכְבֹּש בְּעֹז וְתָגוּז רְווּיַת-נִצְחוֹנָהּ,</p>
</blockquote>

<blockquote>
<p>וְזֹאת עֶרְגָּתָהּ לַנֵּצַח וְקִדְּשָׁהּ בְנִצְחָהּ כָּל-רֶגַע;</p>
</blockquote>

<blockquote>
<p>מַה-לָּהּ יִדְמֶה וְיִשְׁוֶה, לְאַהֲבַת-הַמְשׁוֹרֵר הָעַזָּה!</p>
</blockquote>

<blockquote>
<p>בַּעַל וְטֶרֶף וְסִיפּוּן?&#8230; הֲיֵלֵךְ הַבַּעַל גְּרוּף-אוֹנִים</p>
</blockquote>

<blockquote>
<p>וּצְמֵא נִצְחוֹן-חִידָתֵךְ לְבַקֵּשׁ בַּמֶּרְחָק לוֹ אוֹיְבִים,</p>
</blockquote>

<blockquote>
<p>אִם יַתִּיק סֶלַע וָהָר מִתְּגְרַת מְצוּקַת-אַהֲבָתוֹ?&#8230;</p>
</blockquote>

<blockquote>
<p>נַעֲרָה, נַעֲרָה, הַאֻמְנָם פִּגֵּר כֹּה דָמֵךְ וְלֹא יֵדַע</p>
</blockquote>

<blockquote>
<p>עוֹד לְהַבְחִין בֵּין כְּלָבִים וְגוּרֵי-הַכְּלָבִים הָרָצִים</p>
</blockquote>

<blockquote>
<p>אַחֲרֵי נְעָרוֹת בַּסָּךְ וּבֵין כְּפִיר הַנּוֹהֵם לְפִתְחֵךְ?&#8230;
<br><br />
וְאִם גַּם תִּהְיֶה כָזֹאת וּבְאַחַד הַיָּמִים אֵעָלֵם –</p>
</blockquote>

<blockquote>
<p>וְהָיֹה תִהְיֶה כָזֹאת – מִמֶּרְחָק כִּי-תָבֹא הַבְּשׂוֹרָה:</p>
</blockquote>

<blockquote>
<p>בִּזְהַב עַרְבוֹת-הַשִּׁירָה רַעֲמַת לְבִיאֵךְ צִמֵּחָה,</p>
</blockquote>

<blockquote>
<p>לְקוֹלוֹ רָגְזוּ מֶרְחַקִּים, לְבִיאוֹת רְחוֹקוֹת וְעַזּוֹת,</p>
</blockquote>

<blockquote>
<p>גְּמִישׁוֹת-יָרֵך וְיוֹקְדוֹת-אִישׁון וְחוֹלוֹת-אַהֲבָתוֹ,</p>
</blockquote>

<blockquote>
<p>בְּנַהֲמַת תַּאֲנַת-בְּרֵאשִׁית אוֹרְבוֹת מִסְּבָךְ וּמִנַּהֲלוֹל</p>
</blockquote>

<blockquote>
<p>בְּלֵילוֹת סַהַר וְתַאֲוָה, חוֹמְדוֹת וְשׁוְאֲפוֹת צִלּוֹ&#8230;</p>
</blockquote>

<blockquote>
<p>וְתֵדְעִי: אַתְּ לִי הָיִית רִאשׁוֹנָה, לְבִיאָתִי הַצְנוּעָה,</p>
</blockquote>

<blockquote>
<p>אֲשֶׁר בְּיַעֲרֵי עֲלוּמַי הַאֲזֵן הֶאֱזַנְתִּי נַהֲמָתֵךְ,</p>
</blockquote>

<blockquote>
<p>הֵד נְעוּרַיִךְ הַפִּלְאִי – לְקוֹלוֹ עָזַבְתִּי אֶת-סֻבְּכִי – – –
<br><br />
וְסַעַר בַּגְרוּת כִּי-יָבֹא וְטִלְטֵל לַמֶּרְחָק אֶת-כְּפִירֵךְ,</p>
</blockquote>

<blockquote>
<p>וְאָמַן אוֹתוֹ הַמִּדְבָּר, נְדוּדִים וּקְרָב יְגַבְּרוּ דָמוֹ,</p>
</blockquote>

<blockquote>
<p>וְלָמַד עָרְמַת הָאִשָּׁה וְשִׁכְרוֹן הַחֵשֶׁק בָּאַהֲבָה –</p>
</blockquote>

<blockquote>
<p>אַחַת-יְחִידָה, רִאשׁוֹנָה-קְדוֹשָׁה, לוֹ תִהְיִי לָנֶצַח;</p>
</blockquote>

<blockquote>
<p>וְהָמָה דָמוֹ אֵלַיִךְ, נַעֲרָה, אֶל חַסְדֵּךְ, רַחֲמַיִךְ,</p>
</blockquote>

<blockquote>
<p>כִּי כְמוֹהֶם לֹא יֵדַע שׁוּב עוֹד, וּכְשָׁב אֶל נְעוּרָיו,</p>
</blockquote>

<blockquote>
<p>אֶל מוֹלַדְתּוֹ וּנְהָרוֹ, יָשׁוּב וְיִזְכֹּר אָז אוֹתָךְ</p>
</blockquote>

<blockquote>
<p>מִמֶּרְחַקֵּי גְאוֹנוֹ-סִבְלוֹ, שָׁם עָתַק גַּם-כָּשָׁל,</p>
</blockquote>

<blockquote>
<p>וְיָשִׁיר אַחֲרוֹן שִׁירוֹ לָךְ – – וְאִם מְעַט לָךְ כָּל-אֵלֶּה,</p>
</blockquote>

<blockquote>
<p>מַהֲרִי שׁוּבִי מִפֹּה: לַמְשׁוֹרֵר אֵין יוֹתֵר מֵהֵמָּה&#8230; –
<br><br />
מֵאַפִּירְיוֹן-שׁפְרִירוֹ הִשְׁקִיף הַסַּהַר וַיִּמְנֶה</p>
</blockquote>

<blockquote>
<p>צַמְּרוֹת-פְּלָדוֹת בַּיָּעַר; עָצַר הַיּוֹם בְּאֵשׁ-רִכְבּוֹ,</p>
</blockquote>

<blockquote>
<p>טֶרֶם עָבְרוֹ גְבוּל הַמַּעֲרָב וְנִפְרַד מִמַּחֲנוֹת</p>
</blockquote>

<blockquote>
<p>גְּדוּדֵי-לַהַט פָּרָשָׁיו, נוֹשְקֵי כִידוֹנֵי-הַזָּהָב;</p>
</blockquote>

<blockquote>
<p>יְרִיעוֹת-תְּכֵלֶת פֹּרָשׂוּ&#8230; שְׁקוּפִים מִתַּמְּרִים הָאֵדִים,</p>
</blockquote>

<blockquote>
<p>וְחֶרֶשׁ שָׁרָה הַדְּמָמָה לָנוּ: הַקְשִׁיבוּ, יְלָדִים,</p>
</blockquote>

<blockquote>
<p>לְמַשַּׁק-יַעַר הָעוֹלֶה, לְשִׁירַת עֲגָבִים בַּפֹּארוֹת,</p>
</blockquote>

<blockquote>
<p>לְהֵד הַבָּא מִמֶּרְחַקִּים, כְּצִיר הַמְמַהֵר לְדַרְכּוֹ,</p>
</blockquote>

<blockquote>
<p>נֶחְפָּז לְמַלֵּא שְׁלִיחוּתוֹ בְּאַרְצוֹת-הַשְּׁקִיעָה הָרְחוֹקוֹת;</p>
</blockquote>

<blockquote>
<p>שְׂאוּ עֵינֵיכֶם וְתִרְאוּ: שִׂיחַ וְשִׂיג פֹּה לַשָּׂדוֹת</p>
</blockquote>

<blockquote>
<p>עִם מֶרְחַקֵּי הַשָּׁחַק; טַלְלֵי-אֲהָבִים מַרְעִיפִים</p>
</blockquote>

<blockquote>
<p>הַכּוֹכָבִים לַפְּרָחִים; שְׁרִיקָה כִי-תַעֲבֹר בָּאָרֶץ,</p>
</blockquote>

<blockquote>
<p>הֶמְיָה דַקָּה כִי-תַחֲלוֹף וְתֵדַע אָז נַפְשְכֶם בֶּטַח:</p>
</blockquote>

<blockquote>
<p>אֵי-שָׁם עָרוּךְ הֶחָג כְּבָר, מְחַכִּים לִקְרוּאֵי-הַנֶּשֶף –</p>
</blockquote>

<blockquote>
<p>אַךְ הִיא שָׁכְחָה מָתַי וָאֵי, וּמֵאַיִן זֹאת יָדְעָה,</p>
</blockquote>

<blockquote>
<p>וּמִי הֵכִין הַמִּשְׁתֶּה: מֶלֶךְ בְּאוּלָם-בִּיתָנוֹ,</p>
</blockquote>

<blockquote>
<p>אוֹ בְגַנּוֹ הַדּוֹד אֶת נֶשֶׁף-כְּלוּלוֹתָיו שָׁם חָגָג?</p>
</blockquote>

<blockquote>
<p>נִימֵי-סֵתֶר נִרְקָמוֹת וְנֶפֶשׁ עִם-נֶפֶשׁ מִתְלַכְּדוֹת,</p>
</blockquote>

<blockquote>
<p>גַּל וְכוֹכָב וָסֶלַע, מִדְבָּר וְיָם וַעֲרָבָה,</p>
</blockquote>

<blockquote>
<p>צִיץ וְאֶבֶן וְאָדָם, מֶרְחֲבֵי מִזְרָח וּמַעֲרָב,</p>
</blockquote>

<blockquote>
<p>וְאֵל-מְשׁוֹרֵר מְנַצֵּח וְשַׁרְבִיט-הָאַהֲבָה בְיָדוֹ&#8230;</p>
</blockquote>

<blockquote>
<p>חֶרֶשׁ הֶחֱלִיקָה שְׂעָרִי, רֹאשִׁי בְחֵיקָה הִנֵּיחָה –</p>
</blockquote>

<blockquote>
<p>לְרֹאשִׁי הָיָה כְּמוֹ אִמְּצַתּוּ אֵם-תֵּבֵל אֶל חֵיקָה.
<br> </p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/6434">https://benyehuda.org/read/6434</a></div></body></html>