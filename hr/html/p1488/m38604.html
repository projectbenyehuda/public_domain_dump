<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>שׁיר אל התּקוה</title>
	<meta name="author" content="דוד לוונטל"/>
</head>
<body>

<blockquote>
<br />

<p>מַה נָעַמְתְּ לִי תִקְוָתִי</p>

<p>אֲחוֹתִי רַעֲיָתִי</p>

<p>אַתְּ מְשׂוֹשֹ כָּל לֵב</p>

<p>אַתְּ חַיֵי כָּל גֵו</p>

<p>אַתְּ חַיֵי נִשְמָתִי</p>

<br />
</blockquote>

<blockquote>
<p>לְאוֹרֵךְ אֵלֵכָה</p>

<p>בְּמִדְבָּר מְלֵחָה</p>

<p>בָּעֲרָבָה וְצִיָה</p>

<p>אֵין עָנָף פּוֹרִיָה</p>

<p>בְּנֶפֶשׁ שְׂמֵחָה&#8230;</p>

<br />
</blockquote>

<blockquote>
<p>כַּשַׁחַר בַּהֲדָרוֹ –</p>

<p>יָפִיץ זִיו אוֹרוֹ</p>

<p>עַל פְּנֵי הָאֲדָמָה</p>

<p>עַל כָּל רוּחַ וּנְשָׁמָה</p>

<br />
</blockquote>

<blockquote>
<p>נֶטַע וְשִׂיחַ</p>

<p>יַחֲלִיפוּ כֹחַ</p>

<p>מִמַעַל שְׁחָקִים</p>

<p>וּמִתַּחַת הָעֲמָקִים</p>

<p>יִזְלוּ בְרָכָה</p>

<p>עַל כָּל נֶפֶש נֶאֱנָחָה:</p>

<br />
</blockquote>

<blockquote>
<p>כֵּן אַתְּ תִּקְוָתִי</p>

<p>אֲחוֹתִי רַעֲיָתִי</p>

<p>תָּנִיסִי יְגוֹנִי</p>

<p>הַוָתִי וְאוֹנִי</p>

<br />
</blockquote>

<blockquote>
<p>אִם בִּכְנָפַיִךְ תְּרַחֲפִי</p>

<p>עָלַי, וְתַעֲרִיפִי</p>

<p>אֶגְלֵי נֶחָמָה</p>

<p>בְּנַפְשִׁי הָעֲגוּמָה! –</p>

<br />
</blockquote>

<blockquote>
<p>כְּעַרְעָר בָּעֲרָבָה</p>

<p>בַּמִדְבָּר לֹא רָוָה</p>

<p>מִגִשְׁמֵי שָׁמַיִם</p>

<p>מִטַלְלֵי הַחַיִים</p>

<p>יוֹנְקוֹתָיו צְמֵאִים</p>

<p>סְעַפוֹתָיו כְּמֵהִים</p>

<p>בְּאֶרֶץ עֲיֵפָה</p>

<p>מְקוֹם צַר וְעֵיפָה</p>

<br />
</blockquote>

<blockquote>
<p>כֵּן הִנְנִי עוֹבֵר</p>

<p>אֲנִי אֲנִי הַגֶבֶר</p>

<p>בְּרוּחַ שׁוֹחֵחָה</p>

<p>בְּלִי שֶקֶט וּרְוָחָה</p>

<p>בְּעֵמֶק הַבָּכָא!</p>

<br />
</blockquote>

<blockquote>
<p>אֲהָהּ מַקֶּבֶת בּוֹרִי</p>

<p>הִיא שִׁמְשִׁי וְאוֹרִי</p>

<p>אֻסְפָה אֶל עַמָהּ</p>

<p>זַכָּה וְתַמָה</p>

<p>בִּדְמִי יָמֶיהָ</p>

<p>בְּעֶצֶם נְעֻרֶיהָ</p>

<p>הוֹי! וַאֲנִי לֹא רְאִיתִיהָ</p>

<p>מִשָׁדֶיהָ לֹא יָנַקְתִּי</p>

<p>עַל בִּרְכֶּיהָ לֹא שָׁעֳשָעְתִּי,</p>

<p>וְכִמְעַט שֶׁיָצָאתִי</p>

<p>מֵרַחֲמֵךְ הוֹרָתִי!</p>

<p>מֶנִי אָבַדְתְּ</p>

<p>וּמֵאָז כֹּל חָסָרְתִּי! –</p>

<br />
</blockquote>

<blockquote>
<p>וְלוּלֵא אַתְּ תִּקְוָתִי</p>

<p>אֲחוֹתִי רַעֲיָתִי</p>

<p>הָיִיתְ מָנוּסִי</p>

<p>מַחֲסִי וּמָעוּזִי</p>

<p>אָז אָבַדְתִּי בְרָעָתִי</p>

<br />
</blockquote>

<blockquote>
<p>יוֹרְדֵי הַיַמִים</p>

<p>בֵּין פְּחָדִים וְאֵימִים</p>
</blockquote>

<blockquote>
<p>לֹא יָגוּרוּ אֳנִיוֹת<a href="#fn:1" id="fnref:1" title="see footnote" class="footnote"><sup>1</sup></a></p>
</blockquote>

<blockquote>
<p>אִם גַלִּים וּמִשְׁבָּרִים</p>

<p>יִתְיַצְבוּ כְמוֹ הָרִים</p>

<p>וִיקַּלְעוּ הָאֳנִיוֹת</p>

<p>בִּתְהוֹמוֹת תַּחְתִּיוֹת</p>

<p>יֵרְדוּ אוֹ יָרוֹמוּ</p>

<p>בִּגְדֵיהֶם לֹא יִפְרוֹמוּ</p>

<p>אִם יְיָ הוּא יִרְאָתָם</p>

<p>וְאַתְּ מְצוּדָתָם!</p>

<br />
</blockquote>

<blockquote>
<p>אִם חֳלִייִם נֶאֱמָנִים</p>

<p>יַכְאִיבוּ בְשָׂרֵנוּ</p>

<p>יְשַׁנוּ הַפָּנִים</p>

<p>וְיַשְׁלִיכֻנוּ עַל עַרְשֵׂנוּ</p>

<p>אָז רַעֲיָה נְעִימָה!</p>

<p>תִּשְׁמְרִי עַל ראשֵּׁנוּ</p>

<p>וּמִבְּלִי כָל מְאוּמָה</p>

<p>תַּחְבְשִׁי חָלְיֵנוּ.</p>

<br />
</blockquote>

<blockquote>
<p>וְאַף אִם מָוֶת הַקֶרֶץ</p>

<p>יָנִיף חֶרְמֵשׂוֹ</p>

<p>וְיַגְדִיעֵנוּ לָאָרֶץ</p>

<p>בְּחַרְבּוֹ וְאֵתוֹ</p>

<p>אָז אַתְּ אֲחוֹתֵינוּ,</p>

<p>וְלֹא נָגוּר מִשְׂאֵתוֹ</p>

<p>אַתְּ רוּחַ אַפֵּנוּ</p>

<p>אַתְּ מַבַּט עֵינֵינוּ</p>

<p>וְעַל מוּת תַּנְחֵנוּ.</p>

<br />
</blockquote>

<blockquote>
<br />
</blockquote>

<div class="footnotes">
<hr />
<ol>

<li id="fn:1">
<p>מלשון תאניה ואניה <a href="#fnref:1" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/38604">https://benyehuda.org/read/38604</a></div></body></html>