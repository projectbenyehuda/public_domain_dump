<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[מֶרְחַקֵּי יָם בַּעֲרָפֶל נִשְׁקָעִים]</title>
	<meta name="author" content="שמעון שמואל פרוג / יעקב קפלן"/>
</head>
<body>

<h2 id="i">I</h2>

<blockquote>
<p>מֶרְחַקֵּי יָם בַּעֲרָפֶל נִשְׁקָעִים.</p>

<p>רוּחַ חֲרִישִׁית יִתְעוֹרֵר לִפְעָמִים</p>

<p>וְהָלַךְ וְטָפַף עַל חֶלְקַת הַמָּיִם</p>

<p>וְהֵעִיר הַגַּלִּים הָאִלְּמִים הַנָּמִים</p>

<p>וְהִרְעִישׁ נַעֲצוּצִים וְרָאשֵׁי בַרְקָנִים</p>

<p>וּשְׁלוּחוֹת הַלִּבְנֶה בִּדְמָמָה יָנִיעַ,</p>

<p>וְשֵׁנִית בְּשֶׁקֶט וּמְנוּחַת עֲדָנִים</p>

<p>הַבְּרִיאָה מִסָּבִיב תִּתְעַדֵּן, תַּרְגִּיעַ.</p>

<p>עוֹד אַחַת מְעַט וְגַם אוֹתִי יְחַפֶּה</p>

<p>וִיכַסֶּה הַלַּיְלָה בְּצֵל הָאֲפֵלָה&#8230;</p>

<p>וְאַיֵּךְ, מְנוּחָתִי, לָךְ אֵשֵׁב אֲצַפֶּה,</p>

<p>אַיֶּךָ, שְׁלוֹם נַפְשִׁי הַנְכֵאָה הַחוֹלָה?&#8230;</p>

<br />
</blockquote>

<blockquote>
<p>לֹא אֵדַע מַרְגֹּעַ, לֹא אֵדַע דּוּמִיָּה,</p>

<p>אֵין שָׁלוֹם לִלְבָבִי הַהֹגֶה נְכָאִים!</p>

<p>הוּא גֵיא לְחֶזְיוֹנוֹת צַלְמָוֶת וּשְׁאִיָּה,</p>

<p>הוּא קֵן לַחֲלוֹמוֹת אַכְזָרִים נוֹרָאִים!&#8230;</p>

<p>הַקְשִׁיבָה, הַקְשִׁיבָה! מִשְּׂפַת נַהֲרוֹת בָּבֶל</p>

<p>קוֹל רַעַשׁ יִשָּׁמַע, תְּצִלֶּינָה אָזְנָיִם&#8230;</p>

<p>קוֹל בְּכִי וַאֲנָחָה, שְׁאוֹן מַכֶּה בְּכֶבֶל,</p>

<p>מִתְאַמֵּץ לְפַתְּחוֹ מֵעַל הָרַגְלָיִם.</p>

<p>שׁוֹט מַכֶּה עַל נֵבֶל בְּעֶבְרָה נוֹרָאָה,</p>

<p>יִתְגָּעַשׁ הַנֵּבֶל וּמָרָה יֵאָנֶק&#8230;</p>

<p>קוֹל הִי כְּקוֹל נֶפֶשׁ בְּחֶנֶק גָּוָעָה&#8230;</p>

<p>קוֹל נַחֲרָה כְּנַחֲרַת גּוֵֹעַ בְּחֶנֶק&#8230;</p>

<p>הוֹי, עוּרִי, הָקִיצִי, לִבָּתִי נִשְׁבָּרָה!</p>

<p>הָסִירִי מִמֵּךְ הַחֲלוֹמוֹת הָרָעִים! –</p>

<p>עַל פְּנֵי הַגִּבְעוֹלִים הָרוּחַ עָבָרָה,</p>

<p>הַגַּלִּים הִתְפּוֹרְרוּ אֶל חֻפֵּי הַסְּלָעִים&#8230;</p>

<p>לַשָּׁוְא! – כְּבַתְּחִלָּה חֶזְיוֹנוֹת הַשְּׁאִיָּה</p>

<p>יֵרָאוּ לְפָנַי בְּרוּחָם הַכֵּהָה&#8230;</p>

<p>לֹא אֵדַע מַרְגּוֹעַ, לֹא אֵדַע דֻּמִיָּה,</p>

<p>אֵין מַרְפֵּא לְנַפְשִׁי הַחוֹלָה, הַנְּכֵאָה!&#8230;</p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/31205">https://benyehuda.org/read/31205</a></div></body></html>