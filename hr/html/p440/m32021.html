<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>זִכְרוֹנוֹת</title>
	<meta name="author" content="היינריך היינה / יצחק קצנלסון"/>
</head>
<body>

<blockquote>
<br />
</blockquote>

<blockquote>
<p>מַה־תַּחְפְּצִי, מַה־תֹּאבִי, בַּת־חֲלוֹמִי נוּגָה?</p>
</blockquote>

<blockquote>
<p>גַּם־עַתָּה אֶרְאֵךְ וְאֶשְׁאַף הֶבֶל־פִּיךְ!</p>

<p>אַתְּ מִסְתַּכֶּלֶת בִּי עֲצוּבָה וַעֲנֻגָּה,</p>

<p>הִכַּרְתִּנִי, הָהּ, וְאָנֹכִי הִכַּרְתִּיךְ.</p>

<br />
</blockquote>

<blockquote>
<p>אִישׁ חוֹלֶה הִנְנִי כָעֵת, אֲבָרַי</p>

<p>עֲיֵפֵי־חַיִים וְנִחְר לִבִּי בִי,</p>

<p>צַעַר יְדַכְּאֵנִי וְיָגוֹן אוֹכֵל בְּשָׂרִי;</p>

<p>מַה־שּׁוֹנֶה הָיָה כֹל כִּי הוֹפַעַתְּ לִי!</p>

<br />
</blockquote>

<blockquote>
<p>מְלֵא־אֱיָל וְגֵא, וּמִמּוֹלַדְתִּי רָחוֹק</p>

<p>רָדַפְתִּי אָז אַחֲרֵי מַדּוּחֵי־שָׁוְא וַחֲלוֹם;</p>

<p>אֶת הָאָרֶץ הֶאֱמַנְתִּי בְּרַגְלַי רְמֹס וְשָׁחֹק,</p>

<p>וַעֲקֹר אֶת הַכּוֹכָבִים מִמְּסִלּוֹת שְׁמֵי־הָרֹם.</p>

<br />
</blockquote>

<blockquote>
<p>פְרַנְקְפוּרְטְ! מָלֵאת אֱוִילִים וּבָנִים סוֹרְרִים,</p>

<p>אַךְ אֲהַבְתִּיךְ, בַּת־אַשְׁכְּנַז, שֶׁיָּלַדְתְּ לָהּ</p>

<p>מֶלֶךְ טוֹב וְאֶת הַטּוֹב בַּמְשׁוֹרְרִים,</p>

<p>וְאַתְּ הָעִיר – אֶת הַחֲמוּדָה אֶמְצָא בָהּ.</p>

<br />
</blockquote>

<blockquote>
<p>הָלַכְתִּי אָז לְאֹרֶךְ טוּר אֹהָלִים נָאִים,</p>

<p>זֶה הָיָה יוֹם הַשּׁוּק, לְמִקָּח וּמִמְכָּר יוֹם,</p>

<p>וָאֵרֶא בַהֲמוֹן הָעָם בְּקוֹל־הֲמִלָּה נָעִים</p>

<p>נוֹשֵׂא וְנוֹתֵן, וַאֲנִי כְּמו בַחֲלוֹם.</p>

<br />
</blockquote>

<blockquote>
<p>פִּתְאֹם וָאֶרְאֶנָּה. נִדְהָם אֶתְבּוֹנֵנָה</p>

<p>לִדְמוּת־הַחֵן הַמְרַחֲפָה לְעֵינַי פֹּה,</p>

<p>לְגַבּוֹת עֵינָהּ חֵן, וּלְחֵן מַבָּטֵי־עֵינָהּ,</p>

<p>אֲשֶׁר מָשְׁכוּ בִי בְּכֹחַ נִפְלָא כֹה.</p>

<br />
</blockquote>

<blockquote>
<p>וְעַל־פְּנֵי הַמִּגְרָשׁ וְחוּצוֹת עִיר וָהָלְאָה</p>

<p>אֶת צַעְדָּהּ אֶשְמֹר, כְּצֵל בְּעִקְּבוֹתֶיהָ נָע –</p>

<p>וּפִתְאֹם תֵּט הַנָּאוָה וְתִצְחַק לִי בְצָהֳלָה,</p>

<p>וְנֶעֶלְמָה חִישׁ בָּאֹהֶל – וַאֲנִי אַחֲרֶיהָ בָּא.</p>

<br />
</blockquote>

<blockquote>
<p>דּוֹדָתָה רָעָה הָיְתָה, בְּצָרוּת עֵין הָאִשָּׁה</p>

<p>הָקְרְבָה לִי כָלִיל עֶדְנַת בַּת־הַתֹּם;</p>

<p>לִרְצוֹנָהּ חֶמְדַּת נְעוּרֶיהָ לִי הִגִּישָׁה,</p>

<p>וְחַי אֱלֹהִים! לֹא אַחֲרֵי בִצְעָהּ הָלְכָה בוֹ בַיּוֹם.</p>

<br />
</blockquote>

<blockquote>
<p>חַי אֱלֹהִים! אֲנִי אֶת הַנָּשִׁים מַכִּיר,</p>

<p>לֹא תִשְׁבְּ, לֹא תְרַמֵּנִי צוּרַת־חֵן;</p>

<p>לֹא כַךְ, יָדַעְתִּי, יִדְפֹּק לֵב אֲשֶׁר יְשַׁקֵּר,</p>

<p>וְתֹם מַבָּטִים אֵל לַכָּזָב אֵין.</p>

<br />
</blockquote>

<blockquote>
<p>וְכַמָּה תִיף! לֹא תִיף הָאֵלָה כֹה, שֶׁהֶעֱלָה</p>

<p>גַל הַיָּם, וַתּוֹפַע מִתּוֹךְ קֶצֶף יָם;</p>

<p>אוּלַי אוֹתָהּ, אוֹתָהּ – אֶת יְצוּר הַפֶּלֶא</p>

<p>שִׁוִּיתִי נֶגֶד עֵינַי בַּחֲלוֹם־נְעוּרַי תָּם!</p>

<br />
</blockquote>

<blockquote>
<p>אָנֹכִי לֹא הִכַּרְתִּיו! עַמּוּד לַיְלָה הָעֳמַד</p>

<p>לְנֶגֶד עֵינַי וּבְעַד אוֹרָן סָךְ.</p>

<p>אוּלַי זֶה הָאֹשֶׁר, לוֹ עָרַגְתִּי תָמִיד,</p>

<p>אִתִּי הָיָה אָז וּבִזְרוֹעוֹתַי נָח!</p>

<br />
</blockquote>

<blockquote>
<p>אַךְ בְּמַכְאוֹבֶיהָ עוֹד יוֹתֵר תִּיף הַנָּאוָה,</p>

<p>אַחֲרֵי שְׁלשֶׁת יָמִים וַאֲנִי עוֹד נָח הֲלוּם</p>

<p>אַהֲבָה וְאֹשֶׁר רַב בְּצַד לְבָבָהּ –</p>

<p>הַחֲלוֹם הַיָּשָׁן שׁוּב בִּי הֵאִיץ: קוּם!</p>

<br />
</blockquote>

<blockquote>
<p>נְבוֹכָה עָמְדָה אָז לְפָנַי וְנוֹאֶשֶׁת,</p>

<p>בִּשְׂעָרָה הַפָּרוּעַ, וְסוֹפֶקֶת כָּף,</p>

<p>לְרַגְלַי נָפְלָה פֵּתְאֹם כְּחֵץ מִקֶּשֶׁת,</p>

<p>לוֹפְתָה בִרְכַּי בִּבְכִי וּבְדֶמַע רָב!</p>

<br />
</blockquote>

<blockquote>
<p>אֵל אֱלֹהִים! שְׂעָרָהּ זֶה הַכָּבֵד</p>

<p>נֶאֱחַז בְּדָרְבְנוֹתַי – אֶת דָּמָהּ אֶרְאֶה יְפַךְ –</p>

<p>אֲנִי מִשְׁתַּמֵּט וְיוֹצֵא. אָבֹד אָבַד</p>

<p>לְעוֹלָם לִי הַיְצוּר הַנֶּחְמָד וְהָרַךְ!</p>

<br />
</blockquote>

<blockquote>
<p>הַחֲלוֹם הַיָּשָׁן תָּם, אַךְ צֵל הַחֲמוּדָה</p>

<p>אֶל כָּל אֲשֶׁר אָנֹכִי בָא יְלַוֵּנִי עוֹד.</p>

<p>הַגִּידִי לִי, אֵי תִתְעִי, סוֹעֲרָה וּמְרוּדָה?</p>

<p>הַפְקֵר נְתַתִּיךְ לַשֶּׁבֶר וְלַשֹּׁד.</p>

<br />
</blockquote>

<blockquote>
<br />

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/32021">https://benyehuda.org/read/32021</a></div></body></html>