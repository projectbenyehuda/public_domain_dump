<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אֱלֹהִים אֵל רִאשׁוֹן</title>
	<meta name="author" content="שלמה אבן גבירול"/>
</head>
<body>

<blockquote>
<br />
</blockquote>

<blockquote>
<p>אֱלֹהִים אֵל רִאשׁוֹן וְאַחֲרוֹן / נַעֲלֶה עַל כָּל גְּבוֹהִים</p>

<p>אֲיַחֲדֶנּוּ וְאֶקְרָא בְגָרוֹן / בְּרֵאשִׁית בָּרָא אֱלֹהִים.</p>

<br />
</blockquote>

<blockquote>
<p>אֱלֹהִים אֲדֹנָי אֵל עוֹלָם / יְעִידוּהוּ לִבּוֹת אֱמוּנָי</p>

<p>אַף מַעֲשָׂיו יוֹדוּ כֻלָּם / אָכֵן יֵשׁ אֲדֹנָי.</p>

<br />
</blockquote>

<blockquote>
<p>אֲדֹנָי אֶחָד מֵאָז נִקְדָּשׁ / בַּלִֵּב נִמְצָא וְלֹא נִכְחָד</p>

<p>אֱמֶת יוֹרֶה כִּי כָל יְצִיר חֻדָּשׁ / נִתּנוּ מֵרוֹעֶה אֶחָד.</p>

<br />
</blockquote>

<blockquote>
<p>אֶחָד אֲדֹנָי רָם וְנִשָּׂא / עַד לֹא שַׁפְרִירֵי מְעוֹנָי</p>

<p>אָכֵן הוּא פָעַל וְעָשָׂה / כֹּל אֲשֶׁר חָפֵץ אֲדֹנָי.</p>

<br />
</blockquote>

<blockquote>
<p>אֲדֹנָי אֵל אֶפֶס בִּלְתּוֹ / יִוָּדַע לְכָל שׁוֹאֵל</p>

<p>אַף הוּא רִאשׁוֹן וְהַכֹּל בְּעִתּוֹ / וְאֶל מִי תְּדַמְּיוּן אֵל.</p>

<br />
</blockquote>

<blockquote>
<p>אֵל אוֹר אָז קָרָא בְּמַאֲמָר / וַיְגָרֶשׁ מַאֲפֵל וָאוֹר</p>

<p>אֲפֻדַּת עֹז לָבַשׁ וְאָמַר / יְהִי אוֹר וַיְהִי אוֹר.</p>

<br />
</blockquote>

<blockquote>
<p>אוֹר אֶרֶץ וְשַׁחַק לַיְלָה וְיוֹמָם / יַבִּיעוּ אֹמֶר בְּמֶרֶץ</p>

<p>אֵין קָדוֹשׁ כָּאֵל מְרוֹמָם / אֲשֶׁר בְּיָדוֹ מֶחְקְרֵי אָרֶץ.</p>

<br />
</blockquote>

<blockquote>
<p>אֶרֶץ בְּמִדָּה יָסַד וְקִלְקַל / חוּג מִתְהַלֵּךְ עַל אֲגֻדָּה</p>

<p>בַּעֲשׂוֹתוֹ לָרוּחַ מִשְׁקָל / וּמַיִם תִּכֵּן בְּמִדָּה.</p>

<br />
</blockquote>

<blockquote>
<p>בְּמִדָּה בְרָאתָם תּוֹכֵן שְׁחָקָיו / וְעָמְדוּ יַחְדָּו עֵת קְרָאתָם</p>

<p>בְּהַטְבִּיע אֶבֶן בְּתוֹךְ קָו / צָפוֹן וְיָמִין אַתָּה בְרָאתָם.</p>

<br />
</blockquote>

<blockquote>
<p>בְּרָאתָם בְּלִימָה לִהְיוֹת בֹּהוּ / לְעֵת תַּחֲלִיף כַּלְּבוּשׁ אֲדָמָה</p>

<p>בִּנְטוֹת צָפוֹן עַל תֹּהוּ / תּוֹלֶה אֶרֶץ עַל בְּלִימָה.</p>

<br />
</blockquote>

<blockquote>
<p>בְּלִימָה בִּגְבוּרָה שָׁת מְמַדִּים / בְּקֶרֶב סַגְרִירֵי סְעָרָה</p>

<p>בְּהַקְצוֹתוֹ פִנּוֹת וְצִדִּים / נֶאְזָר בִּגְבוּרָה.</p>

<br />
</blockquote>

<blockquote>
<p>בִּגְבוּרָה בְּמֹאזְנַיִם הֵרִים / זְרוּמֵי תַחְתִּיּוֹת שְׁנָיִם</p>

<p>בַּפֶּלֶס שָׁקַל הָרִים / וּגְבָעוֹת בְּמֹאזְנָיִם.</p>

<br />
</blockquote>

<blockquote>
<p>בְּמֹאזְנָיִם בְּכֹחוֹ לַעֲשׂוֹת הִגְדִּיל / בְּצִנּוֹר הַנִּגְדָשׁ בְּגִיחוֹ</p>

<p>בָּרָקִיעַ בֵּינָיו הִבְדִּיל / מֵכִין הָרִים בְּכֹחוֹ.</p>

<br />
</blockquote>

<blockquote>
<p>בְּכֹחוֹ בְּעִתּוֹ קֵרָה עֲלִיּוֹת / מְפַלֵּג שֶׁטֶף לְקוֹל תִּתּוֹ</p>

<p>בְּרוּחוֹ יַעַרְפוּ בַצִּיּוֹת / יוֹרֶה וּמַלְקוֹשׁ בְּעִתּוֹ.</p>

<br />
</blockquote>

<blockquote>
<p>בְּעִתּוֹ גְדוֹלוֹת תִּכֵּן מְזָרָיו / כָּמוֹס בָּמוֹ שֶׁלֶג מְצוּלוֹת</p>

<p>גַּפֵּי רֶשֶׁף הֶעְמִיק לְצָרָיו / עוֹשֶׂה גְדוֹלוֹת.</p>

<br />
</blockquote>

<blockquote>
<p>גְּדוֹלוֹת גְּבוּרוֹת שָׁת בְּאוֹצָר / אַבְנֵי אֶלְגָּבִישׁ יְקָרוֹת</p>

<p>גָּנַז קִפָּאוֹן לְעֵת צָר / וּדְבַר גְּבוּרוֹת.</p>

<br />
</blockquote>

<blockquote>
<p>גְּבוּרוֹת גָּדוֹל מִסַּפֵּר עֲצוּמוֹת / בְּהַבְדִּיל תַּחְתִּיִּים בָּדוֹל</p>

<p>גַּם בְּקָרְאוֹ לְמִקְוֵה תְהוֹמוֹת / זֶה הַיָּם גָּדוֹל.</p>

<br />
</blockquote>

<blockquote>
<p>גָּדוֹל גַּלֵּיהֶם יַחְדָּו הִגִּיר / וַיִּשְׁבֹּר חֻקּוֹ עֲלֵיהֶם</p>

<p>גְּבוּל גָּדַר בַּעֲדָם לְהַסְגִּיר / שְׁאוֹן יַמִּים שְׁאוֹן גַּלֵּיהֶם.</p>

<br />
</blockquote>

<blockquote>
<p>גַּלֵיהֶם גְּאוּלִים שָׁת וְזִקֵּק / מְחוֹז יַבֶּשֶׁת מִמְּצוּלִים</p>

<p>גְּרָפָם עַד יְפַלֵּס מְחוֹקֵק / דֶּרֶךְ לַעֲבֹר גְּאוּלִים.</p>

<br />
</blockquote>

<blockquote>
<p>גְּאוּלִים גַּלָּיו אָז לַעֲבֹר / הוֹלִיךְ בִּנְתִיבֵי שְׁבִילָיו</p>

<p>גְּזָרָם בְּשֵׁבֶט אֵל גִּבּוֹר / רוֹגַע הַיָּם וַיֶּהֱמוּ גַּלָּיו.</p>

<br />
</blockquote>

<blockquote>
<p>גַּלָּיו גְּבוּרוֹתָיו בָּם יְקַוּוּ / לְהַרְאוֹת שֵׁנִית נוֹרְאוֹתָיו</p>

<p>גְּדֻלָּתוֹ אָז אִיִּים יְחַוּוּ / וְרַעַם גְּבוּרוֹתָיו.</p>

<br />
</blockquote>

<blockquote>
<p>גְּבוּרוֹתָיו דֶּשֶׁא דִּמּוּ לְהַפְרוֹת / וְעֵשֶׂב לַעֲבוֹדַת נִקְשֶׁה</p>

<p>דִּשְׁנֵי אֶרֶץ צָצוּ לְהַבְרוֹת / וַתּוֹצֵא הָאָרֶץ דֶּשֶׁא.</p>

<br />
</blockquote>

<blockquote>
<p>דֶּשֶׁא דֶשֶׁן לְאֶלֶף מְנוּיִים / וּמָאתַיִם וְתִשְׁעִים לְדַשֵּׁן</p>

<p>דָּעַץ גַּם שְׁלֹשִׁים שְׁנוּיִים / וּמַעְגָּלֶיךָ יִרְעֲפוּן דָּשֶׁן.</p>

<br />
</blockquote>

<blockquote>
<p>דֶּשֶׁן דְּרָכָיו יָזַם לְהַפְאִיר / צוּר מָעֹז וּמַחֲסֶה לְחוֹכָיו</p>

<p>דְּבִיר עֵדֶן לָהֶם הִתְאִיר / הֵן אֵלֶּה קְצוֹת דְּרָכָיו.</p>

<br />
</blockquote>

<blockquote>
<p>דְּרָכָיו דְּבָרוֹ הִשְׁלִים וְזָרַח / שֶׁמֶשׁ וְסַהַר לֵאוֹר בְּאוֹרוֹ</p>

<p>דָּצִים כְּגִבּוֹר לָרוּץ אֹרַח / לִשְׁמֹעַ בְּקוֹל דְּבָרוֹ.</p>

<br />
</blockquote>

<blockquote>
<p>דְּבָרוֹ דִּבֵּר לָרוּץ תָּמִיד / עַד בִּן נוּן חֲיָלִים יְגַבֵּר</p>

<p>דַּהַר מְרוּצָתָם הֶעֱמִיד / כִּי פִּי יְיָ דִבֵַּר.</p>

<br />
</blockquote>

<blockquote>
<p>דִּבֵּר דִּגְלוֹ שִׁבְעָה לְהַצְמִיד / בְּשִׁבְעָה גַלְגַּלֵּי זְבוּלוֹ</p>

<p>דְּגָלִים בְּגַלְגַּל רוֹם הֶעֱמִיד / אִישׁ עַל דִּגְלוֹ.</p>

<br />
</blockquote>

<blockquote>
<p>דִּגְלוֹ דָּגִים תְּהוֹם שָׁרַץ / וְעוֹפוֹת מֵרֶקֶק פְּלָגִים</p>

<p>דֶּגֶר תַּנִּינִים פָּרַץ / וּבְצִלְצַל דָּגִים.</p>

<br />
</blockquote>

<blockquote>
<p>דָּגִים הָאֹכֶל הִתִּיר לְחוֹסָיו / וְהֵכִין לִוְיָתָן לְתֶכֶל</p>

<p>הֵן עָלָיו יִכְרוּ עֲמוּסָיו / לְעֵת הָאֹכֶל.</p>

<br />
</blockquote>

<blockquote>
<p>הָאֹכֶל הַבָּא מִטּוּב יְמִינוֹ / עָרַךְ עַל שֻׁלְחָן וְהִרְבָּה</p>

<p>הֵן כָּל זֶה שַׁדַּי הֱכִינוֹ / לַעֲשׂוֹת לָאוֹרֵחַ הַבָּא.</p>

<br />
</blockquote>

<blockquote>
<p>הַבָּא הַבַּיְתָּה עֵת קְרָאוֹ / שָׂם נֶפֶשׁ בְּגֵו עֲמוּתָה</p>

<p>הִזְמִין הֵלֶךְ לַהֲבִיאוֹ / וַיָּבוֹא הַבָּיְתָה.</p>

<br />
</blockquote>

<blockquote>
<p>הַבַּיְתָּה הוֹדוֹ עָלָיו יֵאוֹר / בְּהַכְתִּירוֹ יִפְעַת כְּבוֹדוֹ</p>

<p>הֱפִיקוֹ נְוַת בַּיִת נָאוֹר / כִּסָּה שָׁמַיִם הוֹדוֹ.</p>

<br />
</blockquote>

<blockquote>
<p>הוֹדוֹ הַזֶּה נָתַן עָלָיו / לַעֲשׂוֹת לוֹ עִם שְׁאוֹל חוֹזֶה</p>

<p>הֵשִׁית מִתַּחַת לְרַגְלָיו / אֶת כָּל הַכָּבוֹד הַזֶּה.</p>

<br />
</blockquote>

<blockquote>
<p>הַזֶּה הַגַּן הִפְקִיד בְּיָדוֹ / וְנַחַת שֻׁלְחָנוֹ מְמֻגָּן</p>

<p>הִשְׁלִיטוֹ לֶאֱכֹל מְעוֹדְדוֹ / מִכָּל עֵץ הַגָּן.</p>

<br />
</blockquote>

<blockquote>
<p>הַגַּן הִיא תִתֵּן מֶגֶד / וְזֶה יֻתַּן לָכֶם וִיהִי</p>

<p>הַרְחֵק מִן הָעֵץ נֶגֶד / כִּי מִצְוַת הַמֶּלֶךְ הִיא.</p>

<br />
</blockquote>

<blockquote>
<p>הִיא וָהוּא אִוּוּ אֹכֶל / וּשְׁנֵיהֶם שִׁנֵּיהֶם קָהוּ</p>

<p>וְהִשִּׁיאָם עָרוּם נוֹכֵל / וַתֹּאכַל הִיא וָהוּא.</p>

<br />
</blockquote>

<blockquote>
<p>וָהוּא וְנִסְתָּר חָשַׁב דַּרְכּוֹ / מִמְּגַלֶּה מַצְפּוּן וּמִסְתָּר</p>

<p>וּבְהִתְהַלֵּךְ קוֹל בְּסֻכּוֹ / רָאָה רָעָה וְנִסְתָּר.</p>

<br />
</blockquote>

<blockquote>
<p>וְנִסְתָּר וְנָלוֹז גָּעַר צוּרִי / לֹא תוֹסִיפוּ עוֹד לַעֲלֹז</p>

<p>זִמֵּר לְשֵׁם יוֹשֵׁב תְּהִלּוֹת / עַד יַעֲבָר זָעַם.</p>

<br />
</blockquote>

<blockquote>
<p>זַעַם זֶה מָלְאוּ נְסוֹגִים / עַד שׁוּב מֵישָׁרִים חוֹזֶה</p>

<p>זְבָדָם שְׁנַיִם שָׂרִיגִים / אֶת זֶה לְעֻמַּת זֶה.</p>

<br />
</blockquote>

<blockquote>
<p>זֶה זִכְרָם שָׁלְחוּ לְמִקְנֶה / לְהִתְעַדֵּן בִּפְרִי סַחֲרָם</p>

<p>זְרֹעַ יְבוּל וּרְעוֹת צוֹנֶה / מֵאֶרֶץ זִכְרָם.</p>

<br />
</blockquote>

<blockquote>
<p>זִכְרָם זִמְרָה לָקְחוּ לְקָרֵב / פְּרִי וּבִכְרַת צֹאן תְּשׁוּרָה</p>

<p>זֻמַּן לְמוֹבִיל שַׁי עָרֵב / תּוֹדָה וְקוֹל זִמְרָה.</p>

<br />
</blockquote>

<blockquote>
<p>זִמְרָה זָמַם עֵת רָצוֹן / וְרַב נִיבוֹ נִבְזֶה נִשְׁמַם</p>

<p>זָר לַעֲשׂוֹת חוֹמֵד לָצוֹן / לוֹ כַּאֲשֶׁר זָמַם.</p>

<br />
</blockquote>

<blockquote>
<p>זָמַם זְוָעָה יָד לַהֲפֹךְ / חוֹרֵשׁ עַל אָחִיו רָעָה</p>

<p>זָעַף דָּם נָקִי לִשְׁפֹּךְ / וְהָיָה רַק זְוָעָה.</p>

<br />
</blockquote>

<blockquote>
<p>זְוָעָה זָר מֵרֹאשׁ רוֹחֵשׁ / פֶּשַׁע כִּסָּה וְנָזָר</p>

<p>זַךְ עָנָהוּ מַה תְּכַחֵשׁ / וְעֵינַי רָאוּ וְלֹא זָר.</p>

<br />
</blockquote>

<blockquote>
<p>זָר חֶרֶב שָׁלַף נִכְנַע / וְאוֹת שָׂם חוֹפֵשׂ קֶרֶב</p>

<p>חֻלַּץ בְּלֶכְתּוֹ נָד וָנָע / וּבְמִלְחָמָה מִידֵי חֶרֶב.</p>

<br />
</blockquote>

<blockquote>
<p>חֶרֶב חַיִל לֹא קָרַב / וַיַּחְלְפוּ יוֹם וָלָיִל</p>

<p>חֲבוּר עֲצַבִּים מְאֹד רַב / עָתְקוּ גַּם גָּבְרוּ חָיִל.</p>

<br />
</blockquote>

<blockquote>
<p>חַיִל חָנֵף רַב תָּקְפּוֹ / וּמַטֵּה רֶשַׁע צָץ וְעָנֵף</p>

<p>חֲבָלִים חִלֵּק אֵל בְּאַפּוֹ / כִּי כֻלּוֹ חָנֵף.</p>

<br />
</blockquote>

<blockquote>
<p>חָנֵף חַי נִאֵץ וְאָמַר / לָאֵל סוּר מִנִּי אֳרָחַי</p>

<p>חוֹקֵר סֵתֶר אָז גָּמַר / לְהַכּוֹת אֶת כָּל חָי.</p>

<br />
</blockquote>

<blockquote>
<p>חַי חָשַׂךְ יַד מְתֵי אָוֶן / וּמַסֵּכָה עֲלֵיהֶם נָסָךְ</p>

<p>חִבְּלָם יַחַד בְּטִיט יָוֵן / וְאֶת עַבְדּוֹ חָשָׂךְ.</p>

<br />
</blockquote>

<blockquote>
<p>חָשַׂךְ חֹק זֶרֶם כַּבִּיר / וְקֻמְּטוּ וְלֹא עֵת מֵרָחוֹק</p>

<p>חַשְׁרַת מַיִם עֲלֵיהֶם הֶעֱבִיר / כִּי עָבְרוּ תוֹרוֹת חָלְפוּ חֹק.</p>

<br />
</blockquote>

<blockquote>
<p>חֹק חָסִיד לֹא הִכְרִית / בִּמְחוֹתוֹ יְקוּם מַפְסִיד</p>

<p>חִיָּה לָאָרֶץ שְׁאֵרִית / כִּי הִפְלָה יְיָ חָסִיד.</p>

<br />
</blockquote>

<blockquote>
<p>חָסִיד טָרַף מִכֹּל שְׁנַיִם / וּבְעֵץ גֹּפֶר קָץ וְחָרָף</p>

<p>טִלְטֵל יוֹנָה לָעֵינַיִם / וְהִנֵּה עֲלֵה זַיִת טָרָף.</p>

<br />
</blockquote>

<blockquote>
<p>טָרַף טוֹב כָּל בְרוּאָיו / וְהִצִּילוֹ מִשְּׁ[אוֹל קָטֹב]</p>
</blockquote>

<blockquote>
<p>טֶרֶף נָתַן לִירֵאָיו / וְדוֹרְשֵׁי יְיָ לֹא יַחְסְרוּ כָל טוֹב.</p>

<br />
</blockquote>

<blockquote>
<p>טוֹב טוּבָם לֹא נָעַר / וְשָׂם אֵיתָן מוֹשָׁבָם</p>

<p>טָחוּ תָפֵל יוֹשְׁבֵי שִׁנְעָר / הֵן לֹא בְיָדָם טוּבָם.</p>

<br />
</blockquote>

<blockquote>
<p>טוּבָם טִיט הֻשְׁלַךְ בִּשְׁאָט / בְּאָמְרָם לְהַכְבִּיד עַבְטִיט</p>

<p>טִאֵט מָעֻזָּם וְלֹא אָט / וּכְמוֹ יוֹצֵר יִרְמָס טִיט.</p>

<br />
</blockquote>

<blockquote>
<p>טִיט טַבּוּר זֵדִים רָמַס / לְבַל יָקוּם דָּבָר דָּבוּר</p>

<p>טִלְטֵל אַנְשֵׁי תוֹךְ וְחָמָס / יוֹשְׁבֵי עַל טַבּוּר.</p>

<br />
</blockquote>

<blockquote>
<p>טַבּוּר טָהוֹר לְאוֹר יָצָא / וּמֵאֵלָיו נִזְהַר נִזְהוֹר</p>

<p>טוֹעִים נִמְצְאוּ סִיג וְנִמְצָא / זָהָב טָהוֹר.</p>

<br />
</blockquote>

<blockquote>
<p>טָהוֹר טוֹב בָּחַר בָּחוֹר / בֶּן שָׁלֹשׁ כְּגַן רָטֹב</p>

<p>טִעֵם לִנְסוֹגִים אָחוֹר / טַעֲמוּ וּרְאוּ כִּי טוֹב.</p>

<br />
</blockquote>

<blockquote>
<p>טוֹב יָעַץ לְהָעִיר אֵיתָן / וּמֵאֵשׁ גִּבּוֹר לֹא נִרְעַץ</p>

<p>יָזַם כְּרֹת גִּלּוּל מִפְתָּן / וְנָדִיב נְדִיבוֹת יָעַץ.</p>

<br />
</blockquote>

<blockquote>
<p>יָעַץ יָשְׁרוֹ מִנְּעוּרָיו / לֶאֱחֹז רְֶגֶל בַּאֲשׁוּרוֹ</p>

<p>יָהּ צְרָפוֹ מֵבִין סְתָרָיו / לְהַגִּיד לְאָדָם יָשְׁרוֹ.</p>

<br />
</blockquote>

<blockquote>
<p>יָשְׁרוֹ יִבְחַן לִשְׁחֹט יָחִיד / עַד יֵקַר דָּמוֹ וְיוּחַן</p>
</blockquote>

<blockquote>
<p>[יִרְאַת שַׁ]דַּי לֹא הִכְחִיד / יְיָ צַדִּיק יִבְחָן.</p>

<br />
</blockquote>

<blockquote>
<p>יִבְחַן יִרְאֶה מִמְּכוֹן כִּסְאוֹ / תְּבוּסַת עַם עָנִי וְנִכְאֶה</p>

<p>יִזְכֹּר בְּרִית אֵיתָן בְּקָרְאוֹ / יְיָ יִרְאֶה.</p>

<br />
</blockquote>

<blockquote>
<p>יִרְאֶה יִשְׁעוֹ גֶזַע אֱמוּנָי / וְיִמְחֶה בִשְׂכַר זֹאת פִּשְׁעוֹ</p>

<p>יִשָּׂא בְרָכָה מֵאֵת יְיָ / וּצְדָקָה מֵאֱלֹהֵי יִשְׁעוֹ.</p>

<br />
</blockquote>

<blockquote>
<p>יִשְׁעוֹ יֶהְגֶּה בֵּן נִבְחָר / כְּאֶרֶז בַּלְּבָנוֹן יִשְׂגֶּה</p>

<p>יוֹשֵׁב אֹהֶל דָּת שָׁחַר / וּבְתוֹרָתוֹ יֶהְגֶּה.</p>

<br />
</blockquote>

<blockquote>
<p>יֶהְגֶּה יִפְרַח בֵּית מְגוּרָיו / תָּם נָעוּר וָרֵיק בָּרָח</p>

<p>יַעֲטוּהוּ בַדֵּי אֲמִירָיו / צַדִּיק כַּתָּמָר יִפְרָח.</p>

<br />
</blockquote>

<blockquote>
<p>יִפְרַח כַּדָּת גֶּזַע יְדִידוּת / עַד בְּנֵי חָם הִקְשׁוּ עֲבוֹדָת</p>

<p>כָּבְשׁוּ אֲדוֹנֵיהֶם לְעַבְדוּת / אֲשֶׁר לֹא כַדָּת.</p>

<br />
</blockquote>

<blockquote>
<p>כַּדָּת כֻּלּוֹ גַן נִנְעָל / הֵצִיץ וַיֶּעְשַׁר חֵילוֹ</p>

<p>כֶּרֶם לְחַבֵּל יָזַם שׁוּעָל / וְהִנֵּה עָלָה כֻלּוֹ.</p>

<br />
</blockquote>

<blockquote>
<p>כֻּלּוֹ כַלְּבָנוֹן זָרַח / מִתַּחַת סִִבְלוֹת מָנוֹן</p>

<p>כְּשׁוֹשָׁן בֵּין חוֹחִים פָּרַח / וַיַּךְ שָׁרָשָׁיו כַּלְּבָנוֹן.</p>

<br />
</blockquote>

<blockquote>
<p>כַּלְּבָנוֹן כָּבוֹד רַב הֶעְדָּם / וַיֹּאבְדוּ זָרִים אָבוֹד</p>

<p>כָּרְעוּ שָׂרֵי נֹף נֶגְדָּם / וְנֶגֶד זְקֵנָיו כָּבוֹד.</p>

<br />
</blockquote>

<blockquote>
<p>כָּבוֹד כָּעֵדֶר שִׁלְּחָם / בַּיְשִׁימוֹן חֶדֶר בְּחָדֶר</p>

<p>כַּסּוּס בַּמִּדְבָּר הִנְחָם / וַיְנַהֲגֵם כָּעֵדֶר.</p>

<br />
</blockquote>

<blockquote>
<p>כָּעֵדֶר כָּאֵלֶּה בְּנָסְעָם / עֵת מָסָךְ פָּרוּשׂ יַעֲלֶה</p>

<p>כָּזֹאת מִי שָׁמַע עַל עָם / מִי רָאָה כָּאֵלֶּה.</p>

<br />
</blockquote>

<blockquote>
<p>כָּאֵלֶּה כֹּהֲנִים הֵם לְאֵלִי / קְרוּאֵי רֵאשִׁית אוֹנִים</p>

<p>כָּאָמוּר וְאַתֶּם תִּהְיוּ לִי / מַמְלֶכֶת כֹּהֲנִים.</p>

<br />
</blockquote>

<blockquote>
<p>כֹּהֲנִים לִסְבֹּל קֹדֶשׁ אִנָּה / וְהַזָּר הַקָּרֵב יִבֹּל</p>

<p>לֵוִי לַעֲמֹד לְפָנָיו מִנָּה / וַיֵּט שִׁכְמוֹ לִסְבֹּל.</p>

<br />
</blockquote>

<blockquote>
<p>לִסְבֹּל לְעוֹלָם פִּנַּת יִקְרַת / אֲבִיר יַעֲקֹב הֶאֱצִילָם</p>

<p>לְאַהֲרֹן קְדוֹשׁוֹ בְּרִית כָּרַת / אַתָּה כֹהֵן לְעוֹלָם.</p>

<br />
</blockquote>

<blockquote>
<p>לְעוֹלָם לַיְיָ נִבְדַּל / לְכַהֵן בְּהֵיכָל לִפְנָי</p>

<p>לוֹ וּלְזַרְעוֹ כִּי יִגְדַּל / יִכְתֹּב יָדוֹ לַיְיָ.</p>

<br />
</blockquote>

<blockquote>
<p>לַיְיָ לַעֲשׂוֹת חֻקִּים נְעִימִים / תִּהְיֶינָה כַּפָּיו פְּרוּשׂוֹת</p>

<p>לְמַלֵּא יָדוֹ שִׁבְעַת יָמִים / כַּאֲשֶׁר צִוָּה יְיָ לַעֲשׂוֹת.</p>

<br />
</blockquote>

<blockquote>
<p>לַעֲשׂוֹת לְשׁוֹלְחָיו דָּת יְפַנֶּה / שְׁאֵר גָּדוֹל מֵאֶחָיו</p>

<p>לְלִשְׁכַּת פַּלְהֶדְרִין יִפְנֶה / צִיר נֶאֱמָן לְשׁוֹלְחָיו.</p>

<br />
</blockquote>

<blockquote>
<p>לְשׁוֹלְחָיו לֶקַח טוֹב יְזֻמַּן / בְּהַקְהִיל תַּחְכְּמוֹנֵי פֶקַח</p>

<p>לְהוֹרוֹת חֹק עָשׂוֹר נֶאֱמָן / יִשְׁמַע חָכָם וְיוֹסֶף לֶקַח.</p>

<br />
</blockquote>

<blockquote>
<p>לֶקַח לְשׁוֹלְחֶיךָ תַקְשִׁיב / וְאָז יִישַׁר כּוֹחֶךָ</p>

<p>לָכֵן הִתְאַמֵּץ לְהָשִׁיב / אֲמָרִים אֱמֶת לְשׁוֹלְחֶיךָ.</p>

<br />
</blockquote>

<blockquote>
<p>לְשׁוֹלְחֶיךָ מָתְנֶיךָ תְשַׁנֵּס / וְיִשְׁמַע אֵל וְיַעֲנֶךָ</p>

<p>מִמָּרוֹם יִתֵּן לְךָ נֵס / וְאַתָּה תֶּאְזֹר מָתְנֶיךָ.</p>

<br />
</blockquote>

<blockquote>
<p>מָתְנֶיךָ מִפַּח מוּעָק יְמַלֵּט / בְּאֶפֶס תִּקְוַת מַפָּח</p>

<p>מַעְגְּלוֹתֶיךָ יִתְמֹךְ פַּלֵּט / כִּי הוּא יַצִּילְךָ מִפָּח.</p>

<br />
</blockquote>

<blockquote>
<p>מִפַּח מֵלִיץ טוֹב נֶאֱצָל / עֵת יְכוֹנֵן נַפְשׁוֹ לְהַחֲלִיץ</p>

<p>מִמָּוֶת פִּתְאֹם נִצָּל / מַלְאָךְ מֵלִיץ.</p>

<br />
</blockquote>

<blockquote>
<p>מֵלִיץ מַרְפֵּא [וַאֲרוּכָה] / וַעֲבוֹדוֹת אַרְבַּע יְיַפֶּה</p>
</blockquote>

<blockquote>
<p>מִשְׁמָ[ר הַלַּילָה וְהַיּוֹם] מְלָא[כָ]ה / וְצִיר אֱמוּנִים מַרְפֵּא.</p>

<br />
</blockquote>

<blockquote>
<p>מַרְפֵּא מְשִׁיחוֹ יִשְׁלַח תָּמִיד / בְּהַרְאוֹתוֹ זִבְחֵי עַם [נְכוֹחוֹ]</p>
</blockquote>

<blockquote>
<p>[מַעֲבִירִים] פַּר וָאַיִל לְהַעֲמִיד / נֶגֶד יְיָ וְנֶגֶד מְשִׁיחוֹ.</p>

<br />
</blockquote>

<blockquote>
<p>מְשִׁיחוֹ מִזֶּה סָר לְבֵית רֶקַח / עִם זִקְנֵי כְהֻנָּה בַמַּחֲזֶה</p>

<p>מַשְׁבִּיעִים עָלָיו שֵׁם בְּלֶקַח / אַל נָא תָמוּשׁ מִזֶּה.</p>

<br />
</blockquote>

<blockquote>
<p>מִזֶּה מְכֻבָּד בְּקוֹל תְּשׁוּאָה / וְנֹעַם צְרָדָה בַּפֶּה בִלְבַד</p>

<p>מְמַעֵט אֹכֶל פֶּן תִּקֶּר תְּנוּאָה / לִקְדוֹשׁ יְיָ מְכֻבָּד.</p>

<br />
</blockquote>

<blockquote>
<p>מְכֻבָּד נְכוֹחִים יֶהְגּוּ לְפָנָיו / בְּסִפְרֵי קֹדֶשׁ אוֹ בְשִׂיחִים</p>

<p>נְדוּדִים יִשְׂבַּע בֵּית מְלוֹנָיו / מֵשִׁיב דְּבָרִים נְכוֹחִים.</p>

<br />
</blockquote>

<blockquote>
<p>נְכוֹחִים נַפְשָׁם חֲצוֹת לַיִל / יְעִירוּן לַעֲבוֹדַת קְדוֹשָׁם</p>

<p>נִצְבְּעוּ בְּפַיִס לֹא בְחַיִל / לְהַצִּיל מִמָּוֶת נַפְשָׁם.</p>

<br />
</blockquote>

<blockquote>
<p>נַפְשָׁם נְכוֹחָה רִאשׁוֹנִית / תְּרֹם דֶּשֶׁן עוֹלָה קְדוּחָה</p>

<p>נִתְכַּן פְּנִימִי וְנֵרוֹת שֵׁנִית / יָדְעוּ עֲשׂוֹת נְכוֹחָה.</p>

<br />
</blockquote>

<blockquote>
<p>נְכוֹחָה נֶאֱמָנָה שְׁלִישִׁית / [קְטֹרֶת סַמִּים בְּאָמְנָה]</p>

<p>נְתָחִים בָּרְבִיעִית לָשִׁית / עֵדוּת יְיָ נֶאֱמָנָה.</p>

<br />
</blockquote>

<blockquote>
<p>נֶאֱמָנָה נֶחְפְּזוּ צְנוּפִים / לַעֲשׂוֹת [ זוּ]</p>

<p>[נְגִיד מְלֶאכֶ]ת יִשְׁלַח צוֹפִים / נִבְהֲלוּ נֶחְפָּזוּ.</p>

<br />
</blockquote>

<blockquote>
<p>נֶחְפְּזוּ נֵס לַעֲשׂוֹת וְלַחֲזוֹת / אִם שַׁחַר קָדִים [עָלָה כְּנֵס]</p>

<p>נֹגַהּ כְּצֵאתוֹ עַל פְּרָזוֹת / נָתַתָּה לִּירֵאֶיךָ נֵס.</p>

<br />
</blockquote>

<blockquote>
<p>נֵס נֶאֱמָנִים צוּר יְצַוֶּה / בְּהִוָּסְדָם עַל צִיר [אֱמוּנִים]</p>
</blockquote>

<blockquote>
<p>נָכוֹן לָצֵאת חוּץ לְמִקְוֶה / מֵימָיו נֶאֱמָנִים.</p>

<br />
</blockquote>

<blockquote>
<p>נֶאֱמָנִים סְבָבוּהוּ בְנָסְעָם / וּלְשַׁעַר הַמַּיִם קֵרְבוּהוּ</p>

<p>סוּת פָּרְשׂוּ בֵּינוֹ לְבֵין עַם / אֲשֶׁר סְבָבוּהוּ.</p>

<br />
</blockquote>

<blockquote>
<p>סְבָבוּהוּ שְׂמָלוֹת וְנֶחְפַּז / לִטְבֹּל וּלְהִסְתַּפֵּג וְלַעֲלוֹת</p>

<p>סְגָן יַעֲטֵהוּ כְלֵי פָז / חֲלִיפוֹת שְׂמָלוֹת.</p>

<br />
</blockquote>

<blockquote>
<p>שְׂמָלוֹת סִבָּה הֵם לִדְחוֹת / בְּמִכְנְסֵי בַד שֶׁמֶץ וְדִבָּה</p>

<p>סְאוֹן חֶרְפַּת שִׁטִּים לִמְחוֹת / כִּי הָיְתָה סִבָּה.</p>

<br />
</blockquote>

<blockquote>
<p>סִבָּה סְלוּלָה בִכְתֹנֶת בַּד / לִפְנֵי נוֹרָא עֲלִילָה</p>

<p>סוֹד פַּסִּים תָּסִיר וּמַעְבַּד / דֶּרֶךְ לֹא סְלוּלָה.</p>

<br />
</blockquote>

<blockquote>
<p>סְלוּלָה סְבִיבָיו אִמְרַת צוּרוֹ / בְּאַבְנֵט יַחְגֹּר שַׂר קְרֵבָיו</p>

<p>סְחוֹת צַלְמֵי כַשְׂדִּים בְּחָגְרוֹ / עַל כָּל סְבִיבָיו.</p>

<br />
</blockquote>

<blockquote>
<p>סְבִיבָיו סָבִיב מִצְנֶפֶת תַּעֲבִיר / פֶּרַע וְתַצְדִּיק אוֹת חָבִיב</p>

<p>סִכְלוּת לָשׁוֹן בְּקוֹל יַגְבִּיר / עַל שׁוּלֵי הַמְּעִיל סָבִיב.</p>

<br />
</blockquote>

<blockquote>
<p>סָבִיב סֻבֳּלוֹ אֵפוֹד עָרֵב / וְחֹשֶׁן שְׂאֵת לִפְנֵי מְחוֹלְלוֹ.</p>

<p>סֵמֶל הֶעָשׂוּי בְּחוֹרֵב / בַּיּוֹם הַהוּא יָסוּר סֻבֳּלוֹ.</p>

<br />
</blockquote>

<blockquote>
<p>סֻבֳּלוֹ עוֹלָם בְּצִיץ יַצְמִיד / רַצּוֹת דָּם וָנֶסֶךְ וּמַעֲלָם</p>

<p>עַל מִצְחוֹ יִהְיֶה תָמִיד / כְּיָרֵחַ יִכּוֹן עוֹלָם.</p>

<br />
</blockquote>

<blockquote>
<p>עוֹלָם עֲדֵי עַד צִיר נִקְדָּשׁ / עֵת לַעֲשׂוֹת תָּמִיד יִצְעַד</p>

<p>עֲשָׂרָה בֶעָשׂוֹר יְקֻדַּשׁ / בַּיְיָ עֲדֵי עַד.</p>

<br />
</blockquote>

<blockquote>
<p>עַד עִמּוֹ עֹז כְּקָרַץ / הַתָּמִיד וְקִבֵּל דָּמוֹ</p>

<p>עָמַד לְהַקְטִיר וּלְהֵטִיב רָץ / וַיְיָ עִמּוֹ.</p>

<br />
</blockquote>

<blockquote>
<p>עִמּוֹ עֲטֶרֶת רָצוֹן בְּעָרְכוֹ / רֹאשׁ וּנְתָחִים לַעֲתֶרֶת</p>

<p>עֵת יַקְרִיב סֹלֶת וְנִסְכּוֹ / תָּשִׁית לְרֹאשׁוֹ עֲטֶרֶת.</p>

<br />
</blockquote>

<blockquote>
<p>עֲטֶרֶת עַמּוֹ אָץ כְּכַלּוֹת / תְּמִיד הַשַּׁחַר מֵהֲקִימוֹ</p>

<p>עַד פַּרְוָה יְמַהֵר לַעֲלוֹת / עִם נְדִבֵי עַמּוֹ.</p>

<br />
</blockquote>

<blockquote>
<p>עַמּוֹ עָלָיו סַךְ וְקִדֵּשׁ / וְיָרַד וְטָבַל מוּל אֲצִילָיו</p>

<p>עָטָה בַד וְעֵת קִדּוּשׁ חִדֵּשׁ / הוֹד וְהָדָר תְּשַׁוֶּה עָלָיו.</p>

<br />
</blockquote>

<blockquote>
<p>עָלָיו עוֹמֵד אֵל עוֹלָם / צֶדֶק עֵדְווֹתָיו לְלַמֵּד</p>

<p>עֵת בֵּין מִזְבֵּחַ לְאוּלָם / הַכֹּהֵן הַגָּדוֹל עוֹמֵד.</p>

<br />
</blockquote>

<blockquote>
<p>עוֹמֵד פָּנָיו בְּעֵת יִקְרַב / לְחַלּוֹת וּלְגַלּוֹת טְמוּנָיו</p>

<p>פַּר הִקְרִיב וּפְאַת מַעֲרָב / אֶל עֵבֶר פָּנָיו.</p>

<br />
</blockquote>

<blockquote>
<p>פָּנָיו פֶּשַׁע בַּל יְכַסֶּה / וּבְסָמְכוֹ יִסְמֹךְ יֶשַׁע</p>

<p>פֹּה יַעֲנֵהוּ צוּר מַחְסֶה / אַשְׁרֵי נְשׂוּי פֶּשַׁע.</p>

<br />
</blockquote>

<blockquote>
<p>פֶּשַׁע פֹּה כָעֵת יְכֻפַּר / סְגָן וְרֹאשׁ בֵּית אָב אֲפָפוֹ</p>

<p>פָּנָה וַיַּצֵּג הַפָּר / עַד בּוֹאוֹ פֹה.</p>

<br />
</blockquote>

<blockquote>
<p>פֹּה פְנֵיהֶם שָׂמוּ כְּהוֹאֵל / לָלֶכֶת עִמּוֹ שְׁנֵיהֶם</p>

<p>פֶּתַח יְסוֹד לִצְפוֹן אֲרִיאֵל / מְגַמַּת פְּנֵיהֶם.</p>

<br />
</blockquote>

<blockquote>
<p>פְּנֵיהֶם פְּאֵר עָטָה בְּמָצְאוֹ / שְׂעִירִים וְקַלְפֵי פוּר מְבָאֵר</p>

<p>פּוּרֵי פַז טָרַף בְּנָשְׂאוֹ / כְּחָתָן יְכַהֵן פְּאֵר.</p>

<br />
</blockquote>

<blockquote>
<p>פְּאֵר פָּעַלְתָּ עֵת רְצוֹנְךָ / וְשֵׁם עַל יְמִינוֹ הֵטַלְתָּ</p>

<p>פָּץ סְגָן הַעַל יְמִינְךָ / כָּל מַעֲשֵׂינוּ פָּעַלְתָּ.</p>

<br />
</blockquote>

<blockquote>
<p>פָּעַלְתָּ פַּחַד כְּקָמַץ / בִּשְׂמֹאל וַיִּרְהוּ יַחַד</p>

<p>פִּי רֹאשׁ בֵּית אָב חֲזַק וֶאֱמָץ / לֹא הָיָה פַחַד.</p>

<br />
</blockquote>

<blockquote>
<p>פַּחַד צִדְקוֹ צִיר יַעְטֶה / תָמִיד כִּי יִשְׁעֶה בְחֻקּוֹ</p>

<p>צוּר שָׁלוֹם אֵלָיו יַטֶּה / יְיָ חָפֵץ לְמַעַן צִדְקוֹ.</p>

<br />
</blockquote>

<blockquote>
<p>צִדְקוֹ צְבִי וּפְאֵר נִכְתָּם / בְּתָפְשׂוֹ שְׁנֵי שְׂעִירִים כְּלָבִיא</p>

<p>צִמֵּד גּוֹרָלוֹת בְּתִתָּם / לַעֲטֶרֶת צְבִי.</p>

<br />
</blockquote>

<blockquote>
<p>צְבִי צְבָאוֹת תַּעֲלֹז בְּנָשְׂאוֹ / לַשֵּׁם חַטָּאת בְּקוֹל תְּשׁוּאוֹת</p>

<p>צִלְצְלוּ צַדִּיקִים בְּקָרְאוֹ / בְּשֵׁם יְיָ צְבָאוֹת.</p>

<br />
</blockquote>

<blockquote>
<p>צִבְאוֹת צִיּוֹן רָאוּ אוֹרָה / בְּשָׁמְעָם שֵׁם אֱלֹהִים עֶלְיוֹן</p>

<p>צִפְצְפוּ יַחַד בְּקוֹל זִמְרָה / וְרִנְּנוּ בִמְרוֹם צִיּוֹן.</p>

<br />
</blockquote>

<blockquote>
<p>צִיּוֹן צִדְקָהּ לֹא לְהַכְרִית / כְּדַת שְׂעִיר הָעֲזָאזֵל חֻקָּהּ</p>

<p>צִמֵּד בּוֹ תִקְוַת זְהוֹרִית / עַד יֵצֵא כַנֹּגַהּ צִדְקָהּ.</p>

<br />
</blockquote>

<blockquote>
<p>צִדְקָהּ צָפַנְתָּ לְהַרְאוֹת / מֵלִיץ לְשַׁוְעוֹ הֶאֱזַנְתָּ</p>

<p>צָעַד בֵּין אוּלָם לִרְאוֹת / טוּבְךָ אֲשֶׁר צָפַנְתָּ.</p>

<br />
</blockquote>

<blockquote>
<p>צָפַנְתָּ צִדְקִי בְּדָרְשׁוֹ / לָצֵאת עִם שִׁבְטוֹ נָקִי</p>

<p>צָעַק עַל הַפָּר בְּרַחֲשׁוֹ / עֲנֵנִי אֱלֹהֵי צִדְקִי.</p>

<br />
</blockquote>

<blockquote>
<p>צִדְקִי קְדוֹשׁוֹ אָז יַעֲנֶה / כְּכַלּוֹת לָצֶקֶת לַחְשׁוֹ</p>

<p>קָם לִשְׁחֹט הַפָּר לִפְנֵי / גּוֹאֵל יִשְׂרָאֵל קְדוֹשׁוֹ.</p>

<br />
</blockquote>

<blockquote>
<p>קְדוֹשׁוֹ קוֹלוֹ יַאֲזִין רָב / כְּקִבֵּל דָּם לִרְצוֹת פָּעֳלוֹ</p>

<p>קָרָא לְמָרְסוֹ וְאָז יֶעֱרַב / אֶת הוֹד קוֹלוֹ.</p>

<br />
</blockquote>

<blockquote>
<p>קוֹלוֹ קָדְשׁוֹ אָז יַעֲלֶה / בְּמַחְתַּת פָּז לַחְתּוֹת אִשּׁוֹ</p>

<p>קָרַב לְמַלֵּא אֵשׁ לְמַלֵּא / אֶת דְּבַר קָדְשׁוֹ.</p>

<br />
</blockquote>

<blockquote>
<p>קָדְשׁוֹ קְטֹרֶת בִּשְׂמֹאל נְתוּנָה / מְלֹא חָפְנָיו לִמְצֹא עֲתֶרֶת</p>

<p>קָח מַחְתָּה בְיָמִין וּפָנָה / לְהַקְטִיר קְטֹרֶת.</p>

<br />
</blockquote>

<blockquote>
<p>קְטֹרֶת קֶדֶם מִזְבֵּחַ פְּנִימָה / לִפְנֵי הַפָּרֹכֶת יְקַדֵּם</p>

<p>קְצֵה צָפוֹן יָתוּר בְּעָצְמָה / לָרוֹכֵב בִּשְׁמֵי שְׁמֵי קֶדֶם.</p>

<br />
</blockquote>

<blockquote>
<p>קֶדֶם קֶרֶן יִשְׁעוֹ יָרִים / לָשֵׂאת נֵס וּלְחַזֵּק תֹּרֶן</p>

<p>קִדֵּם מַחְתָּה בֵּין שְׁנֵי עֳפָרִים / הָנּוֹשְׂאִים קֶרֶן.</p>

<br />
</blockquote>

<blockquote>
<p>קֶרֶן קָדְשׁוֹ כִסְּתָה עֲנָנָה / בְּתִתּוֹ קְטֹרֶת עַל אִשּׁוֹ</p>

<p>קִצַּר עֵת צֵאתוֹ רְנָנָה / בְּהֵיכַל קָדְשׁוֹ.</p>

<br />
</blockquote>

<blockquote>
<p>קָדְשׁוֹ רַבּוֹת רָץ נָחוּץ / קַחַת דַּם פַּר מִמְּסִבּוֹת</p>

<p>רָץ לְהַזּוֹתוֹ פְּנִים וָחוּץ / פְּעָמִים רַבּוֹת.</p>

<br />
</blockquote>

<blockquote>
<p>רַבּוֹת רָצָה צוּר עֶרְכּוֹ / עֵת לִשְׁחֹט שָׂעִיר יָצָא</p>

<p>רָחַשׁ לְהַזּוֹת וְשָׁב לְדַרְכּוֹ / כִּי כְבָר רָצָה.</p>

<br />
</blockquote>

<blockquote>
<p>רָצָה רָצוֹן לְכַפֵּר מְשׁוּחִי / וְהִצְלִיף עַל קִיצוֹן וְחִיצוֹן</p>

<p>רִצֵּף הַשָּׂעִיר הֶחָי / שׁוֹחֵר טוֹב יְבַקֵּשׁ רָצוֹן.</p>

<br />
</blockquote>

<blockquote>
<p>רָצוֹן רֹאשׁ פָּעֳלוֹ יְחַבֵּר / שְׁתֵּי יָדָיו עָלָיו וְיִדְרֹשׁ</p>

<p>רָחַשׁ פִּשְׁעֵי עָם וְדִבֵּר / יָחוּלוּ עַל רֹאשׁ.</p>

<br />
</blockquote>

<blockquote>
<p>רֹאשׁ רֹאשׁ מִדְבַּר צוֹק יְשֻׁלַּח / שָׂעִיר בְּיַד עִתִּי נִפְרַשׁ נִפְרוֹשׁ</p>

<p>רֻצַּץ בְּהַשְׁלִיכוֹ וּפֻלַּח / מִכַּף רֶגֶל וְעַד רֹאשׁ.</p>

<br />
</blockquote>

<blockquote>
<p>רֹאשׁ רַבּוֹת יַעַשׂ בְּהַקְטִיר / חַטָּאת לְצוּר תּוֹכֵן לִבּוֹת</p>

<p>רָחַץ וְקִדַּשׁ וְעוֹלָה הֶעֱטִיר / וְכָהֵנָה רַבּוֹת.</p>

<br />
</blockquote>

<blockquote>
<p>רַבּוֹת רַע לֹא יִמְצָא / וְחֹק טְבִילָה לֹא יִגְרָע</p>

<p>רִגֵּל כַּף וּמֶחְתָּה וְיָצָא / וְאֵין פֶּגַע רָע.</p>

<br />
</blockquote>

<blockquote>
<p>רַע שָׁמוּר בְּפָשְׁטוֹ כְלֵי בַד / וְטָבַל וְקִדַּשׁ כְּחֹק אָמוּר</p>

<p>שָׁקַד לִלְבֹּשׁ פַּז מְכֻבָּד / כִּי לַמּוֹעֵד שָׁמוּר.</p>

<br />
</blockquote>

<blockquote>
<p>שָׁמוּר תִּרְצֶה תָּמִיד כְּעוֹרֵךְ / וְעֵת יַקְטִיר וְיֵיטִיב תִּפְצֶה</p>

<p>תָּר לָשֵׂאת יָדוֹ לְבָרֵךְ / וּפֹעַל יָדָיו תִּרְצֶה.</p>

<br />
</blockquote>

<blockquote>
<p>תִּרְצֶה שָׁלוֹם לְעַם מְאֻשָּׁר / בְּצֵאתוֹ בְאֵין פֶּגַע לִבְלֹם</p>

<p>שְׁמָר תָּם וּרְאֵה יָשָׁר / כִּי אַחֲרִית לְאִישׁ שָׁלוֹם.</p>

<br />
</blockquote>

<blockquote>
<p>שָׁלוֹם לְעַמּוֹ צִיר יִזְבֹּד / וְהֵם יְסוֹבְבוּהוּ לְרוֹמְמוֹ</p>

<p>לְבֵיתוֹ יְלַוּוּ בְכָבוֹד / דּוֹרֵשׁ טוֹב לְעַמּוֹ.</p>

<br />
</blockquote>

<blockquote>
<p>לְעַמּוֹ מוֹפֵת טוֹב יְבֻשַּׂר / בְּאָמְרָם לְצִיר שָׂעִיר שׁוֹפֵת</p>

<p>מִי יוֹדֵעַ כִּי עָווֹן סָר / תְּנוּ לָכֶם מוֹפֵת.</p>

<br />
</blockquote>

<blockquote>
<p>מוֹפֵת הָאוֹת עֵת יְעִירוּן / אָז יְבַשֵּׂר צִיר פְּלָאוֹת</p>

<p>הוּסַר עֲווֹנְךָ עַם יְשׁוּרוּן / וְזֶה לְךָ הָאוֹת.</p>

<br />
</blockquote>

<blockquote>
<p>הָאוֹת לָבָן מְאֹד כְּבֹרִית / וּטְהוֹרִים נִצְּבוּ כְדָרְבָן</p>

<p>לִרְאוֹת פֶּלֶא חוּט זְהוֹרִית / כֻּלּוֹ הָפַךְ לָבָן.</p>

<br />
</blockquote>

<blockquote>
<p>לָבָן עָווֹן וְסָר פֶּשַׁע / דַּבְּרָה בַת קוֹל בַּהֲדוֹמוֹ</p>

<p>חֲסִידִים זַמְּרוּ קוֹל יֶשַׁע / כִּי רוֹצֶה יְיָ בְּעַמּוֹ.</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/24507">https://benyehuda.org/read/24507</a></div></body></html>