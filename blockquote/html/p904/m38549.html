<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>עוֹלַם־הָעֲבוֹדָה הִכִּיר בְּצִדְקֵנוּ!</title>
	<meta name="author" content="דוד רמז"/>
</head>
<body>

<blockquote>
<br />
</blockquote>

<blockquote>
<p>בְּמוֹעֶצֶת הַהִסְתַּדְּרוּת נ&quot;ד</p>

<p>בְּפֶרֶק־הַזְּמַן הַזֶּה הִגִּיעַתְנוּ בְּשׂוֹרַת
הַחְלָטוֹת לוֹנְדוֹן: <strong>הַחְלָטַת הַוְּעִידָה הָעוֹלָמִית שֶׁל
הָאֲגֻדּוֹת הַמִּקְצוֹעִיּוֹת וְהַחְלָטַת הַוְּעִידָה הָעוֹלָמִית
הַסּוֹצְיַאלִיסְטִית</strong>, שֶׁהֻזְמְנָה עַל־יְדֵי מִפְלֶגֶת הָעֲבוֹדָה.
בְּשׂוֹרָה – כִּי עַל כֵּן תְּנוּעַת הַצֶּדֶק וְהֶחָזוֹן הָעוֹלָמִי
הִכִּירָה בְּצִדְקַת חֲזוֹנֵנוּ וְשִׁלְּבָה אֶת תְּבִיעָתֵנוּ בְּשׁוּרַת
הַתְּבִיעוֹת הַיְּסוֹדִיּוֹת שָׁלָּהּ לְסִדּוּר הַשָּׁלוֹם, וְהַפַּעַם:
עַל דַּעַת אֲגַפֶּיהָ הַחֲשׁוּבִים – וַאֲגַף פּוֹעֲלֵי ס.ס.ס.ר.
בִּכְלָלָם.</p>

<p>אָנוּ עוֹנִים וְאוֹמְרִים בְּשֵׁם פּוֹעֲלֵי
אֶרֶץ־יִשְׂרָאֵל לִשְׁתֵּי הַוְּעִידוֹת הָאֵלֶּה: עֲשִׂיתֶן חוֹבָתְכֶן
בְּשָׁעָה גְּדוֹלָה, הִזְדַּהֵיתֶן עִם תְּבִיעָתֵנוּ – עִמְדוּ
לִימִינֵנוּ לְהַגְשִׁימָהּ, לְמַעַן תַּהֲפֹךְ מְצִיאוּת
הִיסְטוֹרִית.</p>

<p>וּבַאֲשֶׁר שָׁעָה גְּדוֹלָה הִיא לָנוּ, אֲיֻמָּה
בְּגָדְלָהּ, לְלֹא כָּל הַפְרָזָה, חֲשׁוּבָה מְאֹד הַחְזָרַת הַתֹּם
לְמַחֲנֵנוּ פְּנִימָה, לִהְיוֹת כֻּלָּנוּ, עַל פִּי הַמַּטְבֵּעַ
הָעַתִּיקָה, אֲגֻּדָּה אַחַת, נוֹעָזָה וְאַחֲרָאִית – וּבִלְבָב שָׁלֵם.
הַפֵּרוּד בְּתוֹכֵנוּ (אֵינֶנִי מַקְנֶה לוֹ כָּל תֹּאַר, כִּי קִלְלָתוֹ
עֲמֻקָּה מִלְהַבִּיעָהּ), כָּל עוֹד לֹא חֻסַּל, מֵטִיל וְיָטִיל בָּנוּ
פֵּרוּדִים חֲדָשִׁים, אוֹכֵל וְיֹאכַל אֶת מֵיטַב כֹּחוֹתֵינוּ. הָבוּ
עֵצָה, יַחַד. וְלֹא נַעֲמֹד דָּלֵי־קוֹמָה נֹכַח הָעִנְיָן הַנִּשָּׂא
שֶׁלְּפָנֵינוּ.</p>
</blockquote>

<p>אדר תש&quot;ה.</p>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/38549">https://benyehuda.org/read/38549</a></div></body></html>