<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>בְּנֵי עֶלְיוֹן בְּנֵי חָכְמָה בְּנֵי אִישׁ</title>
	<meta name="author" content="זכריה אלצ'אהרי"/>
</head>
<body>

<blockquote>
<br />
</blockquote>

<blockquote>
<p>בְּנֵי עֶלְיוֹן בְּנֵי חָכְמָה בְּנֵי אִישׁ / סְגֻלַּת כָּל מְתֵי מִשְׂרָה וְחֶבְרָה</p>

<p>דְּעוּ הָאֵל בְּרָאָנוּ לְעָבְדוֹ / וּמִצְוָתוֹ תְּהִי בַלֵּב שְׁמוּרָה</p>

<p>וּמִשְׁפָּטָיו וְתוֹרוֹתָיו וְחֻקָּיו / לְהִתְהַלֵּךְ בְּדֶרֶךְ הַיְּשָׁרָה</p>

<p>בְּעוֹד לָנוּ אֱמֶת חַיֵּי בְשָׂרִים / וְלֵב מַרְפֵּא וְהַנֶּפֶשׁ בְּרוּרָה</p>

<p>וְהֵם לָנוּ כְּמִגְדַּל עֹז בְּשֵׁם אֵל / וְהֵם לָנוּ אֱמֶת חוֹמָה בְצוּרָה</p>

<p>בְּטֶרֶם נֵרְדָה פִתְאֹם שְׁאוֹלָה / וְנִשְׁכֹּן בֵּית אֲבָנִים לַקְּבוּרָה</p>

<p>לְכָל אָדָם הֲלֹא יָבוֹא חֶשְׁבּוֹן / וְעִיר סִיחוֹן לְקַלָּה וַחֲמוּרָה</p>

<p>וְאִם יַעְלֶה בְּחֶשְׁבּוֹנוֹ אֲבָנִים / כְּאַבְנֵי פָז וְכָל אֶבֶן יְקָרָה</p>

<p>יְבִילוּהוּ לְגַן עֵדֶן מְהֵרָה / לְחֻפָּתוֹ וְעַל רֹאשׁוֹ עֲטָרָה</p>

<p>וְצִדְקוֹ יַהֲלֹךְ תָּמִיד לְפָנָיו / כְּבוֹד הָאֵל יְחוֹפֵף לוֹ לְעֶזְרָה</p>

<p>וְאִם יִמְצָא בְּחֶשְׁבּוֹנוֹ אֲשָׁמִים / וְחַטָּאוֹת וְכָל מִדָּה חֲסֵרָה</p>

<p>יְבִילוּהוּ לְפַח מוֹקֵשׁ כְּמוֹ אֵשׁ / תְּאָכְלֵהוּ בְּאַף זַעַם וְעֶבְרָה</p>

<p>כְּמוֹ כֶסֶף בְּסִיג לִצְרֹף לְזַקֵּק / וְיִבָּחֵן כְּזָהָב בַּמְּדוּרָה</p>

<p>וּבַדִּין יַעֲמֹד אַחְלַי וְאוּלַי / בְּמֵלִיץ טוֹב לְהָלִיץ לוֹ לְכַפָּרָה</p>

<p>וְאִם לֹא יִמְצְאָה יִשְׁכֹּן בְּדוּמָה / וְהִתְגַּלַּח בְּתַעַר הַשְּׂכִירָה</p>

<p>וְהוּא יָמוּת בְּתַבְעֵרָה וּמַסָּה / וְדֵרָאוֹן לְכָל חֹמֶר וְצוּרָה</p>

<p>בְּנֵי אֵל חַי וְכָל מַאְזִין לְקוֹלִי / אֱמֶת דִּרְשׁוּ תְּהִי לָכֶם לְסִתְרָה</p>

<p>יְמוֹתֵינוּ גְּבוּלָם עַד לְשִׁבְעִים / וּפֶלֶא יַעֲלוּ לִשְׁנֵי גְבוּרָה</p>

<p>וְאִם כֵּן הוּא נְסַקֵּל הַמְסִלָּה / נְתִיב יֹשֶׁר וְהִיא דֶרֶךְ קְצָרָה</p>

<p>וְהַהֶגְיוֹן בְּעִתּוֹתָיו לְשָׁמְרָה / בְּיוֹם וָלֵיל לְהָבִין כָּל סְבַרָא</p>

<p>וְהַיִּרְאָה תְּהֶא אוֹצָר לְכֻלָּם / מְעֻלָּה הִיא לְכָל חָסִיד מְסוּרָה</p>

<p>וְעָקֵב לַעֲנָוָה הִיא נְתוּנָה / נְעִימוֹת הֵן בְּכָל מִדָּה גְמוּרָה</p>

<p>וּמַה יָּקָר אֱנוֹשׁ הוֹלֵךְ לְתֻמּוֹ / בְּהוֹד יָצָא וּמֵאֹפֶל לְאוֹרָה</p>

<p>וְאִם יַעְשׂוּ פְּרִי נִטְעֵי דְבָרָי / שְׁבָח אָשִׁיר וְאֶתְבַּשֵּׂר בְּשׂוֹרָה</p>

<p>בְּגִיל אֶשְׂמַח וְאוֹדֶה וַאֲהַלֵּל / הֲכִי נִמְצָא בְּמַהְלָלִי תְּשׁוּרָה</p>

<p>לְאֵל עֶלְיוֹן אֱלֹהֵי הַצְּבָאוֹת / שְׁהוּא גָדוֹל וְהוּא גִבּוֹר וְנוֹרָא</p>

<p>וְהוּא חוֹמֵל יְכַפֵּר מַעֲלָלַי / אֲקַוֶּה לַחֲזוֹת פָּנָיו בְּטַהְרָה.</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/28823">https://benyehuda.org/read/28823</a></div></body></html>