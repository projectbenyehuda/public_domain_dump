<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>קוֹל אֲדֹנָי אֱלֹהִים מִתְהַלֵּךְ</title>
	<meta name="author" content="יצחק מירקין"/>
</head>
<body>

<p>בעקבות גומפרט.</p>

<blockquote>
<br />

<p>מֵאַיִן בָּאתָ? מָה רָאֲתָה עֵינֶךָ? אֵיפֹה הַמָּקוֹם בּוֹ דָרְכָה
רַגְלֶךָ?</p>
</blockquote>

<blockquote>
<p>– בַּשָּׂדֶה הִתְהַלַּכְתִּי בִּנְאוֹת דֶּשֶׁא עֵשֶׂב, הַבָּקָר רוֹעֶה
מִסָּבִיב וְלִרְגָעִים שׁוֹאֵף רוּחַ בִּמְקוֹם צִנָּה וָצֵל; הַדָּגָן
בַּשָּׂדֶה הֵחֵל לִצְמֹחַ, הַפְּרָחִים הֶעֱלוּ נִצָּה בֵּין תַּלְמֵי
שָׂדַי וְכָל אֲשֶׁר סְבִיבוֹתַי עֵינַי תִּרְאֶינָה מֵפִיץ בָּרָק
וָיֹפִי, הָדָר וְיִפְעָה.</p>
</blockquote>

<blockquote>
<p>הֲמִבַּלְעֲדֵי אֵלֶּה לֹא חָזוּ עֵינֶיךָ – הַעַל זוּלָתִי אֵלֶּה לֹא
שַׂמְתָּ לִבֶּךָ? שׁוּב עַל עֲקֵבְךָ, בְּנִי, מַרְאוֹת נִשְׂגָבִים
מֵאֲשֶׁר חֲזִיתָ יֵרָאוּ עַל־כָּל מִדְרַךְ כַּף־רָגֶל, רוּחַ אֱלֹהִים
מְרַחֶפֶת עַל פְּנֵי הַשָּׂדֶה, וְאַתָּה הֲלֹא רְאִיתוֹ? הֲדַר כְּבוֹדוֹ
נִרְאֶה עַל פְּנֵי הַכִּכָּר וְאוֹר הַשֶּׁמֶשׁ הוּא בַת־שְׂחוֹקוֹ.</p>
</blockquote>

<blockquote>
<p>– בֵּין טוּרֵי יַעַר עָבֹת הָלַכְתִּי לָשׂוּחַ, רוּחַ צַח</p>
</blockquote>

<blockquote>
<p>חֲרִישִׁית מְנַשֶּׁבֶת בֵּין הָעֳפָאִים, מֵי־הַנַּחַל בֵּין סְלָעִים
יְהַלְּכוּן אֳרָחוֹת עֲקַלְקַלּוֹת בְּהֶמְיַת נֹעַם, הַכֹּחַ מְנַתֵּר
מִבַּד אֶל בַּד וְכָל־בַּעֲלֵי כָנָף מְדַדִּים בֵּין עֲצֵי הַיַּעַר.
הַמְאוּמָה לֹא הִקְשַׁבְתָּ בִּלְעֲדֵי שְׁאוֹן מֵי־הַנַּחַל? קוֹל
דְּמָמָה – בִּלְעֲדֵי סוֹד־שִׂיחַ הָרוּחַ? שׁוּב עַל עֲקֵבְךָ, בְּנִי,
מַרְאוֹת נִשְׂגָּבִים מֵאֲשֶׁר חָזִיתָ יֵרָאוּ עַל־כָּל מִדְרַךְ
כַּף־רָגֶל. הִנֵּה כְבוֹד אֲדֹנָי נִרְאֶה בְּכָל מַרְאֵה עֵינֶיךָ,
קוֹלוֹ בֶהָדָר מְצַלְצֵל בִּשְׁאוֹן מֵי הַנַּחַל, וְזִמְרָת הַצִּפּוֹר
הַמְקַנֶּנֶת בַּצֵּל הִנֵּה קוֹל אֲדֹנָי הוּא, וְאַתָּה לֹא שָׁמָעְתָּ!</p>
</blockquote>

<blockquote>
<p>– שַׁרְתִּי פְּנֵי לְבָנָה עוֹלָה יַרְכְּתֵי תֵימָן מֵאֲחֹרֵי הָעֵצִים,
פָּנֶיהָ פְנֵי לְהָבִים כִּמְנוֹרַת זָהָב, הַכּוֹכָבִים יוֹצְאִים חוֹצֵץ
לְאַט לְאַט עַל־פְּנֵי הָרָקִיעַ. – עוֹד־מְעַט וְהִנֵּה עָנָן כָּבֵד
עוֹלֶה חוּג שָׁמַיִם, הַבָּרָק מִתְרוֹצֵץ בְּנַהֲרֵי נַחֲלֵי אֵשׁ עַל
פְּנֵי הָרָקִיעַ וְאַחֲרָיו יַרְעֵם עוֹד מֵרָחוֹק הָרַעַם בַּגַּלְגַּל
בְּקוֹלוֹ קוֹל פְּחָדִים. נִדְהַמְתִּי וְחִיל וּרְעָדָה אֲחָזַנִי!</p>
</blockquote>

<blockquote>
<p>הַאִם לֹא פָּחַד לְבָבְךָ בִלְעֲדֵי פַחַד הָרַעַם? וּבִלְעֲדֵי בִעוּתֵי
הַבָּרָק לֹא נִבְעֲתָה נַפְשֶׁךָ? שׁוּב עַל עֲקֵבְךָ, בְּנִי, מַרְאוֹת
נִשְׂגָּבִים מֵאֲשֶׁר חָזִיתָ נִרְאִים עַל־כָּל מִדְרַךְ כָּף־רָגֶל.
עֱזוּז אֲדֹנָי בַּסְּעָרָה, וְאַתָּה הֲלֹא הִכַּרְתּוֹ?!</p>

<br />

<p>אֲדֹנָי הוּא בַכֹּל, קוֹלוֹ בְּכָל הֶגֶה מְצַלְצֵל בְּאָזְנֵינוּ,
עָצְמוֹ בְּכָל דָּבָר נִרְאֶה לְעֵינֵינוּ, אֵין בִּלְעֲדֵי אֲדֹנָי,
לָכֵן יְהִי אֲדֹנָי בְּכָל מַחְשְׁבוֹתֶיךָ בְּכָל־עֵת.</p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/20062">https://benyehuda.org/read/20062</a></div></body></html>