<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>בַּכּוֹס</title>
	<meta name="author" content="נפתלי הרץ אימבר"/>
</head>
<body>

<p>המשורר:</p>

<blockquote>
<p>הֵידָד, אַחִים, הֵידָד!</p>

<p>מַלְאוּ הַכּוֹסוֹת יָיִן!</p>

<p>בַּל עוֹד נֵשֵׁב בָּדָד</p>

<p>וּדְמָעוֹת עֲלֵי עָיִן.</p>

<p>תַּחַת גֶּפֶן וּתְאֵנָה</p>

<p>שֶׁבֶת אַחִים נֵשֵׁבָה,</p>

<p>וּלְשׁוֹנִי לָכֶם תְּרַנֵּנָה</p>

<p>עַל מַטְרֵד בַּת מַדְהֵבָה.
<br><br />
מקהלה:</p>
</blockquote>

<blockquote>
<p>לָךְ נִכְרה אָזְנָיִם,</p>

<p>עֵת כִּנּוֹר תָּעִירָה,</p>

<p>מִשִּירֵי צִיּוֹן וִירוּשָׁלָיִם</p>

<p>לָנוּ שִׁירָה, שׁירָה.
<br><br />
המשורר:</p>
</blockquote>

<blockquote>
<p>לַעֲזָאזֵל בַּת מַדְהֵבָה.</p>

<p>זִכְרוֹנָה עָבַר כַּפֶּלֶג –</p>

<p>וַאֲנִי זָקֵן, אִישׁ שֵׂיבָה,</p>

<p>וּשְׂעָרִי לָבָן מִשֶּׁלֶג.</p>

<p>יַיִן לִגְרוֹנִי יִשְׁתַּפֵּךְ;</p>

<p>עֵת יָבֹא בַּעֲצָמָי</p>

<p>כְּחֹמֶר-חוֹתָם אֶתְהַפֵּךְ,</p>

<p>אָשׁוּב לִימֵי עֲלוּמָי,</p>

<p>בִּימֵי עֲלוּמַי, בַּנֹּעַר,</p>

<p>תַּחַת רֹאשׁ הָאָמִיר</p>

<p>עָגַבְתִּי יְפַת תֹּאַר,</p>

<p>כְּמוֹ רַעֲיָתוֹ הַזָּמִיר.
<br><br />
מקהלה:</p>
</blockquote>

<blockquote>
<p>לַעֲזָאזֵל בַּת מַדְהֵבָה,</p>

<p>לָךְ נִכְרֶה אָזְנָיִם,</p>

<p>שִׁירָה, אִישׁ שֵׂיבָה,</p>

<p>לָנוּ מִשִׁירֵי יְרוּשָׁלָיִם.
<br><br />
המשורר:</p>
</blockquote>

<blockquote>
<p>הַבִּיטוּ פֹּה הָעֲרָבָה,</p>

<p>הַשְּפֵלָה רְאוּ שָׁמָּה;</p>

<p>לְפָנִים אֶרֶץ חֲרֵבָה</p>

<p>הָיְתָה, אֶרֶץ שְׁמָמָה,</p>

<p>חוֹחִים, חֲרוּלִים, קִמְשׁוֹנִים</p>

<p>בְּגַלֵּי חוֹל הִשְׂתָּרֵעוּ,</p>

<p>וּבְצִלָּם צִפְעוֹנִים</p>

<p>בֵּיצֵי אֶפְעֶה בִּקַּעוּ,</p>

<p>בָּדָד עמַד הַתָּמָר</p>

<p>לַמָּרוֹם שָׁת כַּפּוֹתָיו,</p>

<p>וּפֶרֶא אָדָם-עֲרָבִי</p>

<p>הֵפִיץ אֵימָה סְבִיבוֹתָיו,</p>

<p>פֶּתַע בָּאוּ הַחֲלוּצִים</p>

<p>מִבְּנֵי הַגּוֹלָה שָמָּה,</p>

<p>וּבְהַשְׂכֵּל יְדֵי חָרוּצִים</p>

<p>לִבְרָכָה הָפְכוּ הַשּׁמָמָה.
<br><br />
מקהלה:</p>
</blockquote>

<blockquote>
<p>נַפְשֵׁנוּ בָךְ רְתוּקָה,</p>

<p>רִגְשׁוֹתֵינוּ תְעוֹרֵרָה,</p>

<p>הַשּׁירָה מַה מְתוּקָה,</p>

<p>עוֹד הַפַּעַם זַמֵּרָה.
<br><br />
המשורר:</p>
</blockquote>

<blockquote>
<p>קַרְדֹּם, מַעֲצָד – שִׁלְטֵיהֶם</p>

<p>מַחֲרֵשָׁה הָיְתָה מָגִנָּם,</p>

<p>מַגָּל, חֶרְמֵשׁ – אֲזֵנֵיהֶם,</p>

<p>רִאשׁוֹן לְצִיּוֹן הִנָּם.</p>

<p>כֵּן בָּאוּ הַתָּרִים</p>

<p>מִמֶּרְחָק נָדוּ וְנָעוּ,</p>

<p>לְבֵין גוֹיִם זָרִים,</p>

<p>שְׂפָתָם לֹא שָׁמָעוּ,</p>

<p>בְּלִי לְבוּשׁ, בְּלִי לֶחֶם צַר</p>

<p>תַּחַת שׁוֹאָה הִתְגַּלְגָּלוּ&#8230;</p>

<p>עֵינַי רָאוּ וְלֹא זָר</p>

<p>הַצָּרוֹת אָז סָבָלוּ,</p>

<p>בְּכָל זֹאת לֹא נוֹאָשׁוּ</p>

<p>וְאָחוֹר לֹא סָרוּ.</p>

<p>בַּמַּחֲרֵשָׁה אֶרֶץ חָרָשׁוּ,</p>

<p>בַּמַּעְדֵּר אֲדָמָה עָדָרוּ,</p>

<p>בָּתִים בָּנוּ לִבְנֵיהֶם,</p>

<p>תִּפְאֶרֶת אָדָם-בַּיִת,</p>

<p>גְּדֵרוֹת גָדְרוּ לְעֶדְרֵיהֶם,</p>

<p>נָטְעוּ כֶרֶם זָיִת.
<br><br />
מקהלה:</p>
</blockquote>

<blockquote>
<p>נַפְשֵׁנוּ בָךְ רְתוּקָה,</p>

<p>רִגְשׁוֹתֵינוּ תְעוֹרֵרָה,</p>

<p>הַשּׁירָה מַה מְתוּקָה,</p>

<p>עוֹד הַפַּעַם זַמֵּרָה.
<br><br />
המשורר:</p>
</blockquote>

<blockquote>
<p>עַתָּה הַבִּיטוּ הָעֲרָבָה,</p>

<p>הַשּׁפֵלָה רְאוּ שָׁמָּה,</p>

<p>אֶרֶץ פּוֹרִיָּה וְנוֹשָׁבָה,</p>

<p>לְעֵמֶק נֶהְפְּכָה הָרָמָה.</p>

<p>בִּמְקוֹם לְפָנִים קִמְשׁוֹנִים</p>

<p>לָאָרֶץ שִׁלְּחוּ פֹארוֹתָם.</p>

<p>יַעַמְדוּ כְּרָמִים, אַלוֹנִים,</p>

<p>וּגְפָנִים יַצְהִירוּ בֵין שׁוּרוֹתָם.</p>

<p>בִּמְקוֹם לְפָנִים צִפְעוֹנִים</p>

<p>תַּחַת חָרוּל אָרָבוּ –</p>

<p>יַעַמְדוּ עַתָּה אַרְמוֹנִים</p>

<p>וּגְדֵרוֹת לָמּוֹ הֻצָּבוּ;</p>

<p>בִּמְקוֹם לְפָנִים טֹרַח</p>

<p>מִפַּחַד רִיב מִשְׁפָּחוֹת –</p>

<p>שָׁלוֹם יַעַבְרוּ אֹרַח</p>

<p>עַתָּה הוֹלְכֵי אֳרָחוֹת.</p>

<p>עוֹד תִּירְשׁוּ אַרְצְכֶם,</p>

<p>לִבְרָכָה בַּגּוֹיִם תִּשָּׁאֵרוּ,</p>

<p>אַךְ צְאוּ בְּעִקְבוֹת אֲבוֹתֵיכֶם</p>

<p>וְנוֹאָשׁ בַּל תֹּאמֵרוּ.</p>

<p>מַלְּאוּ יַיִן בַּגְּבִיעִים,</p>

<p>לְמֵרָחוֹק אֶשָׂא דֵּעָה,</p>

<p>פֹּה כְּאַבְנֵי מִלֻּאִים –</p>

<p>מֵאַפֵּי אֲבוֹתֵיכֶם זֵעָה.</p>

<p>עֲתִידוֹת אָחִישָׁה עֲלֵיכֶם,</p>

<p>גַּם יָמִים יְדַבֵּרוּ,</p>

<p>וַאֲשֶׁר סָבְלוּ אֲבוֹתֵיכֶם</p>

<p>לִבְנֵיכֶם נָא סַפֵּרוּ.
<br><br />
מקהלה:</p>
</blockquote>

<blockquote>
<p>נַפְשֵׁנוּ בָךְ רְתוּקָה,</p>

<p>רִגְשׁוֹתֵינוּ תְעוֹרֵרָה,</p>

<p>הַשּׁירָה מַה מְתוּקָה,</p>

<p>עוֹד הַפַּעַם זַמֵּרָה.
<br> </p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/1447">https://benyehuda.org/read/1447</a></div></body></html>