<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[הוֹי עַם, פַּעֲמַיִם נוֹלַד, עַם שָׂב וּמְלֵא־עֲלוּמִים!]</title>
	<meta name="author" content="אנדרה שנייה / יהודה קרני"/>
</head>
<body>

<blockquote>
<p>הוֹי עַם, פַּעֲמַיִם נוֹלַד, עַם שָׂב וּמְלֵא־עֲלוּמִים!</p>

<p>גֶּזַע אַחֲרֵי זָקְנוֹ חִדֵּשׁ נְעוּרִים!</p>

<p>פֶנִיכְּס קָם לִתְחִיָּה מֵאֲבַק הַקְּדוּמִים!</p>

<p>וּשְׂאוּ גַם אַתֶּם שָׁלוֹם, מְבַשְּׂרֵי הַדִּמְדּוּמִים,</p>

<p>מוֹרֵי דֶרֶךְ וְנוֹשְׂאֵי אוּרִים!</p>

<p>לָכֶם פָּרִיס כַּפֶּיהָ שִׁטְּחָה, בְּחִירֵי אֻמָּה!</p>

<p>אַרְדִּיכַלֵּי חֹק וּמְשׁוֹרְרֵי הַתְּקוּמָה!</p>

<p>אַתֶּם, אֲשֶׁר זְרוֹעֲכֶם הַנְּטוּיָה וְהָאַדִּירָה</p>

<p>רַבָּה לַחְצֹב לוּחוֹת חֹק וָחָג לָאָדָם, וּנְתַתֶּם</p>

<p>מְגִלַּת־חֹפֶשׁ לוֹ וּזְכוּת כַּבִּירָה,</p>

<p>וְרֹאשׁ מִשְׁפָּטוֹ אֲשֶׁר נָחַל עִם הַיְצִירָה.</p>

<p>אַתֶּם, בְּנֵי זְמַנֵּנוּ – בְּנֵי הַנֵּצַח אַתֶּם.</p>

<p>אֶת הַכֹּל נִצַּחְתֶּם וּפְרַקְתֶּם עֻלִּים קָשִׁים,</p>

<p>וְצוּרֵי מִכְשׁוֹל נֻפְּצוּ תַּחַת עֹז מַכַּתְכֶם,</p>

<p>אַתֶּם, שֶׁשְּׁאַפְתֶּם לִמְרוֹמֵי־חֹק חֲדָשִׁים, –</p>

<p>מֵהֲרוּ הַעְפִּילוּ אֶל רוֹמְמוֹת תְּעוּדַתְכֶם,</p>

<p>גּוֹמְלֵי טוֹב וָחֶסֶד, הִגִּיעַ זְמַן תַּשְׁלוּמִים,</p>

<p>הִגִּיעַ זְמָן לְרַסֵּן יֵצֶר אִישׁ וְיֵצֶר לִבְּכֶם אַתֶּם,</p>

<p>וּבָא הַיּוֹם לָרֶדֶת מִישׁוֹר וְלִתְחֹם תְּחוּמִים.</p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/17110">https://benyehuda.org/read/17110</a></div></body></html>