<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אֲהַלֵּל קוֹנִי</title>
	<meta name="author" content="שלום שבזי"/>
</head>
<body>

<p>חתימה: שלם יוסף</p>

<blockquote>
<br />
</blockquote>

<blockquote>
<p>אֲהַלֵּל קוֹנִי</p>

<p>בְּפִי וּלְשׁוֹנִי</p>

<p>שׁוֹכֵן מְעוֹנִי</p>

<p>אֶחָד וְאֵין שֵׁנִי לוֹ:</p>

<br />
</blockquote>

<blockquote>
<p>שׁוֹמֵר אֱמוּנִים</p>

<p>שׁוֹכֵן מְעוֹנִים</p>

<p>יוֹדֵעַ צְפוּנִים</p>

<p>וְכָל הַיְּצוּרִים תְּהַלְּלוֹ:</p>

<br />
</blockquote>

<blockquote>
<p>לוֹבֵשׁ צְדָקָה</p>

<p>שׁוֹמֵעַ צְעָקָה</p>

<p>יָדוֹ חֲזָקָה</p>

<p>אַשְׁרֵי נֶפֶשׁ תְּיַחֲלוֹ:</p>

<br />
</blockquote>

<blockquote>
<p>מְסַפְּרִים כְּבוֹדוֹ</p>

<p>יוֹשְׁבֵי חֶלְדּוֹ</p>

<p>אִישׁ כִּמְאוֹדוֹ</p>

<p>וְשָׁמַיִם וְחֵילוֹ:</p>

<br />
</blockquote>

<blockquote>
<p>יָחִיד נִגְלָה</p>

<p>לְמֹשֶׁה בְּחֶמְלָה</p>

<p>וְזַרְעָם סְגֻלָּה</p>

<p>אֲשֶׁר בָּחַר וְהִבְדִּילוֹ:</p>

<br />
</blockquote>

<blockquote>
<p>וְצִוָּם בְּעֶשֶׂר</p>

<p>וְשֵׁית מְאָה וְחַדְסַר</p>

<p>לְמֹשֶׁה מָסַר</p>

<p>לְהוֹרוֹת לְעָם הִנְחִילוֹ:</p>

<br />
</blockquote>

<blockquote>
<p>סְגָלָם לִשְׁמוֹ</p>

<p>כִּי הֵם עַמּוֹ</p>

<p>מַטַּע כַּרְמוֹ</p>

<p>אֲשֶׁר מִקֶּדְֶם שְׁתָלוֹ:</p>

<br />
</blockquote>

<blockquote>
<p>פְּדָאָם בְּחַסְדּוֹ</p>

<p>עַל יַד יְדִידוֹ</p>

<p>מֹשֶׁה עַבְדּוֹ</p>

<p>אֲשֶׁר רָצָה לְגַדְּלוֹ:</p>

<br />
</blockquote>

<blockquote>
<p>כְּבוֹדוֹ וְהוֹדוֹ</p>

<p>וּמַלְאֲכֵי פַחְדּוֹ</p>

<p>וְכִסֵּא כְבוֹדוֹ</p>

<p>שְׂרָפִים מִמַּעַל לוֹ:</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/44691">https://benyehuda.org/read/44691</a></div></body></html>