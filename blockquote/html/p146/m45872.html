<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אֶקְרָא לְאֵל</title>
	<meta name="author" content="שלום שבזי"/>
</head>
<body>

<p>חתימה: אלשבזי</p>

<blockquote>
<br />
</blockquote>

<blockquote>
<p>אֶקְרָא לְאֵל מֶלֶךְ נֶאֱמָן / הַנּוֹרָא אָב הָרַחֲמָן</p>

<p>חַסְדּוֹ וְטוּבוֹ לִי יְזֻמָּן / וְיִתֵּן לְקֵץ יִשְׁעִי סִימָן</p>

<p>אֶרְאֶה שְׁנֵי לוּחוֹת וְרִשְׁמָן / וּמַטֶּה וְצִנְצֶנֶת הַמָּן</p>

<p>וּמִשְׁפְּטֵי מִקְדָּשׁ</p>

<p>וְקוֹל שִׁיר חָדָשׁ</p>

<p>וְכֹהֵן מְקֻדָּשׁ</p>

<p>וְסֵדֶר יוֹם הַכִּפּוּרִים וּזְמָן</p>

<p>וְקָרְבַּן הַתּוֹדָה</p>

<p>וְסֵדֶר הָעֲבוֹדָה</p>

<p>וְלֵוִי יַגִּידָה</p>

<p>וְאֶתְבּוֹנֵן עַל שִׁיר הֵימָן / עוּרִי צָפוֹן וּבוֹאִי תֵימָן:</p>

<br />
</blockquote>

<blockquote>
<p>לַוִּי אַיֶּלֶת אֲהָבִים / חֶבְרַת עַם קֹדֶשׁ אֲהוּבִים</p>

<p>וְזִכְרִי זְכוּת אָבוֹת נְדִיבִים / דֵַּבְּרִי עַל לֵב נֶעְלָבִים</p>

<p>קַבְּצִי רְחוֹקִים וּקְרוֹבִים / יִהְיוּ לְחַיִּים נִכְתָּבִים</p>

<p>נַפְשִׁי מַהֲרִי</p>

<p>גּוּפִי טַהֲרִי</p>

<p>לְשִׁבְטַי תֹּאמְרִי</p>

<p>שׁוּבוּ בָּנִים שׁוֹבָבִים</p>

<p>וְהִכּוֹנִי דֶרֶךְ</p>

<p>לַעֲלוֹת אֶל חַדְרַךְ</p>

<p>מֵעֲבוֹדַת פֶּרֶךְ</p>

<p>בְּנֵי זֵדִים וּמְרִיבִים</p>

<p>כְּשׁוּלֵי בִּרְכַּיִם / תְּחַזְּקִי לַהֲקִימָן:</p>

<br />
</blockquote>

<blockquote>
<p>שׁוּב דָּל מִתְנַחְשֵׁל / וְהִתְאַמֵּץ כּוֹשֵׁל</p>

<p>וְלָמָּה תִתְרַשֵּׁל / כְּלֵי חֶרֶב תִּפְשׁוֹל</p>

<p>וְתָסִיר הַמִּכְשׁוֹל / וּלְבוּשׁ מַלְכוּת שַׁלְשֵׁל</p>

<p>כְּבִנְיָמִין צָעִיר</p>

<p>לְשַׂר הַיָּם הֵעִיר</p>

<p>וּנְשִׂיא יְהוּדָה הִנְעִיר</p>

<p>קָפַץ לְתוֹךְ הַנַּחְשׁוֹל</p>

<p>וְנִקְרָא בִשְׁמוֹ</p>

<p>וַיוֹיָ עִמּוֹ</p>

<p>וּבָרוּךְ טַעְמוֹ</p>

<p>אִישׁ כְּכֶרֶם טוֹב בָּשֵׁל / וְזָכָה לִמְלוּכָה</p>

<p>רֹאשׁ לַנְּשִׂיאִים קְדָמָן:</p>

<br />
</blockquote>

<blockquote>
<p>שׁוֹשַׁנַּת עֲמָקִים הַשְׁקִי / נְטִיעוֹתַיִךְ וּבָם דִּבְקִי</p>

<p>וּבְגַן הַבִּיתָן דִבְקִי / כִּי בוֹ תְשׁוּקָתִי וְחָשְׁקִי</p>

<p>וְאִמְרִי לִמְשִׁיחַ צִדְקִי / הַטְרִיפֵנִי לֶחֶם חֻקִּי</p>

<p>וְחֶמְדַּת עֵינִי</p>

<p>בְּפִי וּלְשׁוֹנִי</p>

<p>רְצֵה נָא אֲדוֹנִי</p>

<p>וְהַצְלִיחָה לְבַחוּרֵי פִרְקִי</p>

<p>עֶזְרִי בְצָרָה</p>

<p>בְּאֶרֶץ זָרָה</p>

<p>בַּצַּר לִי אֶקְרָא</p>

<p>וְלֹא יַנִּיחַ אָדָם לְעָשְׁקִי</p>

<p>כִּי הוּא עֻזִּי וּמָעֻזִּי / וְאוֹיְבֵי נַפְשִׁי יַכְלִימָן:</p>

<br />
</blockquote>

<blockquote>
<p>בִּימֵי נְעוּרַי חָשַׁקְתִּי / בְּצוּרִי וּבִשְׁמוֹ בָטַחְתִּי</p>

<p>יְקִימֵנִי וְאִם נָפַלְתִּי / כִּי בוֹ לְעוֹלָם דָּבַקְתִּי</p>

<p>וְרֵעַי וְאוֹהֲבַי עָזַבְתִּי / וּבְאַהֲבָתוֹ שָׂמַחְתִּי</p>

<p>וְחָשׁוּ רַעְיוֹנַי</p>

<p>וּלְבָבִי וְעֵינַי</p>

<p>נַפְשִׁי לַיוֹיָ</p>

<p>יְחַזְּקֵנִי אִם כָּשַׁלְתִּי</p>

<p>מְאַהֲבַי עָבְרוּ</p>

<p>וְנַפְשׁוֹתָן יָקְרוּ</p>

<p>לְעוֹלָמָן נִפְטְרוּ</p>

<p>וַאֲנִי זָקַנְתִּי וְשַׂבְתִּי</p>

<p>חֶלְקָם בַּחַיִּים / הַבָּאִים לְבִית עוֹלָמָן:</p>

<br />
</blockquote>

<blockquote>
<p>זִכְרוֹן טוֹב יְהֶא לִידִידִי / הַאֲזִינוּ שְׂרִידִים עָדַי</p>

<p>אֶשְׂמַח בְּשִׁבְתִּי וּמַעֲמָדִי / וְצוּרִי מַחֲזִיק אֶת יָדַי</p>

<p>אַחֲלַי בִּסְגֻלַּת שְׂרִידַי / רֹאשֵׁי קְהָלִי וּגְדוּדַי</p>

<p>לַיְלָה וְיוֹם</p>

<p>הַחָכְמָה תְּחַיֵּם</p>

<p>בִּרְצוֹן אֵל אָיוֹם</p>

<p>גּוֹלֶה עֲמוּקוֹת סוֹדִי</p>

<p>וְיֵין טוֹב יֵינָם</p>

<p>לְהַרְגִיל לְשׁוֹנָם</p>

<p>בְיֵחוּד קוֹנָם</p>

<p>וּבְעֶזְרַת אֵל שַׁדַּי</p>

<p>אָקוּם עֲלוֹת שַׁחַר / וְאֵלְכָה לִמְקוֹמָן:</p>

<br />
</blockquote>

<blockquote>
<p>יְקָרֵךְ יְלַוֵּנִי / בַּת אַבְרָהָם אֲדוֹנִי</p>

<p>בַּכֹּל אֵם הֲמוֹנִי / חֲמַד חַשֶׁק רְצוֹנִי</p>

<p>וּבְצִלֵּךְ מְלוֹנִי / כִּי מִמֵּךְ מְזוֹנִי</p>

<p>הַפְצִיחִי לְשׁוֹנִי / וְטַהֲרִי רַעְיוֹנִי</p>

<p>וְהַגִּינִי עַל רָשׁ</p>

<p>מִמְּקוֹמוֹ נִגְרָשׁ</p>

<p>וּלְפַרְנָסָה יִדְרָשׁ</p>

<p>וְטֶרֶף תִּתְּנִי</p>

<p>וְהַשְׂכִּילִי עַל דָּל</p>

<p>בִּתְשׁוּבָה חָדָל</p>

<p>לַיוֹיָ נִבְדָּל</p>

<p>אֶחָד וְאֵין בִּלְתּוֹ שֵׁנִי</p>

<p>הַבּוֹחֵר בְּעַמּוֹ / וְשׁוֹאֵל בִּשְׁלוֹמָן:</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/45872">https://benyehuda.org/read/45872</a></div></body></html>