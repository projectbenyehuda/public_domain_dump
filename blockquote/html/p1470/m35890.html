<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אָז נוֹלָד</title>
	<meta name="author" content="יניי"/>
</head>
<body>

<p>לז / שמות ז ח – כי ידבר אליכם</p>

<blockquote>
<br />
</blockquote>

<h2 id="א">א</h2>

<blockquote>
<p>אָז נוֹלָד רָאִיתָ / בְּחִירָךְ אָז הֶרְאֵיתָ</p>

<p>גִּנְזֵי לֵב צַר יָדָעְתָּ / דָּבָר אֲשֶׁר יְדַבֵּר לָהֶם הוֹדָעְתָּה.</p>

<br />
</blockquote>

<blockquote>
<p>הַמַּטֶּה אֲשֶׁר נִבְרָא לְעַנּוֹתוֹ / וּבוֹ כְאִוַּלְתּוֹ לַעֲנוֹתוֹ</p>

<p>זְחִילַת תַּנִּין לְהַרְאוֹתוֹ / חֲמַת תַּנִּינִים לְהַרְווֹתוֹ.</p>

<br />
</blockquote>

<blockquote>
<p>טֶפֶשׁ לִבּוֹ יִתְגַּבֵּר / יִרְגַּז כְּזוֹחֵל וְיִתְעַבֵּר</p>

<p>כֹּחַ מַטֶּה אוֹתוֹ יַדְבֵּר / לְעֵת יֻעַשׂ מוֹפֵת אֲשֶׁר יְדַבֵּר.</p>

<br />
</blockquote>

<blockquote>
<p>מַעֲנֶה לָנוּ תִּפְתַּח / וּמוֹסְרוֹתֵינוּ תְפַתַּח / בְּצֶדֶק יוֹשֵׁב פֶּתַח.</p>

<br />
</blockquote>

<h2 id="ב">ב</h2>

<blockquote>
<p>מַטֶּה הַנִּקְרָא לְשֵׁם אֱלֹהִים / נִקְרָא עוֹד לְשֵׁם אַחִים</p>

<p>שָׂמוּ בָם אוֹתוֹת וּמוֹפְתִים / עֲלֵי נוֹפִים וּמוֹפִים וְנַפְתּוּחִים.</p>

<br />
</blockquote>

<blockquote>
<p>פִּתְגָּם מַלְכָּם לֹא אִיחֵרוּ / צִירִים וּמִיָּד מִיהֵרוּ</p>

<p>קִירוֹת לִבּוֹתָם נִמְהָרוּ / רָגְזוּ וּמִדַּעַת נִבְעָרוּ.</p>

<br />
</blockquote>

<blockquote>
<p>שְׁלוּחִים עֵת אֲשֶׁר נִרְאוּ / שְׁלִיחוּתָם מִיָּד הֶרְאוּ</p>

<p>תַּעֲצוּמוֹת מִפִּי מֶלֶךְ נִבָּאוּ / תְּפוּסֵי עוֹז בְּעַזּוּת אֵלָיו בָּאוּ.</p>

<br />
</blockquote>

<blockquote>
<p>לִבּוֹ בְהִתְבּוֹנֵן / בְּבִינַת אֵל מְכוֹנֵן / טַל תֶּחִי יְחוֹנֵן.</p>

<br />
</blockquote>

<h2 id="ג">ג</h2>

<blockquote>
<p>יַנְחֵינוּ שִׁבְטָךְ / וּמִשְׁעֶנֶת מַטָּךְ / עַל אֱדוֹם בְּהַטָּךְ / מוּסַר שׁוֹטָךְ</p>
</blockquote>

<blockquote>
<p>נְשָׂא נֵס גָּדוֹל / לְתַנִּין יָם הַגָּדוֹל / כְּתַתָּה אוֹת גָּדוֹל / לַתַּנִּין הַגָּדוֹל</p>
</blockquote>

<blockquote>
<p>יְשֻׁלַּח מַטֵּה עֻזָּךְ / וְשֵׁבֶט מָעֻזָּךְ / חֹטֶר גַּאֲוָתָךְ / מַקֵּל גְּבוּרָתָךְ</p>
</blockquote>

<blockquote>
<p>יָהּ מוֹפֵת אַחַת שִׁלַּחְתָּ עַל מִצְרַיִם / מוֹפְתִים הַרְבֵּה תְּשַׁלַּח עַל מְצֵירִים.</p>

<br />
</blockquote>

<h2 id="ד">ד</h2>

<blockquote>
<p>אֱמֶת לֹא נָאֶה לִכְסִיל כָּבוֹד / וְלִכְסִיל נַמְתָּה לַחֲלֹק כָּבוֹד</p>

<p>בְּכָבוֹד לְהֵרָאוֹת לוֹ / וְכָבוֹד לְהַרְאוֹת לוֹ</p>

<p>אוֹת לְהַפְלִיא לוֹ / וּמוֹפֵת לִפְעֹל לוֹ</p>

<p>בַּעֲבוּר לְרַפּוֹת לוֹ מוֹסֵירוֹ / וּלְהַחֲזִיק עָלָיו מוּסָרוֹ</p>

<p>לִבּוֹ וְכִלְיוֹתָיו לְחַסְּרוֹ / בְּשֵׁבֶט מוּכָן לְנֵיו כְּסִילִים לְיַסְּרוֹ</p>
</blockquote>

<blockquote>
<p>לְסַלֵּף חֲכָמָיו / לְהַטְעוֹת חַרְטֻמָּיו / לְהוֹבִישׁ אֲשָׁפָיו / לְהַחְפִּיר כַּשָּׁפָיו</p>
</blockquote>

<blockquote>
<p>כִּי גַם כְּשָׁפִים אֵין בִּלְעָדֶיךָ בִלְתְּךָ נוֹרָא וְקָדוֹשׁ.</p>

<br />
</blockquote>

<h2 id="ה">ה</h2>

<blockquote>
<p>אָז שֵׁבֶט מוּסָר יַרְחִיק אִוֶּלֶת / וּלְפַרְעֹה וּלְעַמּוֹ הוֹסִיף אִוֶּלֶת
בַּעֲבוּר לָתֵת עֲווֹן עַל עֲווֹנָם / לְנַצֵּל מֵהֶם נַפְשָׁם וְהוֹנָם
גֶּבֶר בָּעוֹז / אֲשֶׁר קָח מַטֵּה עוֹז / וְנַעֲשָׂה נָחָשׁ לְפָנָיו / וְנָס מִפָּנָיו
דִּבַּרְתָּ לּוֹ לְדַבֵּר לְאָחִיו לְשֵׂאתוֹ / וְלִפְנֵי מוֹשֵׁל תַּנִּין לַעֲשׂוֹתוֹ
הִשְׁלִיכוֹ וְנַעֲשָׂה לִשְׁלֹשָׁה מִינִים / לְעֶכֶס וּלְתַנִּין וּלְרֹאשׁ פְּתָנִים
וַיִּבֶז צַר וְהַדָּבָר לֹא בָא לוֹ / כִּי בָּז לַדָּבָר יֵחָבֶל לוֹ
זָד וְקָרָא לְכָל בַּעֲלֵי כְשָׁפִים / וְעָשׂוּ כֵן מַקְלוֹת נְחָשִׁים שׁוֹאֲפִים
חָזַר עֲלֵיהֶם מַטֵּה אֵל וּבָלַע אוֹתָם / וְנוֹאֲלוּ שָׂרֵי צֹעַן כֵּן בִּרְאוֹתָם
טָפַשׁ וְכָבַד לִבּוֹ מִדָּעַת / וְנַעֲשָׂה כְּכָבֵד פּוֹלֶטֶת וְלֹא בּוֹלַעַת
יָהּ לְהַעֲבִיר עָלָיו עֶשֶׂר מַכּוֹת / אֲשֶׁר עַל מַטֶּה הָיוּ כְתוּבוֹת.</p>

<br />
</blockquote>

<blockquote>
<p>כי ידבר</p>

<br />
</blockquote>

<h2 id="ו">ו</h2>

<blockquote>
<p>אֱוִיל בְּרוֹעַ מַעְבָּדָיו / דִבֵּר אִוֶּלֶת בְּמַעֲמַד עֲבָדָיו</p>

<p>בִּינוּ עֲנוֹת אִוַּלְתּוֹ לְעֵינָיו / פֶּן יִהְיֶה חָכָם בְּעֵינָיו.</p>

<br />
</blockquote>

<blockquote>
<p>גַּסּוּת לִבּוֹ אִם נִתְהַפַּךְ / וְיִשְׁאַל מִכֶּם אוֹת הֲפַכְפַּךְ</p>

<p>דְּבָרִי יַהֲפֹךְ דְּבָרוֹ הַמְּהֻפָּךְ / בַּמַּטֶּה אֲצֶר לְנָחָשׁ נֶהְפָּךְ.</p>

<br />
</blockquote>

<blockquote>
<p>הַאִם בִּקֵּשׁ מוֹפֵת תְּנוּ לוֹ / וְאִם שָׁאַל שְׁאֵלָה תַּנּוּ לוֹ</p>

<p>וְעַל אִוַּלְתּוֹ אִוֶּלֶת שְׁנוּ לוֹ / וְלֹא תִּרְאוּ כִּי לֹא תִשְׁווּ לוֹ.</p>

<br />
</blockquote>

<blockquote>
<p>זָר הַזָּהוּם בְּזִרְמַת סוּס / בְּמַטֶּה יִירְדוֹ כְּשׁוֹט לַסּוּס</p>

<p>חָשׁוּב הוּא בְשָׂרוֹ כִּבְשַׂר חֲמוֹר / לָכֵן מַתְּנוּהוּ כְּמֶתֶג לַחֲמוֹר.</p>

<br />
</blockquote>

<blockquote>
<p>טוֹעֶה אֲשֶׁר הִתְעַתּוּ רוּחוֹ / בְּנַחַת רוּחֲכֶם הִלְכוּ לְרוּחוֹ</p>

<p>יוֹצִיא כִּכְסִיל כָּל רוּחוֹ / וְתִשָּׁבֵר גַּסּוּת רוּחוֹ.</p>

<br />
</blockquote>

<blockquote>
<p>כּוֹחַ מַטֶּה בְּשׁוּרוֹ יִירָא / וְעֵת יֻעַשׂ מוֹפֵת לֹא יִירָא</p>

<p>לָכֵן חַכְמֵי עַמּוֹ יִקְרָא מְהֵרָה / וְיַעֲשׂוּ כֵן בְּלַהֲטֵי מְאֵרָה.</p>

<br />
</blockquote>

<blockquote>
<p>מַלְעִיג מְבַזֶּה יְהִי עַל כֵּן / בֵּעָשׂוֹת כֵּן וְיַעֲשׂוּ כֵן</p>

<p>נִבְלְעוּ מַטּוֹת בְּמַטֶּה וְתָמְהוּ עַל כֵּן / כִּי לֹא יוּכְלוּ כֵּן לְתַכֵּן.</p>

<br />
</blockquote>

<blockquote>
<p>נֵס הָאַחֲרוֹן יִהְיֶה נָוֶה / מִן הָרִאשׁוֹן יְהִי מְנֻוֶּה</p>

<p>עוֹז מַטֶּה בְּמַעֲמָדוֹ יְחַוֶּה / כִּי לֹא…… וְלֹא יֵעָבֶה.</p>

<br />
</blockquote>

<blockquote>
<p>פֶּלֶא זֶה בִּרְאוֹת אֱוִיל לֵב / כִּי חֲכָמָיו וְשָׂרָיו אֱוִילֵי לֵב</p>
</blockquote>

<blockquote>
<p>צוּר יְצוּר …….. שי לֵב / וְיִפּוֹל בְּרָע כָּל מַקְשֶׁה לֵב.</p>

<br />
</blockquote>

<blockquote>
<p>קוֹצֵף וְאוֹמֵר …… עָצְמִי / לִי יְאוֹרִי וַאֲנִי בָרָאתִי עַצְמִי.</p>
</blockquote>

<blockquote>
<br />

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/35890">https://benyehuda.org/read/35890</a></div></body></html>