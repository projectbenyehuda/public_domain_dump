<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>יוֹנָה מַה לָּךְ הוֹמִיָּה</title>
	<meta name="author" content="ישראל נג'ארה"/>
</head>
<body>

<blockquote>
<br />
</blockquote>

<blockquote>
<p>&amp;&amp;&amp; יוֹנָה מַה לָּךְ הוֹמִיָּה</p>

<p>סימן: ישראל</p>

<br />
</blockquote>

<blockquote>
<p>יוֹנָה מַה לָּךְ הוֹמִיָּה / עַל נִזְרֵךְ לָאָרֶץ הֻשְׁלָךְ</p>

<p>וּלְקִנֵּךְ יִשְׁכֹּן דַּיָּה / וְכוֹס וּקְאַת וְשָׁלָךְ</p>

<p>מִנְעִי עֵינֵךְ מִבִּכְיָה / כִּי אֵל עָל עָלַיִךְ מָלָךְ</p>

<p>פִּצְחִי שִׁיר יְפֵיפִיָּה / כִּי הִנֵּה מַלְכֵּךְ יָבוֹא לָךְ.</p>

<br />
</blockquote>

<blockquote>
<p>שַׂמְּחִי אֶת לֵב נִשְׁבָּר / אֲשֶׁר בַּשִּׁבְיָה נִתְעַלָּף</p>

<p>הַלְבִּישִׁי סוּת זַךְ וּבָר / אֶת בַּר בִּלְבוּשׁ שַׂק נִתְעַלָּף</p>

<p>הִנֵּה הַסְּתָו עָבַר / הָלַךְ וְהַגֶּשֶׁם חָלָף</p>

<p>נָא קוּמִי לָךְ בַּת נָבָר / רַעְיָה יָפָתִי וּלְכִי לָךְ.</p>

<br />
</blockquote>

<blockquote>
<p>רָאִיתִי עֳנִי עַמִּי / וְיָדַעְתִּי אֶת מַכְאוֹבָיו</p>

<p>לֹא יִתְּנוּ לוֹ דֳּמִי / וְיָסֹבּוּ עָלָיו רַבָּיו</p>

<p>חַכִּי לִי לְיוֹם קוּמִי / לְעַד, לָרִיב אֶת יְרִיבָיו</p>

<p>אָשׁוּבָה אֶל מְקוֹמִי / וְשָׁם אֶתֵּן אֶת דּוֹדַי לָךְ.</p>

<br />
</blockquote>

<blockquote>
<p>אֶל קִנֵּךְ עוּפִי יָפָה / וְעַל גּוֹזָלַיִךְ נוּחִי</p>

<p>מַחַץ מַכָּתֵךְ אֶרְפָּא / וּבְשִׁבְיָה עוֹד לֹא תֵאָנְחִי</p>

<p>לֹא תִהְיִי עוֹד לְחֶרְפָּה / וּלְמוֹנַיִךְ מָאוּס וּסְחִי</p>

<p>אַךְ תִּרְדִי בָם וְאַפַּ/יִם אֶרֶץ יִשְׁתַּחֲווּ לָךְ.</p>

<br />
</blockquote>

<blockquote>
<p>&amp;&amp;&amp; יָפָה אַתְּ יַעֲלָה</p>

<p>סימן: ישראל</p>

<br />
</blockquote>

<blockquote>
<p>יָפָה אַתְּ יַעֲלָה / עֵינַיִךְ יוֹנִים</p>

<p>שִׂפְתּוֹתַיִךְ כַּלָּה / כְּמוֹ חוּט שָׁנִים</p>

<p>פִּצְחִי שִׁיר תְּהִלָּה / בְּתֹף וּמִנִּים</p>

<p>נַעַל בַּמְּסִלָּה / לִרְעוֹת בַּגַּנִּים.</p>

<br />
</blockquote>

<blockquote>
<p>שְׂעַר רֹאשֵׁךְ דָּמָה / תִּקְוַת חוּט זָהָב</p>

<p>לֶחְיֵךְ כְּאוֹר חַמָּה / בְּקִרְבִּי לַהַב</p>

<p>קִרְבָתֵךְ אֲיֻמָּה / לִבִּי יֶאֱהַב</p>

<p>דּוֹדַיִךְ, נְעִימָה / מֵרֹב פְּנִינִים.</p>

<br />
</blockquote>

<blockquote>
<p>רִשְׁפֵּי אַהֲבָתֵךְ / כְּלַפִּיד יִבְעָר</p>

<p>וּבְיָם תְּשׁוּקָתֵךְ / לְבָבִי יִסְעָר</p>

<p>הֵן נְוַת דּוֹדִים נְוָתֵךְ / צְאִי מִשִּׁנְעָר</p>

<p>שׁוּבִי לִמְנוּחָתֵךְ / שִׁכְחִי יְגוֹנִים.</p>

<br />
</blockquote>

<blockquote>
<p>אֶל נֹכַח פָּנַיִךְ / טוּבִי אַעֲבִיר</p>

<p>וּבְנֵי שִׁכֻּלָיִךְ / עַל אֱדוֹם אַגְבִּיר</p>

<p>אֶרְעֶה עֲדָרַיִךְ / אֶבְנֶה הַדְּבִיר</p>

<p>אָשִׁיבָה שׁוֹפְטַיִךְ / כְּיָמִים קַדְמוֹנִים.</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/38315">https://benyehuda.org/read/38315</a></div></body></html>