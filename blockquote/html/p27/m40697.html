<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>תְּלֻנֹּת הָאָדָם (ט)</title>
	<meta name="author" content="אברהם בר גוטלובר"/>
</head>
<body>

<p><a href="#fn:1" id="fnref:1" title="see footnote" class="footnote"><sup>1</sup></a></p>

<blockquote>
<p>רַבִּים מִבְּנֵי הָאָדָם יִמָּלְאוּ זַעַם</p>

<p>עַל יְמֵי חַיֵיהֶם כִּי יָעוּפוּ חִישׁ,</p>

<p>וְכֹה יְקֹנְנוּ אִישׁ וָאִישׁ:</p>

<p>&quot;נָהָר, חֵץ, רוּחַ, עָשָׁן, בָּרָק וָרַעַם,</p>

<p>לֹא יְמַהֲרוּ שָׁטֹף וָעוֹף,</p>

<p>הִנְדֹף, עָבוֹר וְחָלֹף,</p>

<p>כְּמוֹ חַיֵי אֱנוֹשׁ בַּתֵּבֵל;</p>

<p>וְכִמְעַט יְמֵי חַיֵינוּ</p>

<p>כֵּן יִמְעֲטוּ שִׂמְחָתֵינוּ,</p>

<p>חַיֵינוּ וּמְשׂוֹשֵׂנוּ יַחַד מֵהָבֶל.</p>

<p>מְחִתָּה תַּשְׁרֵשׁ מִתַּחַת לְשָׂשׂוֹן,</p>

<p>וְרֵאשִׁית בִּכּוּרֵי פִּרְיֶהָ הָאָסוֹן.</p>

<p>הָאָרֶץ הַזֹּאת אַךְ עֵמֶק בֶּכֶא הִיא;</p>

<p>חֲרוּלֵי-יָגוֹן וְקִמְשׁוֹנֵי-שָׁבֶר</p>

<p>קוֹצֵי מַחֲלָה וְחוֹחֵי מָוֶת וָקָבֶר,</p>

<p>אֵלֶּה הֵם צְמָחֶיהָ אֲשֶׁר תּוֹצִיא,</p>

<p>וְאַךְ לְעִתִּים רְחוֹקִים שֶׁמֶשׁ שָׂשׂוֹן זֹרַחַת</p>

<p>לְהָאִיר לִבְנֵי אָדָם יֹשְׁבֵי בּוֹר תַּחַת.&quot;</p>

<p>אוּלָם הֶרֶף בֶּן אָדָם הֶרֶף מִיַּלֵל,</p>

<p>וְאַל לְצַד עִלָּאָה מִלִּין תְּמַלֵּל.</p>

<p>לֹא עַל אֱלֹהִים וְהַתֵּבֵל תְּלֻנֹּתֶיךָ</p>

<p>כִּי הַחַיִּים הָאֵלֶּה לֹא יָשְׁרוּ בְּעֵינֶיךָ;</p>

<p>אִוַּלְתְּךָ הָיְתָה בְּעֹכְרֶךָ</p>

<p>כִּי מַתְּנוֹת הַטֶּבַע לֹא עָרְבוּ אֵלֶיךָ.</p>

<p>אִם לָתֵת לְךָ שְׁאֵלָתְךָ תֵאוֹת לְךָ הַהַצְלָחָה</p>

<p>הֲכִי תֹּאמַר הוֹן, וְהָאֲבִיוֹנָה שְׁכָכָה?</p>

<p>הֲלֹא אִם תְּנַשְׂאֶךָ מֵעַל לָעָבִים</p>

<p>לָשׂוּם קִנְּךָ תִּתְאָו בֵּין הַכּוֹכָבִים.</p>

<p>דִמְיוֹנָךְ אֶל הַבָּאוֹת מְגַמַּת פָּנָיו,</p>

<p>עַל יָדוֹ הָיָה וְיִהְיֶה נָשָׁקוּ,</p>

<p>עָתִיד וָעָבַר יַחְדָו יִדְבָּקוּ,</p>

<p>וְאֶל הַהֹוֶה לֹא יָשִׂים עֵינָיו:</p>

<p>הוּא עִוֵּר, עֵינֶיךָ לְבִלְתִּי יָשׁוּרוּ</p>

<p>בְּאוֹר שִׂמְחוֹת אֶרֶץ עַד אֲשֶׁר יַעֲבוֹרוּ.</p>

<p>עַל גַּפֵּי מְרֹמֵי הַהַצְלָחָה מַצְלִיחַ אֵינֶךָ.</p>

<p>תָּמִיד הַצְלָחַת אֱמֶת נִצֶּבֶת מוּל עֵינֶיךָ</p>

<p>בְּתִקְוַת שָׁוְא אֶל אֲשֶׁר יִפֹּל לְךָ חָבֶל,</p>

<p>וְכֹה תִשְׂבַּע נַפְשְׁךָ דִמְיוֹנֵי כָזָב וָהָבֶל.</p>

<br />
</blockquote>

<blockquote>
<p>וְלֹא תִזְכֹּר אֶת בּוֹרְאֶךָ אֲשֶׁר בְּתִתּוֹ לְךָ חַיִים</p>

<p>גַּם עֵדֶן וְעֹנֶג רַב חָלַק לְךָ תַּחַת הַשָּׁמַיִם.</p>

<p>גַּם לֵב לָדַעַת נָתַן לְךָ וְלִשְׁמֹעַ אָזְנָיִם,</p>

<p>וְלַחֲזוֹת מִפְעָלָיו שָׁת לְךָ עֵינָיִם,</p>

<p>אַהֲבָתוֹ וְחֶמְלָתוֹ לַבְּקָרִים יוֹפִיעוּ,</p>

<p>בַּבֹּקֶר בַּבֹּקֶר חַסְדוֹ יוֹדִיעוּ.</p>

<br />
</blockquote>

<blockquote>
<p>וְלֹא תִזְכֹּר בִּרְכַּת שַׁדַי</p>

<p>אֲשֶׁר חֲנָנְךָ לְמַדַּי.</p>

<p>מָתַי תּוֹדֶה לָאֵל, מָתַי תִּשְׂמַח גָבֶר?</p>

<p>הֲעַד יוֹם מוֹתְךָ תְחַכֶּה, יוֹם בּוֹ תִקָבֵר?</p>

<p>הַלָאֵל מְהֻלָל בְּפִי כֹל</p>

<p>תִּתֵּן תּוֹדָה בְשַׁעֲרֵי שְׁאוֹל? –</p>

<p>עַל יְמֵי חַיֵּיכֶם כִּי חִישׁ יַחֲלֹפוּ</p>

<p>אַל נָא תִּתְאֹנְנוּ אַנְשֵׁי תֵבֵל.</p>

<p>עֲלֵיכֶם; כִּי הֶבֶל וָרִיק תִּרְדֹּפוּ</p>

<p>שְׂאוּ נָא קִינָה מִסְפֵּד וָאֵבֶל.</p>

<p>אוֹ עִזְבוּ אִוַּלְתְּכֶם וּפְקַחְתֶּם עֵינָיִם,</p>

<p>וּרְאִיתֶם בְּטוֹבָה תַּחַת הַשָּׁמָיִם. –</p>

<br />
</blockquote>

<div class="footnotes">
<hr />
<ol>

<li id="fn:1">
<p>מעותק מלשון אשכנז משירי ברָאקקעט. <a href="#fnref:1" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/40697">https://benyehuda.org/read/40697</a></div></body></html>