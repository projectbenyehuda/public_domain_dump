<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אָנָה אַתְּ נַפְשִׁי?</title>
	<meta name="author" content="לורד ביירון / יהודה ליב גורדון"/>
</head>
<body>

<p>(בעקבות ביירון)</p>

<br>

<blockquote>
<p>אָן, נַפְשִׁי, תָּעוּפִי? נָא הַגִּידִינִי,</p>

<p>אַחֲרֵי כִּי גֵּוִי זֶה יֵרֵד הַקָּבֶר?</p>

<p>הֵן אַתְּ, בַּת אַל-מָוֶת, פֹּה לֹא תָּלִינִי,</p>

<p>אַחַר כִּי תֵצְאִי מִכִּלְאֵךְ-גֵּו גָּבֶר;</p>

<p>הֲלֹא מִבֵּית חֹמֶר עָל תִּתְנַשָּׂאִי,</p>

<p>וּבְגָבְהֵי שָׁמַיִם שָׁם אָז תָּגּוּרִי,</p>

<p>מִכּוֹכָב אֶל כּוֹכָב תִּדְאִי תִּסָּעִי</p>

<p>וּבְעֵינֵי לֹא-בָשָׂר הַכֹּל תָּשׁוּרִי.</p>

<br>  

<p>וָהִיא בַּת עוֹלָמִים, חָפְשִׁי שֻלָּחָה,</p>

<p>מִבְּלִי הֵרָאוֹת, רָאוֹת רַבּוֹת תַּחַז,</p>

<p>עַל כָּל הַמּוֹצְאוֹת אָז עֵינָהּ נִפְקָחָה.</p>

<p>מָה הֹוֶה מַה הָיָה וַיַּחֲלֹף פַּחַז;</p>

<p>רִאשׁוֹנוֹת הָיוּ וּכְמַיִם עָבָרוּ</p>

<p>בִּמְצוֹלוֹת הַנְּשִׁיָּה עָמֹק טֻבָּעוּ.</p>

<p>כֻּלָּם אָז יַחַד מֶנָּה בַּל נֶעְדָּרוּ</p>

<p>וּלְמַבַּט עֵינָהּ יַחַד הִתְוַדָּעוּ.</p>

<br>  

<p>תֶּרֶב אָז לַחֲזוֹת גַּם קַדְמֵי עוֹלָמִים,</p>

<p>מָה עַד לֹא נַעֲשׂוּ שָׁמַיִם וָאָרֶץ,</p>

<p>גַּם אוֹרִים עַד הֵנָה עוֹדָם נֶעֱלָמִים,</p>

<p>הִתְעַנֵּג עַל זִיוָם הִיא תִּפְרֹץ פָּרֶץ!</p>

<p>תּוֹסִיף אָז הַבֵּט בַּאֲשֶׁר עוֹד תִּקְרֶינָה</p>

<p>אוֹתִיוֹת וּסְפוּנוֹת תִּקְרָא עַל לוּחַ, –</p>

<p>הָרִים יָמוּשׁוּ, וּשְׁמָשׁוֹת תִּכְבֶּינָה,</p>

<p>וְהִיא לָעַד בִּמְעוֹן קָדְשָׁהּ תָנוּחַ!</p>

<br>  

<p>שַׁאֲנַנָּה מִמָּגוֹר, בֶּטַח מִפַּחַד,</p>

<p>יָדָהּ אָז תַּעַל עַל כָּל עֵת וָפֶגַע,</p>

<p>גַּם רִבְבוֹת שָׁנִים מִכְּבָר חָלְפוּ יַחַד,</p>

<p>כֻּלָהַם אָז תָּמֹד אַךְ בִּקְנֵה-רֶגַע.</p>

<p>וּמִבְּלִי דַעַת כָּל חֲלוֹף בָּרָמִים</p>

<p>תִּרְוֶה בִּפְנֵי עֹשָׂהּ שׁוֹכֵן גָּבוֹהַּ</p>

<p>אַךְ גִּילַת נֵצַח וּנְעִימוֹת עוֹלָמִים</p>

<p>וּכְבָר מַה הוּא מָוֶת הִשָּׁהּ אֱלוֹהַּ!</p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/6743">https://benyehuda.org/read/6743</a></div></body></html>