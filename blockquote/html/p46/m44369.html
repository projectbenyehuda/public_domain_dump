<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אָדָם כִּדְגֵי הַיָּם אוֹ בַּת־גַּלִּים</title>
	<meta name="author" content="יהודה ליב גורדון"/>
</head>
<body>

<blockquote>
<p>אַחַד הַתַּנִינִים הַגְּדוֹליִם מִיחִידֵי הַסְּגֻלָּה,</p>

<p>נְשִׂיא הַיָּם, מִן הַהֲדַסִּים אֲשֶׁר בַּמְּצוּלָה,</p>

<p>כִּי מִפִּי הַשְּׁמוּעָה יָדַעְנוּ תוֹרָה מוֹרָשָׁה</p>

<p>כִּי יֵשׁ בַּיָּם כָל מַה שֶּׁיֵּש בַּיַּבָּשָׁה;</p>

<p>וּבְכֵן גַּם בַּיָּם אֲשֶׁר הִתְעַתֵּד לַגַּלִּים</p>

<p>יֵשׁ שָׂרִים וַעֲבָדִים, עֲשִׁירִים וְדַלִּים,</p>

<p>יֵשׁ לוֹבְשֵׁי קַשְׂקַשִׂים, יֵשׁ הוֹלְכִים עֲרֻמִּים,</p>

<p>יֵשׁ חַלָּשִׁים וּקְטַנִּים, יֵשׁ גְּדוֹלִים וַעֲצוּמִים</p>
</blockquote>

<p>*</p>

<blockquote>
<p>דְּאָגָה אַחַת דִּכְּאַתְנִי</p>

<p>בִּימֵי מַחֲלָתִי:</p>

<p>הַשְּׁמוּעָה בָּאַתְנִי</p>

<p>כִּי בִקְהִלָּתִי</p>

<p>נִמְנָה הַחַיָט לְגַבַּאי הַחֶבְרָה</p>

<p>וְאִם יַעֲסֹק הוּא בִּקְבוּרָתִי</p>

<p>יָדַעְתִּי כִּי נָכוֹן לִי יוֹם עֶבְרָה.</p>

<p>אָנֹכִי מֵעוֹלָם עִמּוֹ לֹא רַבְתִּי</p>

<p>לֹא בְדִינֵי אָדָם, וְלֹא בְדִינֵי שָׁמַיִם,</p>

<p>רַק פַּעַם אַחַת אֵלָיו סֵרַבְתִּי</p>

<p>עֵת תָּפַר וַיְקַלְקֵל לִי מִכְנָסַיִם –</p>

<p>מִנִּי אָז לְמִפְגָּע לוֹ שָׂמָנִי</p>

<p>וּבְכָל עֵת מְצוֹא בִּמְחָטָיו דְּקָרָנִי,</p>

<p>גַּם עוֹד עַד הַיּוֹם יִשְׂטְמֵנִי</p>

<p>וּבְחָדְשׁוֹ – קְבוּרַת חֲמוֹר יִקְבְּרֵנִי</p>

<p>אָכֵן תַּעֲנֵנִי רוּחַ מְבִינָתִי</p>

<p>אִם לֹא אַחַת לִי מַה תְּהִי קְבוּרָתִי</p>

<p>אִם בְּגִבְעַת הַלְּבֹנָה וּבְהַר הַמֹּר</p>

<p>אוֹ אֲחוֹרֵי הַגָּדֵר בִּקְבוּרַת חִמוֹר,</p>

<p>אִם בְּבָשָׂר הַחַי לֹא יָרֵאתִי מַחַט –</p>

<p>מֵרִמָּה לַמֵּת לָמָה אֶפְחַד פַּחַד!</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/44369">https://benyehuda.org/read/44369</a></div></body></html>