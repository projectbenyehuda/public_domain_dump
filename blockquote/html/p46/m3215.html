<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>קִינַת הוֹרְדוֹס</title>
	<meta name="author" content="לורד ביירון / יהודה ליב גורדון"/>
</head>
<body>

<p>עַל מוֹת מַרִימִי אִשְׁתּוֹ</p>

<blockquote>
<br>  
</blockquote>

<blockquote>
<p>אוֹי לִי, מַרִימִי! לִבִּי לֹא יָנוּחַ</p>

<p>זֶה קָרַע לִבֵּךְ וַיַּגֵּר דָּמֵהוּ,</p>

<p>מִפַּחַז נִקְמָתִי נַפְשִׁי תָּשׁוּחַ</p>

<p>וּמוּסַר כִּלְיוֹתַי – לֹא אֶשּׂאֵהוּ.</p>

<p>אַיֵּךְ, תַּמַּתִי, הֲכִי עֲזַבְתִּנִי,</p>

<p>לֹא תִמְחִי עֵינִי כִּי תַרְבֶּה לִדְמֹעַ,</p>

<p>הֲלֹא מֵאָז תָּמִיד אַתְּ נִחַמְתִּנִי</p>

<p>עֵת יַעַרְכוּנִי בִּעוּתַי אֱלוֹהַּ!?</p>

<br>  

<p>הַאֻמְנָם מַתְּ? וּמִי הוֹרִידֵךְ קֶבֶר?</p>

<p>מִי הִשְׁתּוֹלֵל לַחְרוֹץ מָוֶת עָלָיִךְ?</p>

<p>אֲנִי הָהּ, אֲנִי הִגְדַּלְתִּי הַשֶּבֶר,</p>

<p>צוּר חַרְבִּי אָנִי שָׁכְרָה מִדָּמְיִךְ!</p>

<p>אַךְ אַתְּ מוּמָתָה וּכְבָר מָצָאת נַחַת –</p>

<p>וּבְלִבִּי זֶה הַמָּלֵא מַר עַצָּבֶת</p>

<p>לַבַּת הַנֹחַם כַּתֹּפֶת קוֹדָחַת,</p>

<p>פַּס מִפְלָט מֶנִּי, כָּל תִּקְוָה כֹּזָבֶת.</p>

<br>  

<p>עִם נוֹשֵׂאת-כִּתְרִי זֹאת חֶמְדַּת כָּל עַיִן</p>

<p>כָּל חֶמְדַּת חַיַּי לַשַּׁחַת יָרָדָה!</p>

<p>אוֹי כִּי שׁוֹשַׁנַּת יַעֲקֹב זֹאת עוֹד אַיִן</p>

<p>זֹה רַק לַעְנוֹד חַיַּי עֶדְיָהּ עָנָדָה.</p>

<p>בִּי הָאָשָׁם, לִי גַּם כּוֹס הַקֻּבַּעַת</p>

<p>מֶנָּה אֶשְׁתֶּה אֶמְצֶה בַּעֲצָמָי רֶצַח,</p>

<p>וּבְקִירוֹת לִבִּי תִּפשֶׂה הַצָּרַעַת</p>

<p>וּתְפוֹצֵץ מוֹסְדוֹתָיו לשְׁאִיַּת נֵצַח.</p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/3215">https://benyehuda.org/read/3215</a></div></body></html>