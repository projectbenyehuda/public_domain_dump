<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>משל קד: קוֹף וּשְׁנֵי קוֹפָיו וְנָמֵר</title>
	<meta name="author" content="ברכיה הנקדן"/>
</head>
<body>

<blockquote>
<p>הַמֹּנֶה סֵדֶר הַבְדָּלוֹת בַּבָּנִים / לְסוֹף יִתְעָרְבוּ עִמּוֹ שׁוֹנִים</p>

<br />

<p>קוֹף אֶחָד וּשְׁנֵי קוֹפָיו עַל הַסֶּלַע סְבִיב הַסְּנֶה
/ הַקָּטָן אֹהֵב וְהַגָּדוֹל שֹׂנֵא / וְהִנֵּה נָמֵר שֹׁקֵד מִמְּעוֹנוֹ
יֹרֵד / וְהַקּוֹף עָלָיו וְעַל אֲשֶׁר אָהַב חָרֵד / בִּרְאוֹתוֹ כִּי בָא
מֵהַרֲרֵי נְמֵרִים / וַיֵּצֵא בְחֵמָה גְדוֹלָה לְהַשְׁמִיד וּלְהַחֲרִים
/ וַיִּשְׁאַג עַל טַרְפּוֹ / יְפַלֵּס נָתִיב לְאַפּוֹ / וַיֹּאמֶר
הַקּוֹף: מִן אֲשֶׁר אֶשְׂנָא אֵדַע שְׁכֹל / וְהִסְתַּרְתִּי פָנַי
מִמֶּנּוּ וְהָיָה לֶאֱכֹל / וַיִּקְָחֵהוּ וַיַּשְׁלִיכֵהוּ עַל גַּבּוֹ /
לְתִתּוֹ רִאשׁוֹן אֶל הַנָּמֵר שָׁת לִבּוֹ / וְהַקָּטָן אֲשֶׁר חָמַל
עָלָיו / בְּנוּסוֹ נְשָׂאוֹ בֵּין רַגְלָיו / וּבִרְאוֹתוֹ כִּי הַנָּמֵר
הֹלֵךְ וְקָרֵב רָצָה / לְהַשְׁלִיךְ אֶת אֲשֶׁר עַל גַּבּוֹ אָרְצָה /
וְזֶה יָדַע זְדוֹנוֹ וַיַּחֲזֵק בְּצִצִּית רֹאשׁוֹ / בַּאֲשֶׁר רָצָה
לְמַלֵּט אֶת נַפְשׁוֹ / וּבִרְאוֹתוֹ כִּי לֹא יָכֹל לְהַפִּילוֹ /
וְהַנָּמֵר נִגַּשׁ וּבָא אֶצְלוֹ / עָזַב אֶת אֲשֶׁר אָהַב וְהוּא נִמְלָט
/ עִם הַקּוֹף אֲשֶׁר עַל גַּבּוֹ שָׁלָט / וַיַּרְא הַקּוֹף כִּי
זִמּוֹתָיו נִתָּקוּ / כִּלְיוֹתָיו וְלִבּוֹ עִם הַקּוֹף אֲשֶׁר שָׂנֵא
דָבָקוּ / וַתֵּהָפֵךְ שִׂנְאָתוֹ לְאַהֲבָתוֹ / וַיַּחְמֹל עָלָיו
כַּאֲשֶׁר יַחְמֹל אִישׁ עַל בְּנוֹ הָעֹבֵד אֹתוֹ.</p>

<br />

<p>וְהַמָּשָׁל לֶאֱהֹב אֶת בָּנָיו בְּמִדָּה שָׁוָה / כִּי
אֶת אֲשֶׁר יֶאֱהַב יוֹתֵר וְשָׂם בּוֹ תִּקְוָה / בְּפֶתַע פִּתְאֹם
הַגַּלְגַּל יִטְרְפֶנּוּ / הֲתָעִיף עֵינֶיךָ בּוֹ וְאֵינֶנּוּ / וַאֲשֶׁר
שָׂנֵא וְרִחֵק אֹתוֹ / וְהָיָה לוֹ לְמֵשִׁיב נֶפֶשׁ וּלְכַלְכֵּל
שֵׂיבָתוֹ.</p>
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/38563">https://benyehuda.org/read/38563</a></div></body></html>