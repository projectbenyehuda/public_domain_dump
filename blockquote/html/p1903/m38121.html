<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>משל ס: פָּר וָשׁוֹר</title>
	<meta name="author" content="ברכיה הנקדן"/>
</head>
<body>

<blockquote>
<p>מְתוּקָה שְׁנַת הָעֹבֵד / מִהְיוֹת זְמַנּוֹ אֹבֵד</p>

<br />

<p>פָּר רָאָה שׁוֹר בַּמַּחֲרֵשָׁה / וְיַד הָאִכָּר עָלָיו
הָלֹךְ וְקָשָׁה / בַּאֲשֶׁר נָתַן עָלָיו מוֹסֵרוֹת וּמֹטוֹת / וּמִן
הָעֹל לֹא יוּכַל צַוָּארוֹ לִנְטוֹת / וַיֵּט מִן הַדֶּרֶךְ וַיֹּאמֶר לוֹ
הַפָּר / בְּרִיתְךָ אֶת שָׁלוֹם כֻּפָּר / מֵרֹב עֲבוֹדָה וּמֵרֹב טֹרַח /
וַאֲנִי כְפֶרֶא רָץ עֲלֵי אֹרַח / וּבַיַּעַר אָשִׂים דֶּרֶךְ
וּבִכְרָמִים מִשְׁעוֹל / וְלֹא עֻבַּד בִּי וְלֹא עָלָה עָלַי עֹל /
וְאֶתְהַלֵּךְ בְּכֶרֶם זַיִת וּבִסְבָכֶיהָ / כְּבִכְרָה קַלָּה
מְשָׂרֶכֶת דְּרָכֶיהָ / וַיַּעַן לְמוּלוֹ הַשּׁוֹר / בְּשִׂפְתֵי דַעַת
וּבְמִישׁוֹר / כָּל עֵת אֲשֶׁר הָעֲבוֹדָה עָלַי תִּכְבַּד / וְכִי אֲנִי
אֶל הַשָּׂדֶה נֶעְבָּד / וְאֶמְשֹׁךְ בְּעֹל בְּמַאֲמַצֵּי כֹחִי /
אֶשְׁכֹּן בֶּטַח וְנַפְשִׁי תֶחִי / וְאַתָּה בְּחַיֶּיךָ אַל תַּאֲמֵן /
כִּי שִׁלְּחוּךָ חָפְשִׁי לִהְיוֹת דָּשֵׁן וְשָׁמֵן / וְלֹא בָא
צַוָּארְךָ בַּעֲבוֹדוֹת רַבּוֹת / בֶּחָרִישׁ וּבַקָּצִיר תִּשְׁבֹּת /
בְּפֶתַע פִּתְאֹם יִקָּחֲךָ שַׂר הַטַּבָּחִים / עַל כֵּן סְבִיבוֹתֶיךָ
פַּחִים / וַיְהִי מִקֵּץ חֹדֶשׁ יָמִים / אַחֲרֵי הַפָּר בָּאוּ רַבִּים
עַמִּים / וּבַחֲבָלִים עַל צַוָּארוֹ מְשָׁכוּהוּ / וַיְהִי נִדְחָף
לָלֶכֶת וַיַּבְהִילוּהוּ / וְהַשּׁוֹר חֹרֵשׁ בְּרִנָּה / וְהַפָּר מֻכֶּה
וּמְעֻנֶּה מֵאֵין חֲנִינָה / וַיִּקְרָא לוֹ הַשּׁוֹר: הֲלֹא טוֹב לְךָ
לַעֲבֹד אֶת הָאֲדָמָה / מִלֶּכֶת לַחֲצַר מָוֶת כִּי לְמַפַּלְתְךָ אֵין
תְּקוּמָה.</p>

<p>וְהַמָּשָׁל בְּאִישׁ אֲשֶׁר לְמַלֵּא סִפְקוֹ הוּא בְּעֹל
כָּבֵד / מְתוּקָה שְׁנַת הָעֹבֵד / וּבַקָּהָל תִּגָּלֶה צִדְקָתוֹ / כִּ
יֵשׁ תִּקְוָה לְאַחֲרִיתוֹ / וְלֹא כֵן מִדַּת הֶעָצֵל / כִּי חָזוּת
בְּפִיו לֵאמֹר, יִנָּצֵל / בְּלֹא טֹרַח וּבְלֹא עֲבוֹדָה / וְלֹא יֵדַע
אֶת עִתּוֹ כַּדָּגִים שֶׁנֶּאֱחָזִים בִּמְצוֹדָה.</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/38121">https://benyehuda.org/read/38121</a></div></body></html>