<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>משל מב: חָרַשׁ בַּרְזֶל וּסְנֶה</title>
	<meta name="author" content="ברכיה הנקדן"/>
</head>
<body>

<blockquote>
<p>גֵּאֲוַת אָדָם תַּשְׁפִּילֶנּוּ / וְלֹא יוּכַל לָדוּן עִם שֶׁתַּקִּיף מִמֶּנּוּ</p>

<p>חָרַשׁ בַּרְזֶל שָׁת אֶת טָרְחוֹ / וַיִּפְעַל בִּזְרוֹעַ
כֹּחוֹ / בַּרְזֶל גַּרְזֶן אֵין כָּמֹהוּ / פָּנִים קִלְקַל כִּי לֹא
קֵהוּ / וּבְכָל שְׁכֵנָיו יִוָּעֵץ / אָנָה יִקַּח לִרְצוֹנוֹ עֵץ /
לַעֲשׂוֹת בֵּית יָד חָזָק שִׁחַר / וְעֵץ לֹא יִרְקַב יִבְחָר /
הַיֹּעֲצִים הֱשִׁיבוּהוּ מַעֲנֶה / קַח לְךָ מִן דָּלִיּוֹת הַסְּנֶה /
קָשֶׁה מִן הָעֵצִים כֻּלָּם / מִן הָעוֹלָם וְעַד הָעוֹלָם / וַיֵּלֶךְ
אֶל הַסְּנֶה בְּמוֹעֲצוֹתָיו / וַיִּכְרֹת מִן דָּלִיּוֹתָיו / חִבֵּר
הַבַּרְזֶל בַּעֲמָלוֹ / עַל הָעֵץ אֲשֶׁר הֵכִין לוֹ / תִּקֵּן הַגַּרְזֶן
וְכִלָּהוּ / וַיֹּאמֶר לַדֶּבֶק טוֹב הוּא / וּלְנַסּוֹת טוּבוֹ וְהוֹדוֹ
/ בַּגַּרְזֶן נִדְחָה יָדוֹ / לִכְרֹת אֶת הַסְּנֶה עַד תֻּמּוֹ / שֹׁרֶשׁ
וְעָנָף כִּי בָא יוֹמוֹ.</p>

<p>וְהַמָּשָׁל בְּאִישׁ אוֹהֵב אֶת רֵעֵהוּ / אֲשֶׁר
טִפְּחָהוּ וְרִבָּהוּ / יַאֲכִילֵהוּ וְיַשְׁקֵהוּ / כַּאֲשֶׁר הָיָה
רָעֵב עֵרוֹם וָדָל / וּבִרְאוֹתוֹ כִּי שָׁמַן וְגָדַל / נֶהְפַּךְ לוֹ
לְבֶן־בְּלִיַּעַל / וּבְמֵטִיב אֵלָיו יִמְעַל / לְשַׁלֵּם לוֹ רָעָה
תַּחַת טוֹבָה / וְשִׂנְאָה תַּחַת אַהֲבָה / וַיְהִי לוֹ לְשָׂטָן בְּרֹב
מַשְׂטֵמָה / מִכָּל הָאָדָם אֲשֶׁר עַל פְּנֵי הָאֲדָמָה / וְהָיָה
אַדִּיר מִמֶּנּוּ וּמָשְׁלוֹ מִקִּרְבּוֹ / הֲיִתְפָּאֵר הַגַּרְזֶן עַל
הַחֹצֵב בּוֹ / וּמַר מִמָּוֶת זֶה הָאִישׁ מוֹצֵא / מְהָרְסָיו
וּמַחֲרִיבָיו מִמֶּנּוּ יֵצֵא.</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/38103">https://benyehuda.org/read/38103</a></div></body></html>