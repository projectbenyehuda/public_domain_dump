<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>משל סג: תַּרְנְגֹל וְתַרְנְגֹלֶת</title>
	<meta name="author" content="ברכיה הנקדן"/>
</head>
<body>

<blockquote>
<br />

<p>יֵשׁ אֲשֶׁר יָרִיבוּ יַחַד / רֹדְפֵי שַׁלְמוֹנִים וְשֹׁחַד</p>

<br />

<p>תַּרְנְגוֹל לָוָה מִתַּרְנְגֹלֶת כֹּר חִטִּים /
וַיְבִיאֵהוּ מִבֵּיתָהּ בְּמִטְפָּחוֹת וּבַחֲרִיטִים / וְהַמּוֹעֵד
אֲשֶׁר הַתַּרְנְגֹל לְשַׁלֵּם אָמַר / עָבַר הַזְּמָן וְהַיּוֹם לֹא
שָׁמַר / וְלֹא בָא וְלֹא שָׁאַל לָהּ זְמָן / וַתֹּאמֶר לוֹ: הֲלֹא
תִהְיֶה נֶאֱמָן / לְשַׁלֵּם כְּיוֹם אֶתְמוֹל כִּי יַעֲבֹר הַכֹּר / אֱמֶת
קְנֵה וְאַל תִּמְכֹּר / וַיֹּאמֶר לָהּ: חָלִילָה לִי לְשַׁקֵּר
בֶּאֱמוּנָתִי / וְחִטִּים צְבוּרִין וּמֻנָּחִין בְּבֵיתִי / בֹּאִי
אִתִּי הַבַּיְתָה וַאֲשַׁלֵּם בְּמִדָּה / כִּי לֹא אֲשַׁקֵּר בְּכָל
כְּלִי חֶמְדָּה / וַתֹּאמֶר לוֹ: הִנֵּה תִצְמַח רְמִיָּה בְרוּחֶךָ /
שִׂים כֹּה נֶגֶד אַחַי וְאַחֶיךָ / וְהָשֵׁב תְּשִׁיבֵם בַּמָּקוֹם אֲשֶׁר
קִבַּלְתָּם / כִּי אֶפְרֹחַי כַּאֲשֶׁר תִּמְדֹד הַחִטָּה יִלְקְטוּ
מַפַּלְתָּם / בַּאֲשֶׁר כִּמְעַט הָרָעָב הֲרָגָן / לְאִמּוֹתָם יֹאמְרוּ:
אַיֵּה דָגָן / כִּי אָזְלַת יָדָם וְדָגָן חָסְרוּ
/ וְעַתָּה יִלְקְטוּ אֶת אֲשֶׁר יִתְפַּזְּרוּ / עַל כֵּן אָמַרְתִּי
לַהֲבִיאָם בִּגְבוּלִי / וּמַפַּל בַּר יִמְצְאוּ הַנִּשְׁעָנִים עַל
מַאֲכָלִי / וַיֹּאמֶר הַתַּרְנְגֹל: לֹא כִי / בִּמְפֻזָּר וּמְפֹרָד לֹא
תְחַיִּי נַפְשֵׁךְ וְנֶפֶשׁ בָּנַיְכִי / אַךְ בֹּאִי וְאֶמְדֹד הַחִטִּים
בְּאָהֳלִי / קֹמְנָה שְׁמַעְנָה קוֹלִי / וַהֲמוֹנַי שָׁם יֹאכְלוּ אֲשֶׁר
יִפֹּל לְעֵינַיִךְ / כַּאֲשֶׁר זָמַמְתְּ לַעֲשֹׂת לְבָנַיִךְ.</p>
</blockquote>

<blockquote>
<br />

<p>וְהַמָּשָׁל מִן הַמְּלִיצִים וְהַשֹּׁפְטִים / אֲשֶׁר
מִשְׁפָּט וָצֶדֶק בָּעִיר מַטִּים / כִּי יֵשׁ אֲשֶׁר יָרִיבוּ יַחַד /
רֹדְפֵי שַׁלְמוֹנִים לֹקְחֵי שֹׁחַד / בְּבֹא דְבַר מִשְׁפָּט אֲלֵיהֶם /
וְיֵרָגְנוּ בְאָהֳלֵיהֶם / לֵאמֹר: זֶה הַמִּשְׁפָּט יִהְיֶה בְּבֵיתִי
וּבַחֲצֵרִי / וְלֹא יִפֹּל אַרְצָה מִן כְּבוֹדִי וִיקָרִי / וְזֶה אֹמֵר:
אַךְ תּוֹךְ גְּבוּלִי וְסִפִּי / וְלֹא יִשָּׁמַע רַק עַל פִּי / וְכָל
זֶה לָקַחַת שֹׁחַד וּלְהַטּוֹת צֶדֶק בְּתַרְמִית וּבְתֹאֲנָה / אֵין
קֹרֵא בְצֶדֶק וְאֵין נִשְׁפָּט בֶּאֱמוּנָה / וְאֵין אֶחָד מִתְעוֹרֵר
לְהַחֲזִיק בְּצֶדֶק / אַךְ לִטְחֹן אֹתוֹ הָדֵק / הֶחָפֵץ יְמַלֵּא אֶת
יָדוֹ וִיסַלֵּף אִמְרָתוֹ / הוֹי בּוֹצֵעַ בֶּצַע רַע לְבֵיתוֹ.</p>
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/38166">https://benyehuda.org/read/38166</a></div></body></html>