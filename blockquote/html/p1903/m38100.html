<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>משל לט: זַרְזִיר, נֶשֶׁר וְעוֹפוֹת</title>
	<meta name="author" content="ברכיה הנקדן"/>
</head>
<body>

<blockquote>
<p>יְקַוּוּ הַקְּטַנִּים לִשְׂרָרָה / כִּי טוֹבָה חָכְמָה מִגְּבוּרָה</p>

<br />

<p>זַרְזִיר מָלַךְ בְּחָכְמָתוֹ / וְלֹא מֵרֹב גְּבוּרָתוֹ /
וְאִם עֲלֵיהֶם הוּרַם וְהוּנָף / קָטָן הוּא מִכָּל בַּעֲלֵי כָנָף /
וְכַאֲשֶׁר בַּתְּחִלָּה נִקְבָּצוּ / וְהָעוֹפוֹת בֵּינֵיהֶם נוֹעָצוּ /
לָשׂוּם מֶלֶךְ עֲלֵיהֶם / אֲשֶׁר יָרוּם לָעוּף בְּמַחֲנֵיהֶם / וַיֹּאמֶר
הַנֶּשֶׁר: מִי מִן הַמְעוֹפְפִים כָּמוֹנִי / וּמִי יָחוּשׁ חוּץ
מִמֶּנִּי / וְכִשְׁמֹעַ זֶה הַזַּרְזִיר זָמַם בְּמַחֲשָׁבוֹ / כִּי
בִּכְנַף הַנֶּשֶׁר אֵיתָן מוֹשָׁבוֹ / בַּאֲשֶׁר יָעוּף שָׁם תִּהְיֶה
תַחֲנוֹתוֹ / יִשָּׂאֵהוּ עַל אֶבְרָתוֹ / וַיִּתְחַבֵּא בְּאֶבְרַת
הַנֶּשֶׁר כַּאֲשֶׁר זָמָם / וְכַאֲשֶׁר יָעוּפוּ בַעֲלֵי כָנָף הַנֶּשֶׁר
עֲלֵיהֶם יִתְרוֹמָם / עַל כָּל עוֹף אֲשֶׁר יָעוּף פַּעֲמָיִם / דֶּרֶךְ
הַנֶּשֶׁר בַּשָּׁמַיִם / וַיֹּאמַר: עַל כָּל הָעוֹפוֹת מָלַכְתִּי / כִּי
הִתְגַּדַּלְתִּי וְהִתְרוֹמַמְתִּי / עוֹד זֶה מְדַבֵּר וְזֶה בָּא /
הַזַּרְזִיר אֲשֶׁר תַּחַת כְּנָפָיו נֶחְבָּא / אֲשֶׁר עַד עַתָּה נָח
עֲלֵי גַבּוֹ / עַל כֵּן טַעֲמוֹ עָמַד בּוֹ / כִּי בִרְאוֹתוֹ הַנֶּשֶׁר
יָגֵעַ וּרְפֵה יָדַיִם / וְהַזַּרְזִיר הִתְחַזֵּק וַיֶּאֱזֹר מָתְנַיִם /
לָעוּף מֵעַל הַנֶּשֶׁר מַעְלָה מַעְלָה / וַיִּתְנוּ לוֹ הוֹד מַלְכוּת
וּמֶמְשָׁלָה.</p>

<br />

<p>וְהַמָּשָׁל בְּאִישׁ מָלֵא כֶסֶף וְזָהָב / תַּחְתָּיו
שָׁחֲחוּ עֹזְרֵי רָהַב / יִתְפָּאֵר בְּחַדְרֵי מַשְׂכִּיתוֹ / וְאַל
יִתְהַלֵּל הַגִּבּוֹר בִּגְבוּרָתוֹ / לְהַבְזוֹת בְּעֵינָיו דַּל וְקָטָן
/ כִּי עֵת יֵהָפֵךְ לִהְיוֹת לְשָׂטָן / מִמּוֹעֲצוֹתָיו יַפִּילֶנּוּ /
וְדַל מֵבִין יַחְקְרֶנּוּ / וְאִמְרַת הֶחָכָם לַחְכִּים יְשָׁרָה /
טוֹבָה חָכְמָה מִגְּבוּרָה.</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/38100">https://benyehuda.org/read/38100</a></div></body></html>