<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>הוֹי כָּל־מְתֵי שֵׂכֶל</title>
	<meta name="author" content="משה אבן עזרא"/>
</head>
<body>

<p>קינה על מות יצחק בן ברון</p>

<blockquote>
<br />
</blockquote>

<blockquote>
<p>הוֹי כָּל־מְתֵי שֵׂכֶל וְיוֹדְעֵי סֵפֶר / הוֹי לַעֲנוֹת עִמִּי לְאֶשְׁכֹּל כֹּפֶר,</p>

<p>וּבְכוֹת כְּעַל יָחִיד וְהָמֵר עַל בְּכוֹר / וּסְפֹד בְּצוֹם וּבְכִי וְשַׂק וָאֵפֶר,</p>

<p>כִּי חֹק תְּעוּדָה הַזְּמָן חָלַף בְּיוֹם / לֻקַּח וְהַדִּבֵּר בְּרִיתוֹ הֵפֵר,</p>

<p>וּשְׁמֵי חֲסָדִים נִמְלְחוּ בִלְתּוֹ וְנָ/גֹלּוּ תְהִלּוֹת הָאֱנוֹשׁ כַּסֵּפֶר,</p>

<p>יִצְחָק אֲשֶׁר הָיָה לְאוֹת עַל מִפְלְאוֹת / חָכְמָה וְהַנּוֹתֵן לְאִמְרֵי שֶׁפֶר,</p>

<p>אֵלָיו דְּבַר שַׁחַק לְבַד גֻּנַּב וּפִיו / רוֹגֵל צְפוּנוֹתָיו וְסוֹדָיו חוֹפֵר,</p>

<p>נוֹקְשׁוּ בְנֵי יָקְשָׁן בְּאִמְרֵיהֶם כְּמוֹ / עָפוּ בְנֵי עֵיפָה וְיַלְדֵי עֵפֶר,</p>

<p>הָעֵט וְהַדִּבֵּר לְמָאוֹס הֵם, הֲכִי / תָּעוּ מְתֵי צַחוֹת וְיוֹדְעֵי סֵפֶר.</p>

<p>כָּל עֵץ בְּגַן אֵל לֹא עֲמָמֻהוּ, וְאֵיךְ / תִּשְׁאַל בְּעַד עֵץ הַהֲדַס אוֹ נֹפֶר?</p>

<p>אֵיךְ חוּג אֲדָמָה יַהֲלֹךְ אוֹ לֹא יְהִי / שַׁחַק עֲשִׂירִי מִנְּתִיבוֹ צוֹפֵר?</p>

<p>בּוֹשָׁה לְבָנָה מֵעֱזוּז שֹׁדוֹ וְכֵן / קָדְרוּ פְנֵי חַמָּה וְחָפְרוּ חֵפֶר,</p>

<p>תַּחְתָּיו תְּאַו כִּימָה הֱיוֹת נַפְשָׁה וְשׂוּם / עַיִשׁ וּבָנֶיהָ לְנַפְשׁוֹ כֹפֶר.</p>

<p>בֶּטֶן שְׁאוֹל צַר מִנְּשׂוֹא שֶׁמֶשׁ וְזָר / כָּל הָאֱנוֹשׁ קֶבֶר לְסַהַר חוֹפֵר.</p>

<p>הַקֵּץ בְּעֵת יָקִיץ יְהִי רֶגֶל אֱנוֹשׁ / קַל כַּצְּבִי אֵלָיו וְרָץ כָּעֹפֶר.</p>

<p>לֻקַּח כְּתִשְׁבִּי בַּעֲווֹן הַדּוֹר, הֲכִי / לֹא מֵת בְּחַטָּאתוֹ כְּמוֹת בֶּן חֵפֶר,</p>

<p>נִגְנַז כְּמוֹ נִגְנַז אֲרוֹן־קֹדֶשׁ, אֲשֶׁר / צֻפָּה בְּזָהָב טוֹב וְלֹא בַכֹּפֶר.</p>

<p>נִִסְתַּר בְּצֵל שַׁדַּי וּבִכְתָב עִם בְּנֵי / עֶלְיוֹן שְׁמוֹ הוּחַק בְּשֵׁבֶט סוֹפֵר,</p>

<p>לִלְבֹּשׁ בְּכֵס אֵל מַחְלְצוֹת כָּבוֹד, / לֹא מַחְלְצוֹת אָרְגוּ יְדֵי אִישׁ תּוֹפֵר.</p>

<p>כָּל שֹׁד אֲשֶׁר נוֹלָד – וְיִכְלֶה, בִּלְעֲדֵי / זֶה, כִּי בְּמֵי דִמְעַת מְבִינִים יִפֶר.</p>

<p>מָה אַאֲרִיךְ בִּסְפוֹר וְסַפֵּר אֶת יְקָר / גָּדְלוֹ, וְלֹא יִמַּד וְלֹא יִסָּפֵר.</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/31688">https://benyehuda.org/read/31688</a></div></body></html>