<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>רֵאשִׁית</title>
	<meta name="author" content="רבינדראנאת טאגור / דוד פרישמן"/>
</head>
<body>

<blockquote>
<br />
</blockquote>

<blockquote>
<p>&#8220;אֵי־מִזֶּה בָאתִי וְאֵיפֹה לִקַטְתְּ אוֹתִי?&#8221; שָׁאַל הָעוֹלָל אֶת־פִּי
אִמּוֹ.</p>

<p>וְאִמּוֹ חֶצְיָהּ בּוֹכָה וְחֶצְיָהּ צֹהֶלֶת, וְאֶת־הָעוֹלָל חִבְּקָה
אֶל־לִבָּהּ, וַתַּעַן וַתֹּאמַר:</p>

<p>&quot;טָמוּן הָיִיתָ בְּלִבִּי, מַחֲמַדִּי, לִהְיוֹת שָׁם כָּל־שֶׁאֱלָתוֹ.</p>

<p>בְּתוֹךְ צַלְמֵי הַמִּשְׂחָק הָיִיתָ אֲשֶׁר לְשַעֲשֻעֵי יַלְדוּתִי,
וְיוֹם יוֹם בַּבֹּקֶר בַּעֲשׂוֹתִי מִן־הַחֵמָר אֶת־צֶלֶם אֱלֹהַי,
פְּעַלְתִּיךָ גַּם־אַתָּה וַהֲרָסְתִּיךָ גַּם־אָתָּה.</p>

<p>סָגוּר הָיִיתָ וּמְסֻגָּר בְּקֶרֶב אֵל בֵּיתֵנוּ, וּבְעָבְדִי אוֹתוֹ
עֲבַדְתִּיךָ גַּם־אָתָּה.</p>

<p>בְּכָל־תִּקְוָתִי וּבְכָל־אַהֲבָתִי, בְּחַיַּי וּבְחַיֵּי אִמִּי הָיִיתָ
עִמִּי גַּם־אָתָּה.</p>

<p>בְּחֵיק הָרוּחַ אֲשֶׁר מָוְתָה אֵין עִמּוֹ וַאֲשֶׁר בְּכָל־בֵּיתֵנוּ
יִשְׁלוֹט כָּלְכַּלְתָּ אַתָּה דוֹרוֹת עַל־דּוֹרוֹת.</p>

<p>לְמוֹעֵד בְּתוּלַי, כַּאֲשֶׁר פָּתַח לִבִּי אֶת־פִּרְחֵי עָלָיו,
רִחַפְתָ אַתָּה מִמַּעַל־לוֹ כְּמוֹ רֵיחַ נִיחוֹחַ.</p>

<p>עֶדְנָתְךָ הָעֲנֻגָּה הֵנֵצָה בִיצֻרֵי בְשָׂרִי מְלֵאֵי נֹעַר כְּמוֹ
לַהַט עָבִים לִפְנֵי צֵאת הַשֶּׁמֶשׁ.</p>

<p>אַתָּה רֹאשׁ בְּחִיר־הַשָּׁמַיִם, אַתָּה אָח מַתְאִים לְאוֹר הַשַּׁחַר,
הִנֵּה זָרַמְתָּ עִם־זֶרֶם חַיֵּי הָעוֹלָם בְּמּוֹרָד וּבְאַחֲרִיתְךָ
הֱצִיפְךָ אֶל־חוֹף לִבִּי.</p>

<p>אַבִּיט אֶל־פָּנֶיךָ וְחִידַת פְּלָאִים תַּחְלְפֵנִי: אַתָּה הַבֵּן
לַכֹּל – וְלִי אַתָּה נָתוּן.</p>

<p>מִיִּרְאָתִי פֶּן־תֹּאבַד מִמֶּנִי אֶלְחָצְךָ אֶל־לִבִּי הָכֵן. מָה
הַקֶּסֶם אֲשֶׁר רָקַם אֶת־אוֹצַר הָעוֹלָם הַלָּזֶה בְּתוֹךְ יָדַי
הָעֲנֻגּוֹת הָאֵלֶּה?&quot;</p>

<br />
</blockquote>

<blockquote>
<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/13688">https://benyehuda.org/read/13688</a></div></body></html>