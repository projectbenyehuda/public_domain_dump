<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[לנודך בקרבי]</title>
	<meta name="author" content="שמואל הנגיד"/>
</head>
<body>

<blockquote>
<p>∪ — — ∪ —
— — ∪ — — ∪ — ∪
— // ∪— — ∪ — — — ∪ — — ∪ — ∪ —</p>
</blockquote>

<blockquote>
<p>לְנוּדָךְ בְּקִרְבִּי אוֹר וְגוּפִי בְּתוֹךְ
יְאוֹר<a href="#fn:1" id="fnref:1" title="see footnote" class="footnote"><sup>1</sup></a> // בְּשָׁטְפוֹ<a href="#fn:2" id="fnref:2" title="see footnote" class="footnote"><sup>2</sup></a> וּמִי יוּכַל נְשׂא אוּר וְזָרֶם<a href="#fn:3" id="fnref:3" title="see footnote" class="footnote"><sup>3</sup></a>?</p>
</blockquote>

<blockquote>
<p>הֲתִמְשֹׁךְ בְּקֶשֶׁת נֹד לְתֻמָּךְ<a href="#fn:4" id="fnref:4" title="see footnote" class="footnote"><sup>4</sup></a> בְּיוֹם נְדֹד // וְתַצִּיב כְּמַטָּרָה<a href="#fn:5" id="fnref:5" title="see footnote" class="footnote"><sup>5</sup></a> קְרָבַי, וְתוֹרֵם<a href="#fn:6" id="fnref:6" title="see footnote" class="footnote"><sup>6</sup></a>?</p>
</blockquote>

<blockquote>
<p>לְנוּד אוֹהֲבִי<a href="#fn:7" id="fnref:7" title="see footnote" class="footnote"><sup>7</sup></a> זָעוּ
עֲצָמַי וְרָחֲפוּ<a href="#fn:8" id="fnref:8" title="see footnote" class="footnote"><sup>8</sup></a>, // וְרָקְדוּ בְּתוֹךְ
גּוּפִי כְּעֵגֶל וּבֶן רֵם<a href="#fn:9" id="fnref:9" title="see footnote" class="footnote"><sup>9</sup></a>,</p>
</blockquote>

<blockquote>
<p>וְאֶמְצָא לְפֵרוּדוֹ<a href="#fn:10" id="fnref:10" title="see footnote" class="footnote"><sup>10</sup></a> בְּלִבִּי כְּמוֹ יְקוֹד // יְלַהֵט לְחוּמִי<a href="#fn:11" id="fnref:11" title="see footnote" class="footnote"><sup>11</sup></a> וַעֲצָמַי יְגָרֵם<a href="#fn:12" id="fnref:12" title="see footnote" class="footnote"><sup>12</sup></a>.</p>

<br />
</blockquote>

<div class="footnotes">
<hr />
<ol>

<li id="fn:1">
<p><strong>אור&#8230;יאור</strong> – לשון נופל על לשון. <a href="#fnref:1" title="return to body" class="reversefootnote">&#160;&#8617;</a></p>
</li>

<li id="fn:2">
<p><strong>וגופי בתוך יאור בשטפו</strong> – השוה לעיל לח 26:
ולבי בבין זעה לזעה כצף בינות יאורים שנים נהדפים ונהרים. <a href="#fnref:2" title="return to body" class="reversefootnote">&#160;&#8617;</a></p>
</li>

<li id="fn:3">
<p>אש בוערת בקרבי על פרידתך ודמעותי נוזלות בזרם עד
שגופי הוא כמו בתוך יאור שוטף, ומי יוכל לשאת אש וזרם מים יחד. <strong>ומי
יוכל נשא אור וזרם</strong> – השוה לעיל עג 8: ואיך אוכל נשא אחת בראשי תשופני
ואחת על עקבי. <a href="#fnref:3" title="return to body" class="reversefootnote">&#160;&#8617;</a></p>
</li>

<li id="fn:4">
<p><strong>התמשך בקשת נד לתמך</strong> – על פי מלכים א כב לד:
ואיש משך בקשת לתמו. <a href="#fnref:4" title="return to body" class="reversefootnote">&#160;&#8617;</a></p>
</li>

<li id="fn:5">
<p><strong>ותציב כמטרה</strong> – על פי איכה ג יב: ויציבני
כמטרא. <a href="#fnref:5" title="return to body" class="reversefootnote">&#160;&#8617;</a></p>
</li>

<li id="fn:6">
<p><strong>ותורם</strong> – ותירה בהם חצי אהבה. <a href="#fnref:6" title="return to body" class="reversefootnote">&#160;&#8617;</a></p>
</li>

<li id="fn:7">
<p><strong>לנוד אוהבי</strong> – מפני פרידת אוהבי ממני. <a href="#fnref:7" title="return to body" class="reversefootnote">&#160;&#8617;</a></p>
</li>

<li id="fn:8">
<p><strong>ורחפו</strong> – ונעו. <strong>זעו עצמי ורחפו</strong> – על פי
ירמיה כג ט: רחפו כל עצמותי. <a href="#fnref:8" title="return to body" class="reversefootnote">&#160;&#8617;</a></p>
</li>

<li id="fn:9">
<p><strong>רם</strong> – ראם. <strong>ורקדו בתוך גופי כעגל ובן רם</strong> –
על פי תהלים כט ו: וירקידם כמו עגל לבנון ושריון כמו בן ראמים. <a href="#fnref:9" title="return to body" class="reversefootnote">&#160;&#8617;</a></p>
</li>

<li id="fn:10">
<p><strong>לפרודו</strong> – לרגל פרודו. <a href="#fnref:10" title="return to body" class="reversefootnote">&#160;&#8617;</a></p>
</li>

<li id="fn:11">
<p><strong>לחומי</strong> – בשרי. <a href="#fnref:11" title="return to body" class="reversefootnote">&#160;&#8617;</a></p>
</li>

<li id="fn:12">
<p><strong>ועצמי יגרם</strong> – וישבר את עצמותי. על פי במדבר כד
ח: ועצמותיהם יגרם. <a href="#fnref:12" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/22905">https://benyehuda.org/read/22905</a></div></body></html>