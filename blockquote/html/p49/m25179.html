<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[עלה אלי ועזרני]</title>
	<meta name="author" content="שמואל הנגיד"/>
</head>
<body>

<p>ולה אתר אלאנתקאל מן קרטבה</p>

<p>ולו סמוך לצאתו מקורדובה</p>

<blockquote>
<br />
</blockquote>

<blockquote>
<p>U – – – U – – – U //– – U – – – U – – – U – –</p>
</blockquote>

<blockquote>
<p>עֲלֵה אֵלַי וְעָזְרֵנִי, יְדִידִי, // עֲלֵי יָמִים גְּזָלוּנִי כְּבוֹדִי,</p>

<p>וְהִתְאַחֵד לְהוֹשִׁיעַ מְזֻמָּן – // לְקָשׁוֹת, מִן זְמַן שָׂמוֹ יְחִידִי!</p>

<p>בְּלִבִּי קֵד, וְלֹא שִׁנּוּ לְהָבָיו // יְצוּרַי, כִּי אֲנִי כוֹסֶה יְקוֹדִי,</p>

<p>וְלֹא יֵדְעוּ אֲנָשִׁים מַה בְּלִבִּי, // וְלֹא אָבִיא בְּנֵי אָדָם בְּסוֹדִי,</p>

<p>אֲבָל יֵדַע זְמַן רַע כִּי בְּזִיתִיו, // וְכִי אֶמְאַס תְּנוּאוֹתָיו בְּעוֹדִי,</p>

<p>וְאִם עָלַי בְּמַלְכֻּדְתּוֹ יְסוֹבֵב – // בְּצוּרִי, אֶלְכְּדֶנּוּ תוֹךְ מְצוּדִי,</p>

<p>וְאִם יָכִין בְּנֵי קַשְׁתּוֹ – אֲפַלַּח // בְּחִיצַּי לֵב זְמַן, פִּלַּח כְּבֵדִי,</p>

<p>וְאִם אֵלִי יְשִיבֵנִי לְרִבְצִי – // אֲזַי יֵבוֹשׁ זְמַן הִרְחִיק נְדֹדִי,</p>

<p>וְאִם עֵינוֹ תְּהִי עָלַי לְטוֹבָה – // עֲלֵי עֵקֶב זְמַן אָגוּד גְּדוּדִי,</p>

<p>וְאִם יָדִי בְּיַד נַחוּם אֲחוּזָה – // זְמַנִּי בֶאֱמֶת אָחוּז בְּיָדִי,</p>

<p>בְּיוֹם צָרָה כְּצוּר חָזָק מְצָאתִיו // וְהָיָה לִי כְּמוֹ אִחי בְּנוּדִי,</p>

<p>רְפָדַנִי – וְלֹא בִיקָר וְלֹא הוֹן, // אֲבָל בָּא אֵיד – וְהִתְעַצֵּב לְאֵידִי</p>

<p>אֲנַי עֶדִי וְכוֹתֶרֶת לְרֵעִי // וְאַתָּה לִי לְכוֹתֶרֶת וְעֶדִי,</p>

<p>וְלֹא אֶחְפֹּץ בְּמַרְבַדִּים, וְאוּלָם // יְדִידוֹת הַחֲבֵרִים הֵם רְבִידִי.</p>

<p>אֲשֶׁר זוֹכֵר בְּרִית־קֶשֶׁת כְּרוּתָה // נְדוֹד יַכְרִית וְיִזְכֹּר אֶת מְרוּדִי,</p>

<p>וְהַדָּן דִּין אֱמֶת יָדִין זְמַן רַע // פְּצַעִני וְנָשָׂא אֶת רְדִידִי!</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/25179">https://benyehuda.org/read/25179</a></div></body></html>