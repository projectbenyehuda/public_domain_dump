<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אֲהוּבָה עֲזוּבָה</title>
	<meta name="author" content="מיכה יוסף לבנזון"/>
</head>
<body>

<blockquote>
<p>קוֹדֵר מַר הָיִיתִי אֶתְמוֹל בָּעֶרֶב,</p>

<p>אַתְּ לֹא שַׂמְתְּ לִבֵּךְ אֶל רוּחִי כִּי סָרָה;</p>

<p>וּגְאוֹן מִלַּיִךְ נָגַע לֵב וָקֶרֶב,</p>

<p>הֲזוּ אַהֲבָתֵךְ, הוֹ יָפָה וּבָרָה!
<br><br />
הֲתִשִּׁי לַיְלָה לִי אַהֲבָה נִשְׁבַּעַת</p>

<p>אָז בִּיפִי עֵינֵךְ לִי פִּתְּחוּ שָׁמַיִם;</p>

<p>בִּשְׂשׂוֹן-עֲדָנִים אָלוֹתַי שָׁמַעַתְּ,</p>

<p>מִדַּבְּרוֹת פִּי אָז שָׁאַפְתְּ רוּחַ-חַיִּים!
<br><br />
זִכְרִי נֶשֶׁף עֶרֶב בַּיַּעַר שָׁמָּה</p>

<p>עֵת חַכְלִילַת-עַיִן שֶׁמֶשׁ יָרָדָה;</p>

<p>מִנֹּגַהּ נֶגְדָהּ אָז לֶחֱיֵךְ אָדָמָה</p>

<p>וּבִנְשִׁיקוֹת פִּי מֵעִמִּי נִפְקָדָה&#8230;
<br><br />
זִכְרִי הַלַּיְלָה הָלַכְנוּ לָשׂוּחַ –</p>

<p>כַּחֲלִילִים אָז הָמוּ צִפֳּרִים שָּרִים;</p>

<p>וּלְאָזְנֵי כָל פֶּרַח לָאַט הָרוּחַ</p>

<p>וּבְסוֹד זִקְנֵי-עָם הִתְלַחֲשׁוּ הַיְּעָרִים!
<br><br />
גַּם גַּלֵּי הַנָּהָר בַּלָּאט נָהָקוּ,</p>

<p>אִישׁ אֶל אָחִיו מִבְּלִי אֹמֶר דִּבֵּרוּ;</p>

<p>הֶאָח! אָז יָדַיִךְ אוֹתִי חָבָקוּ:</p>

<p>&#8220;עֹז אַהֲבָתֵנוּ יֶהְגּוּ וִיסַפֵּרוּ!&#8221;
<br><br />
כֵּן דִּבַּרְתְּ אֵלַי – וּבְנֶפֶשׁ הוֹמִיָּה&#8230;</p>

<p>וּבְרִבְבוֹת עֵינָיו אָז הִשְׁקִיף רָקִיעַ!</p>

<p>אָז הֶגֶה פִּיךְ הִקְשִׁיבָה אַךְ דּוּמִיָּה –</p>

<p>וּבְשַׁחַק עֵד-נֶאֱמָן סַהַר הוֹפִיעַ!
<br><br />
הָהּ! זִכְרִי, יָפָתִי, אֶת לֵיל הָאָבִיב</p>

<p>עַל סִירַת דּוּגָה צָלַחְנוּ הַמַּיִם;</p>

<p>שִׂפְתֵי הַנָּהָר נָצוּ נָעוּ סָבִיב</p>

<p>וַיָּעוּפוּ אָז אֶרֶץ אַף שָׁמַיִם!
<br><br />
פִּתְאֹם מִמְּלוֹא פִיהוּ הֵילִיל הַסַּעַר</p>

<p>וּפֶתַע כַּיָּשֵׁן הֵקִיץ הָרַעַם;</p>

<p>וַיַּרְעֵם בַּשְּׁחָקִים וַיְחוֹלֵל יַעַר</p>

<p>וַחֲצָצִים הִלְּכוּ – וּבְשֶׁצֶף וָזַעַם!
<br><br />
וּמִטְרוֹת גֶּשֶׁם אֶת לֶחֱיֵךְ נָשָׁקוּ,</p>

<p>דַּלַּת רֹאשֵׁךְ כַּפָּז מַיִם שָׁטָפוּ –</p>

<p>בֵּין סַעַר וָנֶפֶץ הָמוּ שָׁרָקוּ</p>

<p>עֵינַיִךְ, יָפָה, כַּשַּׁחַר נִשְׁקָפוּ!
<br><br />
וּבֵין פַּחֲדֵי-אֶמֶשׁ, בַּלְהוֹת אֵימָתָה</p>

<p>צַוָּארִי חִבַּקְתְּ אַף רוּחֵךְ סָעָרָה –</p>

<p>לִבִּי יַךְ אֶל לִבֵּךְ כִּשְׁאוֹן סוּפָתָה</p>

<p>הוֹי! אָז נִשְׁמַת פִּיךְ עַל לֶחֱיִי בָּעָרָה!
<br><br />
אָז מַרְעִיד עָמַדְתִּי, בִּלְבָבִי פַּחַד –</p>

<p>עֵינַיִם יוֹנִים בַּדִּמְעָה רָחָצוּ!..</p>

<p>&#8220;לוּ נֶצַח&#8221; אָמַרְתְּ &#8220;הָיִינוּ כֹה יַחַד!&#8221;&#8230;</p>

<p>נַפְשִׁי אָז יָצְאָה – וּדְמֵי עוֹרְקַי רָצוּ – –
<br><br />
זִכְרִי&#8230; מַה תִּזְכְּרִי? אִם אוֹתִי שָׁכַחַתְּ!</p>

<p>זִכְרִי אַךְ אֵלֶּה – הוֹי לִבִּי יִנּוֹעַ –!</p>

<p>כִּי אֶל אֶבְלִי אַתְּ צָחַקְתְּ אַף שָׂמַחַתְּ</p>

<p>הוֹי מַכְאוֹב זֶה מִי עוֹד יֵדַע יָדֹעַ! –
<br><br />
וּגְאוֹנִי הֵקִיץ אַף רוּחִי הִתְעַבְּרָה,</p>

<p>לֹא עוֹד, הָהּ עַלְמָה, בִּמְשׁוֹרֵר תִּרְהָבִי&#8230;</p>

<p>נַתֵּק מוֹסְרוֹתַיִךְ חֵילִי אֲגַבְּרָה</p>

<p>וּלְנַפְשִׁי אֲצַוֶּה: &#8220;אַל עוֹד תֶּאֱהָבִי!&#8221;
<br><br />
אַךְ אוֹיָה! – עַל נַפְשִׁי אַךְ אַתְּ מוֹלֶכֶת</p>

<p>&#8220;אַל-אָהוֹב!&#8221; אֵיךְ אֲצַו נֶפֶשׁ וָרוּחַ?</p>

<p>הַאֶפְקוֹד עַל דָּמַי: &#8220;עִמְדוּ מִלֶּכֶת!&#8221; –</p>

<p>וּלְלִבִּי: &#8220;אַל תַּכֶּה! הֶרֶף לָנוּחַ!&#8221; –
<br><br />
אֵיךְ מֵרוּחַ הוֹמָה, מִלֵּב קוֹדִחַ</p>

<p>אַהֲבָתִי הָעַזָּה אֶקְרַע קָרֹעַ?</p>

<p>– קִרְעוּ עָלֶה מִלֵּב שׁוֹשָׁן פּוֹרֵחַ,</p>

<p>פָּנָיו יֶחֱוָרוּ – אַף יִגְוַע גָּוֹעַ –.
<br><br />
אַךְ גֵּאוּת נַעֲרָה לֹא אֶשָּׂא אֶסְבֹּלָה!</p>

<p>אֶעֶזְבֵךְ נֶצַח! – לוּ אָשׁוֹב לָאֲדָמָה! –</p>

<p>לוּ אַף כַּצִּיץ מִבְּלִי שֶׁמֶשׁ אֶבֹּלָה</p>

<p>וּכְגֵו נִדְכָּא כִּי יִפָּרֵד מִנְּשָׁמָה! –
<br> </p>
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/5365">https://benyehuda.org/read/5365</a></div></body></html>