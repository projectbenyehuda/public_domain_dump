<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אֲנִי לָךְ</title>
	<meta name="author" content="נסים מצליח"/>
</head>
<body>

<p>לכבוד אהרן שלום ב״ר יעקב גבאי</p>

<p>סימן: אהרן שלום בכר יעקב יצו, נסים.</p>

<blockquote>
<br />
</blockquote>

<blockquote>
<p>אֲנִי לָךְ דּוֹד אֲזַמֵּר בַּתְּהִלָּה / לְשַׂר גָּדוֹל וְטַפְסָר בַּתְּהִלָּה</p>

<p>הֲלֹא הִפְלִיא חֲסָדָיו בִּכְתָבוֹ / וְהוּא הִקְדִּים לְשָׁלוֹם בַּתְּחִלָּה</p>

<p>רְאוּ הִדּוּר כְּתָבוֹ וַאֲמִירָיו / בְּאַהְבָה גָבְהוּ לִשְׁמֵי זְבוּלָה</p>

<p>נְדִיב לֵבָב וְהוּא נִסְתָּר וְאָכֵן / כְּתָבוֹ אַהֲבָה מוֹדָע בְּנִגְלָה</p>

<p>שְׂפָתָיו יִנְטְפוּ נֹפֶת וְיוֹתֵר / מְתוּקִים הֵם וְזֶה דֶרֶךְ שְׁאֵלָה</p>

<p>לְעוֹלָם יִהְיֶה דָּשֵׁן וְשָׁמֵן / וְדַרְכּוֹ תִהְיֶה דֶרֶךְ סְלוּלָה</p>

<p>וְיַחְזֹר אֶל נְוֵה קָדְשׁוֹ בְכָבוֹד / בְּעֹשֶׁר רַב וְגַם טוֹבָה כְפוּלָה</p>

<p>מְיֻדָּעָיו הֲלֹא הֵם יִשְׂמְחוּ בוֹ / וְיָשִׂישׂוּ בְרֹב שִׂמְחָה וְגִילָה</p>

<p>בְּבוֹאוֹ חִישׁ הֲלֹא יִזְכֶּה לְבָנִים / כְּזַיִת עַל פְּנֵי מַיִם שְׁתוּלָה</p>

<p>רְצֵה שִׁירִי וְקַבֵּל מַאֲמָרִי / יְהִי רָצוּי כְּמוֹ מִנְחָה בְלוּלָה</p>

<p>עֲשֵׂה עִמִּי לְמַעַן אַהֲבָתְךָ / קְדוּמָה הִיא וְהִיא עוֹלָה לְמַעְלָה</p>

<p>בְּכָל יוֹם חוֹב עֲלֵי רֵעַ וְאָהוּב / יְהִי זוֹכֵר לְדוֹדוֹ בַתְּפִלָּה</p>

<p>צְעָדָיו יִשְׁמְרָה הָאֵל בְּחַסְדּוֹ / וְיִרְאֶה אֶת בְּנֵי בֵיתוֹ בְצַהְלָה</p>

<p>דְּעֵה אָהוּב בְשִׂמְחָתְךָ לְבָבִי / מְאֹד יִשְׂמַח בְּרֹב שִׂמְחָה גְדוֹלָה</p>

<p>גְּלִילַת אֶצְבְּעוֹת יָדְךָ תְּרַפֵּא / נְפָשׁוֹת הַמְּעֻנּוֹת עַד נְקַלָּה</p>

<p>וְשִׁירָתִי לְדוֹדִי הִיא בְחִנָּם / וְאֵינֶנִּי מְצַפֶּה אֶל גְּמוּלָה</p>

<p>וְהוּא הִקְדִּים וְהִגְבִּיר בַּחֲסָדָיו / גְּמוּל הַטּוֹב נְשַׁלֵּם לוֹ בְמִלָּה</p>

<p>נְשַׁבֵּחַ לְשׁוֹכֵן בָּעֲרָבוֹת / לְאֵל עֶלְיוֹן וְהוּא נוֹרָא עֲלִילָה</p>

<p>שְׂבַע רָצוֹן יְהִי דוֹדִי וּמָלֵא / לְבִרְכַּת אֵל וְלֹא יֵדַע גְּבוּלָה</p>

<p>יְמַלֵּא מִשְׁאֲלוֹת לִבּוֹ לְטוֹבָה / וְיַצְלִיחַ וְיִמְצָא חֵן וְחֶמְלָה</p>

<p>מְאֹד יִגְבַּר וְיִתְנַשֵּׂא וְיָרוּם / עֲלֵי אוֹיְבָיו יְהִי עוֹלֶה לְמַעְלָה.</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/41430">https://benyehuda.org/read/41430</a></div></body></html>