<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>יַעֲבֹר עָלַי</title>
	<meta name="author" content="יהודה הלוי"/>
</head>
<body>

<p><a href="#fn:1" id="fnref:1" title="see footnote" class="footnote"><sup>1</sup></a></p>

<blockquote>
<p>יַעֲבֹר עָלַי רְצוֹנְךָ<a href="#fn:2" id="fnref:2" title="see footnote" class="footnote"><sup>2</sup></a>, / כַּאֲשֶׁר עָבַר חֲרוֹנְךָ</p>

<p>הַלְעוֹלָמִים עֲוֹנִי / יַעֲמֹד בֵּינִי וּבֵינְךָ<a href="#fn:3" id="fnref:3" title="see footnote" class="footnote"><sup>3</sup></a>?</p>

<p>וַעֲדֵי מָתַי אֲבַקֵּשׁ / אֹתְךָ עִמִּי – וְאֵינְךָ</p>

<p>דָּר בְּכַנְפֵי הַכְּרֻבִים<a href="#fn:4" id="fnref:4" title="see footnote" class="footnote"><sup>4</sup></a>, / הַפְּרֻשִׂים עַל־אֲרוֹנְךָ,</p>

<p>הֶעֱבַדְתַּנִי לְזָרִים – / וַאֲנִי כַנַּת יְמִינְךָ<a href="#fn:5" id="fnref:5" title="see footnote" class="footnote"><sup>5</sup></a>!</p>

<p>גֹּאֲלִי, לִגְאוֹל הֲמוֹנַי / רֹם<a href="#fn:6" id="fnref:6" title="see footnote" class="footnote"><sup>6</sup></a> וְהַשְׁקֵף מִמְּעוֹנְךָ!</p>
</blockquote>

<div class="footnotes">
<hr />
<ol>

<li id="fn:1">
<p>גם שיר זה שיך לסוג שירי הגאולה. שם המשורר יהודה נרמז בראשי השורות
י&#8216;עבר, ה&#8217;לעולמים, ו&#8216;עדי, ד&#8217;ר, ה'עבדתנו. כל השיר דברי ישראל אל הקב&quot;ה. <a href="#fnref:1" title="return to body" class="reversefootnote">&#160;&#8617;</a></p>
</li>

<li id="fn:2">
<p><strong>יעבר</strong> וכו': כשם שכעסת עלי כך רצה אותי. <a href="#fnref:2" title="return to body" class="reversefootnote">&#160;&#8617;</a></p>
</li>

<li id="fn:3">
<p><strong>עוני יעמד ביני ובינך</strong>:
שלא יתן לך להתקרב אלי. <a href="#fnref:3" title="return to body" class="reversefootnote">&#160;&#8617;</a></p>
</li>

<li id="fn:4">
<p><strong>דר בכנפי הכרובים</strong>: ד' שכן במקדש בין
הכרובים. <a href="#fnref:4" title="return to body" class="reversefootnote">&#160;&#8617;</a></p>
</li>

<li id="fn:5">
<p><strong>העבדתני לזרים</strong>: שמת אותי לעבד לעמים במקום שאעבד אותך
<strong>כנת ימינךָ</strong>: מליצה על־פי פסוק בתהלים, ושם הכ&#8216; במקום ג&#8217; ופרושו הגן
שנטעה ימינך <a href="#fnref:5" title="return to body" class="reversefootnote">&#160;&#8617;</a></p>
</li>

<li id="fn:6">
<p><strong>רם</strong>: לשון צווי, לאמר: התנשא. <a href="#fnref:6" title="return to body" class="reversefootnote">&#160;&#8617;</a></p>
</li>

</ol>
</div>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/18590">https://benyehuda.org/read/18590</a></div></body></html>