<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>[אש הגדוד נפלה ונפלאת]</title>
	<meta name="author" content="יהודה הלוי"/>
</head>
<body>

<h2 id="א">א</h2>

<blockquote>
<br />
</blockquote>

<blockquote>
<p>אֵשׁ הַנְּדוֹד נָפְלָה וְנִפְלֵאת הַמִּכְוָה בַּאֲסִירֵי הַתִּקְוָה</p>

<br />
</blockquote>

<blockquote>
<p>       לַבָּה אֲשֶׁר שֻׁלְּחָה בְלִבָּהּ לֹא שָׁקְעָה</p>

<p>       שָׂבְעָה נְדֻדִים וְעוֹד בְּדוֹדִים לֹא שָׂבְעָה</p>

<p>       תִּיבַשׁ בְּאֵשׁ אַהֲבָה וְתִרְוֶה מֵי דִמְעָה</p>

<br />
</blockquote>

<blockquote>
<p>דִּמְעָה וְאֵשׁ אוֹכְלָה וְהַנֶּפֶשׁ דָּוָה בֵּין צְמֵאָה בֵּין רָוָה</p>

<br />
</blockquote>

<blockquote>
<p>       לָמֵד לְבָבִי סְבֹל פְּרִידָה מִיָּמָיו</p>

<p>       נִשְׁבַּע לְבַל יֵשְׁתְּ מִזְּמָן כּוֹס תַּנְחוּמָיו</p>

<p>       יוֹם יוֹם נְבִיאָיו יְבַשְּׂרוּנִי בִשְׁלוֹמָיו</p>

<br />
</blockquote>

<blockquote>
<p>וַאֲנִי כְּבֶן יִמְלָה אֲחַו בָּאָה הֹוָה אֹמְרָה כִּי אֵין שַׁלְוָה</p>

<br />
</blockquote>

<blockquote>
<p>       רוּחַ בְּפִי נָשְׁבָה וְנָטְפָה מֹר עֹבֵר</p>

<p>       לִביִּ לדוֹדִי שְׂאִי וְשִׂימִי לוֹ אֵבֶר</p>

<p>       יַחְשׁוֹב בְּיוֹם יֶחֱזֵם וּבָהֶם יִתְחַבֵּר</p>

<br />
</blockquote>

<blockquote>
<p>כִּי עַד זְבוּל נַעֲלָה וְלִבְנֵי עָשׁ נִלְוָה רַק וְלֹא לִבְנֵי חַוָּה</p>

<br />
</blockquote>

<blockquote>
<p>       עָנָן רְבַדּוֹ כְרוּב מְעוֹנוֹ כַשַּׁחַק</p>

<p>       רָחוֹק מְצָאתִיו בְּתוֹךְ קְרָבַי יוֹם רָחַק</p>

<p>       גַּם אוֹת לְעוֹלָם תְּהִי בְּרִיתִי אֶת יִצְחָק</p>

<br />
</blockquote>

<blockquote>
<p>אֶחְזֶה בְּרִית סֶלָה וְאִם תֻּפַר מִצְוָה אֵין לְהָפֵר הָאַחְוָה</p>

<br />
</blockquote>

<blockquote>
<p>       הָאֵל נְתָנוֹ לְאוֹר בְּיָם וּבְחָרָבָה</p>

<p>       וַיֶּאֱסֹר לַהֲלֹךְ לְחוֹף יָם מֶרְכָּבָה</p>

<p>       וּבְלֵיל נְדוֹד שָׁר לְאוֹהֲבָיו שִׁירַת אַהְבָה</p>

<br />
</blockquote>

<blockquote>
<p>זודני קבלה פאני מן גדוה כארז אלי אלעדוה.</p>

<br />
</blockquote>

<h2 id="ב">ב</h2>

<blockquote>
<br />
</blockquote>

<blockquote>
<p>הִנֵּה אֲנִי מַשָּׂא אֱלֵי רוּחִי</p>

<p>אֵיךְ יוּכְלוּ זָרִים שְׂאֵת טָרְחִי</p>

<p>נָסְעוּ חֲמוּדוֹתַי בְּעֵת רָאוּ</p>

<p>כִּי כָהֲתָה עֵינִי וְנָס לֵחִי</p>

<p>מִּמַּחֲשַׁכַּי בָּרְחוּ דוֹדַי</p>

<p>אַחַר הֲלֹךְ גּוֹיִם לְאוֹר זַרְחִי</p>

<p>הֵם הֵם אֲהָבַי לַאֲהוּבַי מִי</p>

<p>הִבְאִישׁ בְּעֵינֵי אֹהֲבַי רֵיחִי</p>

<p>כִּי בַגְדוּ רֵעַי וְגַם אַחַי</p>

<p>הֵם הֶאֱבִידוּ בַּנְּדֹד נִצְחִי</p>

<p>אִם אֶחְיֶה אַחֲרֵי פְרִידָתָם</p>

<p>לֹא עַל רְצוֹנִי כִּי בְּעַל כָּרְחִי</p>

<p>אֵשֵׁב מְפֹרָד עִם בְּנֵי יָמִים</p>

<p>הַשֹּׂחֲקִים לִי עַל מְרִי שִׂיחִי</p>

<p>אֶבְכֶּה וְכוֹכָבִים אֲבַכֶּה עֵת</p>

<p>אֶצְעַק אֲהָהּ אָחִי אֲהָהּ אָחִי</p>

<p>משֶׁה כְּחוֹתָם הוּא עֲלֵי לִבִּי</p>

<p>יוֹסֵף כְּטוֹטֶפֶת עֲלֵי מִצְחִי</p>

<p>אֵשֵׁב וְיֵשֵׁב צַלְמְךָ עִמִּי</p>

<p>אֵלֵךְ וְיֵלֵךְ תָּאָרְךָ נִכְחִי</p>

<p>רֵעַי וְשַׁעְשֻׁעַי סְפָרֶיךָ</p>

<p>הֵמָּה הֲגִיג לִבִּי וְהֵם לִקְחִי</p>

<p>אַל תַּחְשְׂכֵם פֶּן תַּחֲשׂךְ חַיָּי</p>

<p>אִם תַּעְצְרֵם לֹא אֶעֱצֹר כֹּחִי</p>

<p>אֹמַר לְרוּחַ עָבְרָה עָלָי</p>

<p>שָׁלוֹם שְׂאִי אֶל מַחְמַד רוּחִי</p>

<p>וּקְחִי תְּשׁוּרַת מַעֲנוֹ וּפְחִי</p>

<p>בַּהֲרוּג פְּרִידָתוֹ עֲדֵי יֶחִי.</p>

<br />
</blockquote>

<h2 id="ג">ג</h2>

<blockquote>
<br />
</blockquote>

<blockquote>
<p>אֲחִי מוּסָר גְּבִיר וָשָׂר</p>

<p>חֶמְדַּת עַרָב וָעֵבֶר</p>

<p>אֲהָהּ נַדְתָּ וְנִפְרַדְתָּ</p>

<p>וְרָעֲךָ שֹׁד וָשָׁבֶר</p>

<p>אֲהָהּ כַּגֵּר בְּתוֹךְ מַסְגֵּר</p>

<p>נִשְׁאַרְתָּ בְּלִי חָבֵר</p>

<p>וְאָח וְאָחוֹת וּמִשְׁפָּחוֹת</p>

<p>מְפֻזָּרִים בְּכָל עֵבֶר</p>

<p>עֲדֵי אַרְצָךְ בְּבוֹא קִצָּךְ</p>

<p>תִּקְרָא בְּפִי כָל גָּבֶר</p>

<p>מַה לְּך פֹה וּמִי לְךָ פֹה</p>

<p>כִּי חָצַבְתָּ לְּךָ פֹּה קָבֶר.</p>

<p>מַה אֹמַר וְרַע וָמָר</p>

<p>גְּזֵרָה מִפִּי שַׁדָּי</p>

<p>גְּלוֹת כְּבוֹדִי וְסוּר הוֹדִי</p>

<p>וְלָקַחַת מַחֲמַדָּי</p>

<p>זֶה חֶלְקִי וְסוֹף חֻקִּי</p>

<p>וְגוֹרָלִי מְנָת מִדָּי</p>

<p>לֻקַּח צִיץ אֲשֶׁר הֵצִיץ</p>

<p>כִּרְבִיד פָּז עַל מַדָּי</p>

<p>רֹאשׁ חֲכָמַי וּשְׁלֵמַי</p>

<p>וּפְאֵר כָּל־נִכְבַּדָּי</p>

<p>בָּא שִׁמְשִׁי וְסָף שָׁרְשִׁי</p>

<p>וְאֵיךְ לֹא יִיבְשׁוּ בַדָּי</p>

<p>בְּמָה אֶגְאֶה וְלֹא אֶרְאֶה</p>

<p>כִּי אִם צְנִינִים לְצִדָּי</p>

<p>וְאֶצְעַק מָר בְּתוֹךְ מִכְמָר</p>

<p>מִי יִתֶּן לִי אֵבֶר</p>

<p>מַה לְּךָ פֹה וּמִי לְךָ פֹה</p>

<p>כִּי חָצַבְתָּ לְּךָ פֹּה קָבֶר.</p>

<p>בְּמָה אָחֵל וְאֶתְחַלְחֵל</p>

<p>בְּתֻמּוֹ אִם בְּחָכְמָתוֹ</p>

<p>וְאִם בְּהוֹדוֹ וּבִכְבוֹדוֹ</p>

<p>וּגְדֻלַּת מַעֲלָתוֹ</p>

<p>וְאִם בְּצָרְיוֹ וְטוּב פִּרְיוֹ</p>

<p>וְשַׁעֲשֻׁעֵי חִידָתוֹ</p>

<p>וְאִם עַל יוֹם בְּלִי פִדְיוֹם</p>

<p>לֻקְּחָה בוֹ נִשְׁמָתוֹ</p>

<p>וְאֵין מֹדָע אֲשֶׁר יֵדַע</p>

<p>יְגוֹן לִבּוֹ וְצָרָתוֹ</p>

<p>וְאֵין אָחוֹת תְּהִי לִמְחוֹת</p>

<p>מִלֶּחְיוֹ דִּמְעָתוֹ</p>

<p>בְּעֵת בִּכְיוֹ בְּבֵית עָנְיוֹ</p>

<p>עַל אֶחָיו וְחֶבְרָתוֹ</p>

<p>אֲהָהּ אַחַי אֲחִיכֶם חַי</p>

<p>וְלֹא תִבְכּוּ פְּרִידָתוֹ</p>

<p>וְהִנֵּה מֵת וְיִצָּמֵת</p>

<p>וְלֹא תִשְׂאוּ מִטָּתוֹ</p>

<p>וּלְנָכְרִים קוֹל יָרִים</p>

<p>תְּנוּ לִי אֲחֻוזַּת קָבֶר</p>

<p>מַה לְּךָ פֹה וּמִי לְּךָ פֹּה</p>

<p>כִּי חָצַבְתָּ לְּךָ פֹּה קָבֵר.</p>

<p>הָאַחִים מְשֻלָּחִים</p>

<p>נֹדְדִים בְּאַרְבַּע רוּחוֹת</p>

<p>וְהָאֲחָיוֹת הֹמִיוֹת</p>

<p>נֶאֱנָקוֹת נֶאֱנָחוֹת</p>

<p>בְּכָל מְדִינָה נְהִי קִיָנה</p>

<p>מִשְׁפָּחוֹת מִשְׁפָּחוֹת</p>

<p>כָּל יֹדְעָיו וְכָל שֹׁמְעָיו</p>

<p>הִשְמִיעוּ קוֹל צְוָחוֹת</p>

<p>גְּבִיר כָּלָה וְהוֹד גָּלָה</p>

<p>וְנָגֹלּוּ הַשּׂמָחוֹת</p>

<p>וְאֵיד פָּרֹח וְגִיל בָּרַח</p>

<p>וְיִנָּחוּ הָאֲנָחוֹת</p>

<p>לְמוֹת הַשָּׂר הַטִּפְסָר</p>

<p>עֹטֶה מַעְיָן שְלֻחוֹת</p>

<p>אֲבִי עֵצָה וּמְלִיצָה</p>

<p>וְלָשׁוֹן תְּדַבֵּר צַחוֹת</p>

<p>אֵין מִשְׁעָן בַּל יִצְעָן</p>

<p>נִגְדַּע וַיִּשָּׁבֵר</p>

<p>מַה לְּךָ פֹה וּמִי לְךָ פֹה</p>

<p>כִּי חָצַבְתָּ לְּךָ פֹּה קָבֶר.</p>

<p>לַנֶּגַע בָּא פֶּגַע</p>

<p>וְהֵפֵר הַמַּחֲשָׁבוֹת</p>

<p>יְקָר נִשְׁבָּה וְנֵר כָּבָה</p>

<p>וְחָצַב מִלֵּב לְהָבוֹת</p>

<p>וְעֵינַיִם כַּמַּיִם</p>

<p>כַּמַּעְיָנוֹת זָבוֹת</p>

<p>בִּנְפֹל בְּרוֹשׁ וְנִכְרַת רֹאשׁ</p>

<p>מֵרָאשֵׁי הָאָבוֹת</p>

<p>נְדִיב הָעָם וְשַׁעֲשֻׁעָם</p>

<p>יֹעֵץ וְקָם עַל נְדִיבוֹת</p>

<p>בְּכוֹר מָוֶת וְצַלְמָוֶת</p>

<p>קִדְּמוֹ כִּזְאֵב עֲרָבוֹת</p>

<p>וּגְזֵרָה מִנּוֹרָא</p>

<p>קָרְבָה מֵאֵין קְרָבוֹת</p>

<p>וַתִּקַּח הַלֶּקַח</p>

<p>וְהַנְּפָשׁוֹת וְהַלְּבָבוֹת</p>

<p>וַתַּכְרִית הָאַחֲרִית</p>

<p>וְהַתִּקְוָה וְהַשָּׁבֶר</p>

<p>מַה לְּךָ פֹה וּמִי לְךָ פֹה</p>

<p>כִּי חָצַבְתָּ לְּךָ פֹּה קָבֶר.</p>

<br />
</blockquote>

<p>               קינה על מותו של יצחק בן עזרא</p>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/27901">https://benyehuda.org/read/27901</a></div></body></html>