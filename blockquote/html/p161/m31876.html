<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="he" lang="he" dir="rtl"><head><meta http-equiv="Content-Type" content="text/html; charset=utf-8" /></head><body dir='rtl' align='right'><div dir="rtl" align="right"><!DOCTYPE html>
<html xmlns="http://www.w3.org/1999/xhtml" lang="en">
<head>
	<meta charset="utf-8"/>
	<title>אוֹי לִצְעִירֵי הַצֹּאן</title>
	<meta name="author" content="יהודה הלוי"/>
</head>
<body>

<p>קינה על ברוך</p>

<blockquote>
<br />
</blockquote>

<blockquote>
<p>אוֹי לִצְעִירֵי הַצֹּאן / כִּי לֻקַּח אַבִּירָם</p>

<p>וְנוֹשְׂאֵי כְּלֵי אֲדֹנָי / כִּי נָפַל אַדִּירָם</p>

<p>וְלוֹחֲמֵי מִלְחֲמוֹת תּוֹרָה / אוֹי כִּי מֵת גִּבּוֹרָם.</p>

<p>אוֹי לְאַבְנֵי הַקֹּדֶשׁ / עַל פְּנִינָם וְסַפִּירָם</p>

<p>וְזָהֳרֵי הָרָקִיעַ / עַל כִּי נֶאֱסַף אוֹרָם</p>

<p>וְחוֹפְשֵׂי חַדְרֵי תַלְמוּד / עַל כִּי כָבָה נֵרָם,</p>

<p>וּפַאֲרֵי הַמִּגְבָּעוֹת / כִּי לֻקַּח צִיץ נִזְרָם –</p>

<p>נֵזֶר הַקֹּדֶשׁ אֲשֶׁר / לָאֵל הוּנַף וְהוּרָם.</p>

<p>אוֹי כִּי גָדַל שִׂבְרָם! / אוֹי כִּי גָדַל שִׁבְרָם!</p>

<p>הָהָר חָמַד אֱלֹהִים / הַר גָּדוֹל וְרַב וָרָם,</p>

<p>כְּבוֹד הַלְּבָנוֹן וַהֲדַר / הַכַּרְמֶל וּפְאֵרָם –</p>

<p>שִׂיאוֹ בַשָּׁמַיִם / וּבֵין כּוֹכָבִים רֹאשׁוֹ.</p>

<br />
</blockquote>

<blockquote>
<p>מִי יוֹדֵעַ פֵּשֶׁר – / וְהָרַב בָּרוּךְ אֵינוֹ?</p>

<p>מִי יַתִּיר הַקֶּשֶׁר / אַחֲרֵי כָּהָה יְמִינוֹ?</p>

<p>מִי יְרַוֶּה הַצְּמֵאִים / אַחַר יְבֹשׁ מַעְיָנוֹ?</p>

<p>וּמִי יַשְׂבִּיעַ רְעֵבִים / אַחַר סוּר שֻׁלְחָנוֹ?</p>

<p>מִי יְיַחֲלוּ מְבַקְשֵׁי אֵל / אַחֲרֵי נְטֹשׁ מִשְׁכָּנוֹ?</p>

<p>וּמִי יֵלֵךְ לִפְנֵיהֶם / אִם לֹא עַמּוּד עֲנָנוֹ?</p>

<p>מִי יִלָּחֵם לְעַמִּי / אַחֲרֵי מוֹת עֲדִינוֹ?</p>

<p>אֵין כְּרֵתִי וּפְלֵתִי / כִּי חָרַב בֵּית דִּינוֹ</p>

<p>וְאֶפֶס עָצוּר וְעָזוּב / אַחֲרֵי נִכְרַת גְּאוֹנוֹ</p>

<p>וְכִפָּתוֹ וְאַגְמוֹנוֹ / וּמַסְגֵּרוֹ וְחָרָשׁוֹ.</p>

<br />
</blockquote>

<blockquote>
<p>אֹהֶל נִתְּקוּ חֲבָלָיו / וְקַדְרוּת לָבְשׁוּ רְקִיעָיו</p>

<p>וְחֶבְלֵי שְׁאוֹל סְבָבוּהוּ / מֵאַרְבַּעַת רְבָעָיו –</p>

<p>אֵיךְ הוֹבִישׁ תַּלְמִידָיו / מִתּוֹרַת שַׁעֲשׁוּעָיו</p>

<p>וְשָׁלַח אֵשׁ בִּזְרָעָיו / וְעָקַר שָׁרְשֵׁי נְטִיעָיו?</p>

<p>אֵיךְ הִשְׁחִית נַחֲלָתוֹ? / אֵיךְ מָאַס בִּיגִיעָיו?</p>

<p>אֵיךְ שָׁכַח מִשְׁפַּחְתּוֹ? / אֵיךְ זָנַח מְיֻדָּעָיו?</p>

<p>אֵיךְ עָזַב חֶבְרָתוֹ? / אֵיךְ בָּגַד בְּמֵרֵעָיו?</p>

<p>וְלֹא הִבִּיט לְאַחְיוֹתָיו / הַמְבַכּוֹת לִנְגָעָיו</p>

<p>וְלֹא נִכִּיר בְּנֵי אָחוֹת / אֲשֶׁר גָּדְלוּ בֵּין זְרוֹעָיו</p>

<p>וְאֶת בָּנָיו לֹא יָדַע / הַשּׁוֹכְנִים בֵּין צְלָעָיו –</p>

<p>אֶת יִצְחָק אֲשֶׁר יִבְכֶּה / וְאֵין מוֹחֶה לִדְמָעָיו,</p>

<p>וְאֵיךְ עָזַב אֶת צְעִירוֹ / וְנַפְשׁוֹ קְשׁוּרָה בְנַפְשׁוֹ?</p>

<br />
</blockquote>

</body>
</html>



<hr />את הטקסט לעיל הפיקו מתנדבי <a href="https://benyehuda.org/">פרויקט בן־יהודה באינטרנט</a>.  הוא זמין תמיד בכתובת הבאה:<br /><a href="https://benyehuda.org/read/31876">https://benyehuda.org/read/31876</a></div></body></html>