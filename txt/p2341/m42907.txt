


	
	סִבַּת כָּל
	



סימן: סלימאן ח׳זק






סִבַּת כָּל סִבָּה וְעִלָּה אֵל חַי פּוֹעֵל כָּל פְּעֻלָּה

לְיִשְׂרָאֵל עַם סְגֻלָּה חַי רוּם קוּם פְּדֵה וּקְרָא גְּאֻלָּה

יָהּ צוּר שׁוֹמֵעַ תְּפִלָּה אֱמֹר סֹלוּ הַמְּסִלָּה

מַהֵר שִׂים עִירְךָ עַל תִּלָּהּ חַי רוּם כְּקֶדֶם וּכְבַתְּחִלָּה

אֵל, לָךְ תֵאוֹת הַגְּדֻלָּה עַל מְנוֹרַת זָהָב כֻּלָּהּ

נָא הָקֵם סוּרָה וְגוֹלָה חַי רוּם בֶּן דָּוִד לִימִין הַגֻּלָּה

חַזֵּק נַפְשִׁי וּתְהַלְלָה וְאוֹדְךָ בַתְּחִלָּה

אָשִׂישׂ כִּמְשׂוֹשׂ חָתָן עַל כַּלָּה חַי רוּם קַבֵּל וּרְצֵה נִיבִי סֶלָה.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/42907