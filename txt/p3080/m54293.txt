


	
	עַל מִשְׁמַרְתֵּנוּ
	




בַּלַּיְלָה פִּלְּחָה הָאֲוִיר יְרִיָּה

וּלְמָחָר בָּעִתּוֹן מוֹפִיעָה יְדִיעָה

עַל עֶלֶם אַמִּיץ שֶׁנָּפַל בַּמִּשְׁמֶרֶת

וּשְׁמוֹ – בִּשְׁחוֹר־הַמִּסְגֶּרֶת:

הָאוֹיֵב גָּדַע עֵץ – –

מוֹקֵשׁ הִתְפּוֹצֵץ – –





אַךְ עַל מִשְׁמַרְתֵּנוּ אֲנַחְנוּ נַעֲמֹד,

וְגַם אִם כֹּחַ לֹא יְהִי בָנוּ עוֹד.

עַל עֶמְדָּתֵנוּ – עַד אַחֲרוֹן יִשָּׁאֵר,

בֵּין חַיִּים וּמָוֶת הוּא מְפַרְפֵּר.




בן תשע.






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54293