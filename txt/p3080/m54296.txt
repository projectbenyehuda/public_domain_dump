


	
	לָשִׁיר שִׁיר יָגוֹן
	




לָשִׁיר שִׁיר יָגוֹן וְחָמָס אֲנִי נוֹלַדְתִּי,

לִזְעֹק וְלִתְבֹּעַ, לְשַׁוַּע בָּעוֹלָם,

לְהַחֲרִיד עוֹלָם חֵרֵשׁ וְלִצְעֹק קֳבָל־עָם,

לִפְקֹחַ עֵינָיו לְהַרְאוֹתוֹ הַקָּלוֹן,

לִפְתֹּחַ אֶת פִּיו אִלֵּם־הַלָּשׁוֹן!

כִּי עוֹדֶנִּי מַאֲמִין וּמְצַפֶּה לְיֶשַׁע

עֵת יֶחְדַּל הֶעָוֹן בּוֹ וּפָסַק הָפֶּשַׁע.




בן י"ג.






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54296