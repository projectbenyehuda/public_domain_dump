


	
	[שָׁוְא תִּרְגְּזוּ הָרִים וְתִתְקַלְקָלוּ]
	




– – ͝– – – ͝– – – –



שָׁוְא תִּרְגְּזוּ הָרִים וְתִתְקַלְקָלוּ



שָׁוְא תִּרְעֲשׁוּ אַדְנֵי שְׁמֵי שָׁמָיִם



שָׁוְא תִּשְׁטְפוּ בָרָד וְזֶרֶם מָיִם



לָרִיק פְּנֵי תֵבֵל כְּעָשָׁן כָּלוּ.





עַמּוּד נְחוּשָׁה לִי וּבוֹ יִנְחָלוּ



כָּל־אִישׁ טְהוֹר לֵבָב נְקִי כַפָּיִם



בּוֹ יִמְצְאוּ עוֹלָם רְחַב יָדָיִם



בּוֹ יַחֲזִיקוּ כֹל אֲשֶׁר יִשְׁאָלוּ.





דֹּמוּ יְסוֹדֵי רוֹם וְלֹא תִלְבָּשׁוּ



מַעְטֵה תְהִלָּה בַאֲשֶׁר יָאָתָה



הִכָּֽלְמוּ הַיּוֹם וְהִתְבּשָׁשׁוּ.



הִתְחַזְּקוּ כָּל־שׂוֹֽנְאֵי עַוְלָתָה



עַל־מוֹֽסְדוֹת עֶזְרִי וְהִתְאשָׁשׁוּ



כִּי תִּרְכְּבוּ עַל־בָּמֳתֵי עֶזְרָתָה.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/42184