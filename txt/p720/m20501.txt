


	
	בְּכִי וּשְׂחוֹק
	






בּוֹכִיָה מִתְאַבֶּלֶת אוֹתָךְ חָזִיתִי



וּרְסִיסֵי דִמְעָה עַל-עֵינַיִךְ תְּכֵלֶת,



אֶגְלֵי טַל אוֹרֹת אָז לִרְאוֹת דִּמִּיתִי



עַל-דּוּדָאֵי השָּׂדֶה וַחֲבַצֶּלֶת;



חֲזִיתִיךְ צֹהֶלֶת, שְׂמֵחָה גַם-שׂחֶקֶת



וּשְׁתֵּי עֵינַיִךְ יַחַד אוֹרוּ נָהָרוּ –



מִבְּרַק קַרְנֵיהֶן אָסְפָה נָגְהָהּ בָּרֶקֶת



וּפְנֵי הַסַּפִּיר בּוֹשׁוּ גַם-חָפָרוּ.



כַּשֶּׁמֶשׁ בְּעַד-עָבִים עֵת תִּשְׁלח קַרְנָיִם



תָּפִיץ אוֹר נֹעַם בִּיקָר שְׁלַל-צֶבַע



גַּם כִּי-תָבוֹא, יִנָּטוּ צִלֲלֵי ערְבָּיִם,



נִכְחָהּ יוּפָזוּ כָּל-רֹאשׁ הַר וָגֶבַע,



כֵּן מִשְּׂחוֹק שְׂפָתיִךְ יוּצַק שׂבַע שְׂמָחוֹת



אֶל-חדְרֵי נֶפֶשׁ זֹעֵפָה וְנֶעְכָּרָה,



אַחֲרָיו עוֹד יָאִיר נְתִיב נֹגַהּ צַחְצָחוֹת



וּבְמַשְׂכִּיּוֹת לֵבָב יוֹפַע כְּמוֹ-נְהָרָה!







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20501