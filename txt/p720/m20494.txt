


	
	אַרְצוֹת הַחַיִּים
	








אִם-בָּעוֹלָם הַצָּפוּן מֵעֵבֶר לְיַרְכְּתֵי-קֶבֶר



הָאַהֲבָה בְּעֶצֶם תֻמָּהּ עוֹדָהּ רַבַּת עֲלִילִיָּה.



אִם-לִבּוֹת מַחֲמַדָּיו וִידִידָיו שָׁם יִמְצָא גֶבֶר



עֵינֹו תַחַז עֵין רֵעוֹ, לֹא נוּגָה וּבוֹכִיָּה –



אֲזַי בָּרוּךְ בּוֹאֲךָ עוֹלָם חָדָשׁ, תֵּבֵל נָכְרִיָּה!



מַה יִּנְעַם רֶגַע הַמָּוֶת הַשָּׂם קֵץ לָעֶצֶב!



אֵיךְ חִישׁ תַּעֲזֹב הַנֶּפֶשׁ מַחְשַׁכֵּי אֶרֶץ שְׁאיָּה



לְהִתְעַנֵּג עַל-אוֹר הַנֶּצַח בְּלִי כָל-חֹק וָקֶצֶב!





אָמְנָם אַךְ כֵּן הוּא! לִבֵּנוּ נָכוֹן בָּטוּחַ!



הֵן לֹא בִגְלָלֵנוּ לְבַד נִפְחַד עַל-פִּי-פָחַת,



לַעֲבֹר אֶת-הגְּבוּל מדֵּי תִתְאַמֵץ הָרוּחַ



עוֹד תִּתְרַפֵּק עַל-דּוֹדֶיהָ עֵת גֵּוָהּ זֹנָחַת;



אֶל-עוֹלָם הַבָּא הָבָה נִכְסְפָה עוֹד פֹּה מִתָּחַת:



עֲבֹתוֹת הָאַהֲבָה שָׁם כָּל-הַלְּבָבוֹת תְּאַחֵדְנָה,



הַנְּפָשׁוֹת תִּרְוֶינָה מִמַּעְיַן יְדִידוּת נִצָּחַת



תֵּלַכְנָה מֵחַיִל אֶל-חָיִל, לָעַד לֹא תִפָּרֵדְנָה!







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/20494