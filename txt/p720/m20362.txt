


	
	אֶל־רַעְיָתִי
	




בְּשִׁירִי כִּי מָהוּל בַּמְרוֹרִים נַפְשֵׁךְ בָּחָלָה



אַךְ מִבַּלְעֲדֵי זֹאת כְּתוֹב לֹא אוּכָלָה



יַעַן אַתְּ, אַתְּ הַשׂוֹבֵבָה רַעְיָתִי!



מָסַכְתְּ סַף רַעַל תּוֹךְ כּוֹס חַיָּתִי…



אָמְנָם כֵּן חֲמַת פְּתָנִים תַּחַת לְשׁוֹנִי,



אַךְ לֹא בִי הֶאָשָׁם, לֹא זֹאת עֲוֹנִי



הֵן חֲמַת תָּנִּינִים שׁוֹתָה דְמֵי גְוִיָּתִי



וּבֵינֵיהֶם גַּם אַתְּ – הַשּׁוֹבֵבָה אֲהוּבָתִי…







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20362