


	
	הַחַלָּמִישׁ
	




הִיא בָּאָה, עֲבִיבַת-הַזָּהָב, בַּלָּט לַחַלָּמִישׁ

וַתָּלֶן בְּחֵיקוֹ נְמוֹגָה בַּחֲלוֹמוֹת-זָהֳרָהּ;

עִם שַׁחַר הִשְׁכִּימָה עַלִּיזַת-נְעוּרִים וּבָרָה

וַתַּמְרֵא לְהַזְהִיב וְלָשִׂישׂ בַּתְּכֵלֶת מוּל שָׁמֶשׁ.



אַךְ עִקְּבוֹת נִשְׁמָתָהּ, רְסִיסֵי-הַלָּיְלָה, הוֹתִירָה



בִּקְמָט-הַחַלָּמִישׁ הַזָּקֵן אֲפוּף-הַמַּעֲרוּמִים.



וְקוֹדֵר לָנֶצַח וּמָלֵא הִרְהוּרִים עֲגוּמִים



הוּא עוֹמֵד בִּישִׁימוֹן וּבוֹכֶה בִדְמָמָה עֲרִירִי…







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/18414