


	
	מִדֵּי שַׁבָּת, מִדֵּי חֹדֶש
	




מִדֵּי שַׁבָּת, מִדֵּי חֹדֶשׁ

אֶשְׁפֹּךְ נַפְשִׁי בָדָד, דֹּם;

יֶשׁ-לִי, אַךְ לִי לְבַד בֵּית-קֹדֶשׁ –

לֹא תָבֹא רֶגֶל זָר הֲלוֹם.

 

לִבִּי לִבִּי הוּא עַמּוּדִי,

לֹא רָאַתְהוּ עַיִן עוֹד;

אַהֲבָתִי הִיא נֵר-תְּמִידִי,

תִּבְעַר לָעַד כְּאֵשׁ-יְקוֹד.

 

אֲנִי הַחַזָּן, וְצָרוֹתָי

שָׁרוֹת-עוֹזְרוֹת לִי בַצָּר;

קִינִים, אֵבֶל הֵם שִׁירוֹתָי –

זֶמֶר עַלִּיז זָר לִי, זָר.

 

שָׁם הַתִּקְוָה לִי מַקְרִיאָה

גַּם בְּאֵין לָהּ קוֹל וָנִיב;

אֶשְׁמַע אוֹתָהּ דֹּם בּוֹכִיָּה

וּדְמָעוֹת תּוֹפְפוֹת לָהּ תִּיף-תִּיף…

– – – – – – – – – –

 


(זמר עממי מתוך המחזה “שולמית” מאת א. גולדפאדן)






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/18430