


	
	מאטל דער שוסטר
	








"ניט קיין מיוחס איז מיין העלד, ניט קיים בעל־הבית קיין יוסטער,



נאָר אַ געמיינער ייד: מאָטל דער שוסער.



געהאָרעוועט כל ימיו ווי אַן אָקס אין דער סאָכע,



דאָס שטיקל ברויט צו פאַרדינען פאַר זיין משפחה.



אַכט קינדערלאַך מיט אַ ווייב אַ חלושה,



אַ טשאַכאָטעצניצע 1 – פון דער מאַמען בירושה.



געוואוינט האָט ער אין שכנות ביי יודל דעם שמש,



אין אַ דירה’לה אַ קליינס פון ד' אמות,



אויפן בוידם־שטיבל אין דער הויך;



תמיד פול מיט טשאַד און רויך,



וואו ווינטער האָט געגאָסן פון די ווענט



און זומער האָט געסמאַליעט און געברענט,



בקיצור: אַ פּאַלאַץ, אַ פּראַכט.



דאָרט פון גאַנץ פרי ביז אַ שטיק אין דער נאַכט



איז מאָטל צוגעשמיט צום שוסטער־שטול



געזעסן איינגעבויגן אין דרייען איבער’ן קאפּול".2













חולת שחפת.  ↩



אימום.  ↩










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/34571