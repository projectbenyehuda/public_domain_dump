


	
	[עֵת חָלְפוּ קְסָמַיִךְ וְגָזוּ כַחֲלוֹם] (טְרִיאוֹלֶט)
	




עֵת חָלְפוּ קְסָמַיִךְ וְגָזוּ כַחֲלוֹם,

וּבְטֶרֶם אִלָּכֵד בְּפַחֵי הַשְּׁנִיָּה –

אַךְ צִפּוֹר חָפְשִׁיָּה אֱהִי זֶה הַיּוֹם.

עֵת חָלְפוּ קְסָמַיִךְ וְגָזוּ כַחֲלוֹם

יְבֵשָׁה כּוֹס חַיַּי, חֲרֵבָה עַד תֹּם

וְשׁוֹמֵם הִנֵּנִי כְעַרְעָר בַּצִּיָּה:

עֵת חָלְפוּ קְסָמַיִךְ וְגָזוּ כַחֲלוֹם,

וּבְטֶרֶם אִלָּכֵד בְּפַחֵי הַשְּׁנִיָּה.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54329