


	
	ישקף אלהים
	



חתימה: יהוסף






יַשְׁקֵף אֱלֹהִים מִמְּעוֹן קָדְשׁוֹ וְיַךְ

הִנֵּה יְיָ קָם וְנִצָּב עַל אֲנָךְ

וִימַהֲרוּ בָם מַלְאֲכֵי מַשְׁחִית לְהַךְ

סוּרִי רְאִי צִיּוֹן בְּנֶחָמַת בְּנַךְ

פַּלְטִי קְרָא יוֹם אֶשְׁלְפָהּ חַרְבִּי וְאַךְ





כָּל שׂוֹנְאֵי עַמּוֹ כְּהֶרֶף עָיִן

יַשְׁקֵם לְכוֹס רַעַל אֲבָל לֹא יָיִן

אוֹתָם בְּחִצֵּי יָה וּבִכְלֵי זָיִן

עֵת כַּאֲשֶׁר יִהְיֶה לְבַעֵר קָיִן

בָּם כָּל יְפֵה מַרְאֶה וְחֶמְדַּת עָיִן.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/38000