


	
	אֶנְקַת אֹבֵד
	



(השיר הזה מובן לקוראיו במקומו, בספרי “מבית ומחוץ”.)


אָן אֶבְרַח מִיגוֹנִי,

אִמָּלְטָה מִצָּרָה?

וּנְחָשִים עְַלֵי אָרְחִי

וְדַרְכִּי הָהּ, נִסְתָּרָה!





קָפְאוּ רַגְלַי מִנִּי קֶרַח

וּבְרֹאשִי כְּוִיָּה עַל כְּוִיָּה;

צִמְּתוּנִי אֵש וְקֹר הַשֶּלֶג

אַחִים בֹּגְדִים וְאֵם נָכְרִיָּה. –





אֵיפֹה אֶמְצָא מַחְַבֵא,

פִּנָּה לִי לָשֶבֶת?

וּמִחוּץ שִכְּלָה חֶרֶב,

בַּבַּיִת כַּמָוֶת!?





עְַשוּק גֹּאֵל חְַסַר אַחִים,

בָּדָד אֶדֹּד, הָהּ, כְּקָיִן;

אָבַד, אּבַד כָּל מָנוֹס,

אִם לֹא הַשְּאוֹל – מִפְלָט אַיִן!?









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/29946