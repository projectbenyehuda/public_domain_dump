


	
	מִזִמְרַת הָאָרֶץ
	



(השיר שיהודי רומיניא אומרים בארץ חדשה)


בָּרוּךְ שֶלָּקַקְנוּ מִקְּעָרָתוֹ הַגְּדוֹלָה

מֵי רוֹש וְלַעְַנָה שָמָּה בַּגּוֹלָה,

שֶאָכַלְנוּ מִיָּדוֹ, תַּחַת שְִלְחַן אְַדוֹנִים,

תַּפּוּחֵי אְַדָמָה וְדָגִים מָמְלָחִים

וּבְגָדִים לָבַשְנוּ כְּשַֹלְמוֹת גִּבְעוֹנִים

וְעַל הָאָרֶץ יְשַנּוּ בִּבְלוֹיֵי מְלָחִים!

וּבָרוּךְ שֶהוֹצִיאָנוּ מֵאְַפֵלָה לְאוֹרָה,

בִּמְקוֹם נֵר הַדְּרֹר יִדְְלַק בַּמְּנוֹרָה,

בִּמְּקוֹם אֵין עַבְדְִת, מוּעָקָה וָכָבֶל

–לְנַקֵּד סְמַרְטוּטִין בַּעְַרֵמוֹת שֶל זָבֶל,

לִכְרוֹת אַבְנִי פֶחָם לַחֶצוֹב אְַבָנִים,

וְלַעְַרֹב בַּכְּפָרִים בְּמִכְנְסַיִם יְשָנִים!

בָּרוּךְ הוּא, בָּרוּךְ שְמוֹ, שֶהֶחְֶיָנוּ וְקִימָנוּ

לַעְַבֹר יַם זֹעֵף וְאֶל קִרְבּוֹ לֹא בָאנוּ. –

לָשֵֹאת סַל רֹכְלִים עִם כָּל מִינֵי מַמְתַּקִּים!.

הְַיָדַעְנוּ בַגּוֹלָה טַעַם זְנִים מֶרְקָחָה?!…

זָכַרְנוּ אֶת הַדְּאָגָה שָם בְּמַחְַשַכִּים –

לִצְלִיל לֶחֶם שֹעוֹרִים אָכַלְנוּ בַאְַנָחָה.





עְַבָדִים הָיִינוּ שָם בְּאַרְצוֹת זָרִים

וּבְאֶרֶץ נְכֹחוֹת כְִּלָּנוּ הַיּוֹם שָֹרִים,

נְשִֹיאִים וּנְצִיבִים לִקְהִלּוֹת וְקַ"קִּים,

מֹשְלִים בְּצֶמֶד הַיָּמִים לִיטְוַקִּים,

שַלִּיטִים בָּאָרֶץ וּבְמַלְכוּת שָמָיִִם,

הַמֹּלְכִים מֵאִטְלִיז עַד בֵּית מַטְבְּחָיִם!…

מָה אְַנַחְנוּ חְַסֵרִים בְּאֶרֶץ הַפְּלָאוֹת,

וּמֶה אָנוּ דֹרְשִים זוּלָתִי גַבָּאוֹת,

זוּלָתִי נְשִֹיאוּת וּפַרְנְסִי חֹדֶש,

זוּלָתִי רַבָּנִים חֹקְקֵי אָוֶן,

זוּלָתִי חַזָּנִים וְחַיּוֹת הַקֹּדֶש –

צַלְמֵי כָּל זָכָר, פְּסִילֵי עֵץ וָאֶבֶן?!!…





וְאַף כִּי חָכַמְנוּ אְַנַחְנוּ בְנֵי עֵבֶר,

וְאִיש אִיש לְנַפְשוֹ נֶשֶר גְּדָל אֵבֶר,

וְאִיש אִיש מֵרֵעֵהוּ יָתֵר בַּבִּינָה,

מַה לָנוּ חֵלֶק בַּהְַלִיכוֹת הַמְּדִינָה?…

וּבְבָתֵּי הָעָם מָה נַחְַלָה לָנוּ,

לְתַנֹּת כַּאְַחֵרִים דֵּעֵנוּ גַּם אָנוּ?!…





כְִּלָנוּ בִיסְמַרְקִים גְּלוּיֵי עֵינָיִם,

בְּקֶרֶב קַ"קֵּינוּ מֵאְַחֹרֵי כִירָיִם!





חְַכָמִים אְַנַחְנוּ לִפְנֵי הָאָרוֹן וְהַכְּרוּבִים,

נְאוֹרִים אְַנַחְנוּ לָאִיר לַאְַחֵרִים…

חָרוּצִים וּנְבוֹנִים – לָצוּד צֵיד זְבוּבִים



, וְזֶה כָּל כֹּחֵנוּ לִכְתֹּב הֵכְשֵרִים!..

עַם חָכָם אְַנַחְנוּ לִפְנִים מִן הַקְּלָעִים,

וּבָנֵינוּ בַחְִצוֹת יִגְדְּלוּ כִפְרָאִים,

בְּלִי דַעַת אְֶלֹהִים וְתוֹרַת הָאָדָם,

חְַרָפוֹת בְּפִיהֶם וְאַבְנֵי קֶלַע בְּיָדָם,

וּבְלִבָּם תֹּהוּ מִקְּטַַנָּם וְעַד גְּדוֹלָם –





וָהֵמָּה בְּנֵי בְרִית זֶרַע עַם עוֹלָם?..

מַשְֹכִּילִים אְַנַחְנוּ לְשַקֵּץ כַּנִּדָּה

כָּל חֶמְדַּת יִשְֹרָאִל – שְֹפָתֵנוּ הַיְחִידָה,

שְֹפַת צִיּוֹן הַקְּדֹשָה, מְלֵאתִי תִפְאֶרֶת,

שְֹפַת אְֶלֹהִים, פְּלֵיטַת בַּת יְהוּדָה,

וּלְהוֹשִיב בְּחָזְקָה עַל כִּסֵא הַגְּבֶרֶת,

שִפְחָתָהּ הַשְפָלָה – שְֹפַת בָּבֶל הַשְּדוּדָה!…





יְרֵאִים אְַנַחְנוּ – בְּרִבּוּי רַבָּנִים,

מְתְִקָּנִים אְַנַחְנוּ – בַּאְַכִילַת סַרְטָנִים,

בִּבְלִיעַת שַבְּלוּלִים וְקַ"ן מִינֵי שָרֶץ.

וּלְ“עַם הַסֵפֶר” אֵין סִפְרָה בָּאָרֶץ,

כְּאִלוּ עַם לֹא הָיָה בְתֵבֵל הָיִינוּ,

אִמֵּנוּ חִתִית וְאְֶמֹרִי אָבִינוּ!…

בָּרוּךְ שֶלּקּקְנוּ מִקְּעָרָתוֹ הַגְּדוֹלָה

מֵי רוֹש וְלַעְַנָה שָמָּה בַּגּוֹלָה,

וּבָרוּךְ שֶהוֹצִיאָנוּ מֵאְַפֵלָה לְאוֹרָה,

לִהְיוֹת בְּאֶרֶץ דְּרֹר חָפְשִים לְנַפְשֵנוּ,

וּלְפָרֵק מֵעָלֵינוּ עֹל חָכְמָה וְתוֹרָה –

בַּאְַגְִדּוֹת וְקַ"קִים לֹא שָעְַרוּ אַּבוֹתֵינוּ…





בָּרוּךְ שֶפְּטָרָנוּ מִצַּעַר גִּדּוּל בָּנִים

וּמִמִּדּוֹת שֶמָּנוּ בִּבְנֵי עַם רַחְַמָנִים;

וַנֵּחָלֵק לָאְַדוּקִים וּנְאוֹרִים אַנְשֵי מָעְַלָה,

אֵלֶה זֹחְַלִים אָחוֹר וְאֵלֶה עֹבְרִים הָלְאָה…

זֶה מֹשֵךְ אֶל קַ’קּוֹ, זֶה אֶל מִקְדַּש זָרִים…

וְהַיַּהְַדוּת בֵּינֵיהֶם קְרוּעָה לִגְזָרִים!..!













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/29950