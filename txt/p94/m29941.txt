


	
	אֶל צִפּוֹרִי
	




מַה תָּשִירִי לִי, צִפּוֹרִי,

מִן הַכְּלוּב עַל חַלּוֹנִי?

הְַיִיטַב שִירֵךְ מִמִּזְמוֹרִי,

שִיר מִזְמוֹר לִבְנֵי עֹנִי?

חֶבְלֵךְ חֶבְלִי, צִפּוֹרִי,

גַּם אַתְּ חְִלֵית כָּמוֹנִי:

מִכְּלוּב אָשִיר מִזְמוֹרִי,

עַל חַלוֹנוֹת בְּנֵי עֹנִי…

מַה תִּרְאִי בְחֶזְיוֹנֵךְ?

תָּשִירִי וְלֹא אָחוּשָה?

אוּלַי חֹפֶש עַל לְשוֹנֵךְ

מִתּוֹךְ דַּלְתוֹת נְחוּשָה?…

אוּלַי תַחְלְמִי אוֹר יְקָרוֹת,

תִּרְאִי כִּי יוֹפִיעַ

הַרְחֵק הַרְחֵק בַּיְּעָרוֹת,

בִּקְצֵה קַעְַרַת הָרַקִיעַ?…

אָנֹכִי, הָהּ צִפּוֹרִי,

כְּבָר חְַלַמְתִּיו בְּדִמְיוֹנִי;

אַךְ בְּהָקִיץ, הָהּ, מִזְמוֹרִי:

שִיר מִזְמוֹר לִבְנֵי עֹנִי…













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/29941