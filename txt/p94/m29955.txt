


	
	שֹׁמֵר מַה מִּלַּיְלָה?
	








שֹׁמֵר מַה מִּלַּיְלָה, שֹׁמֵר מַּה מִלֵּיל,

מִלֵּיל גָּלוּת אָרוּך, לֵיל גָּלוּת הַחֵל?

הַאֻמְנָם יֵשׁ אַחֲרִית, תִּקְוָה וָשֵׂבֶר

לִפְלֵטַת בַּת יְהוּדָה, שׁאֵרִית בְּנֵי עֵבֶר?





וּמָה קוֹל הַשֹׁופָר אֶל אָזְנִי מַגִּיעַ,

קוֹל מְבַשֵׂר שָׁלוֹם, יְשׁוּעָה מַשְׁמִיעַ,

קוֹל לְעַם בָּזוּז גְּאֻלָּה מַבְטִיחַ?

הַאֻמְנָם, אֱלֹהִים, זֶה שֹׁופָר שֶׁל מָשִׁיחַ?…





שֹׁמֵר מַה מִּלַּיְלָה, שֹׁמֵר מַה מִלֵּיל,

מִלֵּיל עַבְדֻת עוֹלָם שֶׁכֻּלּוֹ אַךְ צֵל,

מִלֵּיל עָטוּף שְׁחֹרִים וְאֵין קֵץ לַמַּחְשַׁכִּים?

וּמָה קַו הָאוֹר יַגִּיהַּ מִמֶּרְחַקִּים?…





הַאֵין זֶה אֱלּהִים, מַרְאֵה עִצָבוֹן:

אוֹר מַתְעֶה מַבְרִיק מִבּוּל עֵץ רִקָּבוֹן?…

שֹׁמֵר מַה מִּלַּיְלָה, שֹׁמֵר מַה מִּלֵּיל?

הַאֻמְנָם אָתָא בֹקֶר, עָבַר הַצֵּל?…













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/29955