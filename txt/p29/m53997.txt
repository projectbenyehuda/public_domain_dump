


	
	על ספר "שִׁירֵי שְׂפַת קֹדֶשׁ"
	



אשר שלח המחבר המשורר אל השר לכבודו.






לִכְבוֹד הַשַּׂר הַגָּדוֹל בְּיִשְׂרָאֵל וּבִיהוּדָה

צַדִּיק חַי בֶּאֱמוּנַת הַתּוֹרָה וְהַתְּעוּדָה

אַגִּישׁ מִנְחַת אַזְכָּרָה אֶת הַשִּׁיר הָעֲשִׂירִי –

שֶׁמֶשׁ יָרֵחַ וְכוֹכָב1 עַל אַבְנֵי פִּנּוֹת יִשְׁרָאֵל

עַל כִּי שֵׁם בֶּן־מְנַחֵם וּבֶן־מַיְמוֹן כְּבֶן־עַמְרָם הַגּוֹאֵל

וּכְשִׁמְךָ אַתָּה הָרְבִיעִי הַשַּׂר מֹשֶׁה מוֹנְטִיפְיוֹרִי!


* * *


וְלִכְבוֹד נְוַת בֵּיתוֹ הַגְּבִירָה הַכְּבוּדָה

אַגִּישׁ שִׁירִי כִּלְבָבָהּ: קוֹל נַאֲקַת בַּת יְהוּדָה,



וּשְׁמָהּ גַּם “יְהוּדִית”2 – כְּשֵׁם הַגּוֹאֶלֶת בַּת־מְרָרִי



בְּכָל־מִפְעַל קֹדֶשׁ וַעֲלִילִיָּה חֲמוּדָה

אַךְ הִיא בִּידֵי מֹשֶׁה תִּתְמוֹךְ בְּיָדָהּ –

וְאֶת יֶתֶר שִׁירוֹתַי אֵלֶּה פֹּה עַל סִפְרִי

אָנִיף לִכְבוֹד הַלֵּוִי לְמִנְחַת תּוֹדָה,

וּבְגִילַת רְעָדָה, אֶת יָדוֹ לָהֶם הָדָה –.









שם השיר העשירי בספר, הוא: “שמש ירח וכוכב”  –.  ↩



אפוקריפה, ס, יהודית, סי, ח', צד 177 ליפסיאה  1830  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/53997