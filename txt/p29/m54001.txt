


	
	אָדוֹן נִכְבָּד!
	



1





1


תּוֹדָתְךָ תַּתָּה לִּי הֲלֹא תּוֹדֶךָ

מַהֲלָלַי שַׁתָּה בָּהּ, הֵם מַהֲלָלֶיךָ

יוֹדוּ וִיהַלְלוּ גַּם עֲדָתְךָ סֶלָה;

הַתְּשׁוּרָה לִי שַׁרְתֶּם לָכֶם תָּשִׁירָה

תַּגֵּד תּוֹדִיעַ: יֵשׁ עֵדָה הִכִּירָה

לָדַעַת כִּי דַּעַת רַב טוּב עוֹלֵלָה!




2


עַל כֵּן לִבְנֵיכֶם יִסַּדְתֶּם בֵּית־סֵפֶר

לַמְּדָם דַּבֵּר צַחוֹת תֵּת אִמְרֵי־שֶׁפֶר

אַלְּפָם תּוֹרָה וּשְׂפָתָהּ, וּלְשׁוֹן אֶרֶץ –

הוֹדִיעָם מַדָּעִים לָאִישׁ תִּפְאֶרֶת

בַּמְּדִינָה עֶדִי וּצְבִי עֲלֵי קָרֶת

לִהְיוֹתָם אִישִׁים יַעַמְדוּ בַפֶּרֶץ!




3


וּבְיַד מוֹרֶה מִכֶּם כִּי שִׁאַלְתּוּנִי

הוֹרוֹת לָכֶם עוֹד מוֹרֶה שִׁחַרְתּוּנִי

וָאוֹר – וּמָה הַגְּדוֹלוֹת פֹּה עָשִׂיתִי!?

וּזְעֵיר עֵזֶר זֶה גַּם הוֹדוֹת תַּכִּירוּ

עֵדָה תוֹדָה זוֹ: חָכְמָה מַה תּוֹקִירוּ

מַה טּוֹב לָכֶם: מוֹרֶה טוֹב כִּי בָרִיתִי!




4


בֵּית־סֵפֶר כִּי טוֹב אַךְ טוֹב יַכִּירֵהוּ

אִישׁ יוֹדֶה עַל כָּל טוֹב מִי לֹא יוֹדֵהוּ

“תּוֹדָה זוֹ הוֹדַתְכֶם” עַל כֵּן אָמַרְתִּי;

אִם אִישׁ יֵדַע הוֹרוֹת לָכֶם שָׁלַחְתִּי

אִם אִישׁ נֶאֱמַן־לֵב לִמְצוֹא צָלַחְתִּי

אֲנִי יָהּ אוֹדֶה כִּי הֵיטֵב בָּחַרְתִּי!!




5


גַּם אַתָּה כַּהַן! מוֹרֶה הַשָּׁלוּחַ

כַּהֵן בִּלְבַב שָׁלֵם וּבְטֹהַר רוּחַ

וּכְמַעֲשֶׂיךָ – אִתָּנוּ כִּי יָשַׁבְתָּ;

אַף כִּי בָאתָ אֶל עִיר לָחוּשׁ יוֹדַעַת

מַה־טּוֹב אַלֵּף בָּנִים הַשְׂכֵּל וָדַעַת

גַּם אֵמוּן אוֹהֶבֶת כַּאֲשֶׁר אָהַבְתָּ!!



(יש"א)









הכרמל שנה שלישית נו' 38.  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54001