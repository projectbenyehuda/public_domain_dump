


	
	אוֹרָה וְשִׂמְחָה!
	



1

לפי מלאת עשר שנים למן יום הִוָסֵד

בית מדרש הרבנים בווילנא יע"א.






שִׂישׂוּ זֶרַע יַעֲקֹב שִׂמְחוּ וָגִילוּ

שִׁירוּ זַמְּרוּ מַשְׂכִּיל בָּנִים הַשְׂכִּילוּ!

שִׁירוּ בִּרְנָנִים

נִטְעֵי נַעֲמָנִים!

לִמְלֹאת זֶה הַיּוֹם, עֶשֶׂר שָׁנִים

לִיסוּד בֵּית סֵפֶר הָרַבָּנִים!





זַמְּרוּ אֵל עוֹלָם אֶבֶן יִשְׂרָאֵל!

זוֹרֵעַ אוֹר דָּת לָךְ עַל הַר סִינַי

נַשְּׁקוּ אוֹר תּוֹרָה בַּת חָכְמַת הָאֵל

נוֹטַע אוֹרָהּ עַל הַר בֵּית אֲדֹנָי!

אֵל מוֹרֶה מִסִּינַי וִירוּשָׁלַיִם

יוֹרֵנוּ גַם עַתָּה בִּקְצוֹת שָׁמַיִם!





אֵל הוֹפַע אוֹר רָצוֹן בִּלְבַב מַלְכֵּנוּ

גַּם לִבְנֵי יַעֲקֹב לִיסוּד בָּתֵּי סֵפֶר,

הוֹרוֹת בָּם תּוֹרוֹת וּשְׂפַת אֱלֹהֵינוּ

מַדָּעִים וּלְשׁוֹנוֹת גַּם אִמְרֵי שֶׁפֶר

וַיָּאֶר אוֹר סִינַי וִירוּשָׁלַיִם

עַל זַרְעֵנוּ פֹּה בִּקְצוֹת שָׁמַיִם.




מקהלה


שִׂישׂוּ זֶרַע יַעֲקֹב שִׂמְחוּ וָגִילוּ

שִׁירוּ זַמְּרוּ מַשְׂכִּיל בָּנִים הַשְׂכִּילוּ!





וּבֵית סֵפֶר זֶה הוּקַם עָל בֵּינֵינוּ

הָכֵן בּוֹ מוֹרִים עִם רַבָּנִים סֶלָה,

יֵדְעוּ לָשׁוֹן וָסֵפֶר לִנְבִיאֵינוּ

וּלְחַכְמֵי הַתּוֹרָה בָּאֵי בָבֶלָה –

וּכְקֶדֶם תָּשׁוּב לַתּוֹרָה הַכֶּתֶר

גַּלּוֹת אוֹר לִקְחָהּ מִמַּחֲשַׁכֵּי סֵתֶר!





הוֹדוּ זֶרַע יַעֲקֹב שַׁדַּי וָמֶלֶךְ



ה רִאשׁוֹן – אַלְכְּסַנְדֶּר הַשֵּׁנִי



יִשְׁרֵי לֵב בִּישֻׁרוּן יוֹשֵׁב כָּל פֶּלֶךְ!

הַכִּירָה חֶסֶד זֶה, אֱמוֹר: “הִנֵּנִי!”

הֵא מוֹרֶה בִנְךָ לִהְיוֹת אִישׁ בָּאָרֶץ

הֵא לָךְ רַב מוֹשִׁיעַ עוֹמֵד בַּפֶּרֶץ!





מִי זֶה מַעְלִים עַיִן גַּם יַסְגִּירֶנָּה

וִיצַעֵק מִבְּלִי דַעַת: “מֵאֵן אָנִי!”

פִּתְחָה עַיִן וָלֵב וּבוֹא נָא הֵנָּה

אָז תֵּרֶא, תָּבִין, תֹּאמַר: “מָה הִתְעָנִי?”

שׁוּר! – מִשָּׁנִים אַך עֶשֶׂר זֶה פִּרְיֵנוּ!

אִם עָשׂוּ כֵן מִלְּפָנִים כַּבִּיר יָמֵינוּ??





הוֹדוּ לֵאלֹהִים לִמְקוֹר זֶה הַחֶסֶד

הוֹדוּ לַמֶּלֶךְ הַמַּשְׁלִים חֶפְצֵהוּ,

לַשָּׂר – עַל פִּיו חָכְמַת רוּסְיָא תִּוָּסֶד

וּלְהַשְׂכִּיל גַּם יַעֲקֹב יָשִׂים עֵינֵהוּ!

הוֹדוּ שַׂר־הַתְּקוּפָה אֵלֵינוּ יַשְׁגִּיחַ

גַּם שָׂר, בֵּית סִפְרֵנוּ עַל יָדוֹ יַצְלִיחַ!




מקהלה


שִׁירוּ בִּרְנָנִים

נִטְעֵי נַעֲמָנִים

לִמְלֹאת זֶה הַיּוֹם, עֶשֶׂר שָׁנִים

לִיסוּד בֵּית סֵפֶר הָרַבָּנִים,

שִׂישׂוּ זֶרַע יַעֲקֹב שִׂמְחוּ וָגִילוּ

שִׁירוּ זַמְּרוּ מַשְׂכִּיל בָּנִים הַשְׂכִּילוּ!!




י“ד מרחשון לפ”ק (תרי"ח) פה ווילנא.






המגיד שנה ראשונה ע‘ 54, ועיין גם בהמגיד שם ע’  52־49.  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/52339