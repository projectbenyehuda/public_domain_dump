


	
	סָבַב חוֹשֵׁק עַל יַד הַיְאוֹר
	







ועוד על הענין (=חשק) הכינותי זה הבנין


סָבַב חוֹשֵׁק עַל יַד הַיְאוֹר / וּכְאֵב חִשְׁקוֹ – פִּצְעֵי זַיִן,

וַיַרְא עַלְמָה הִיא רוֹחֶצֶת / מַלְבּוּשׁ דּוֹדוֹ עַל הָעַיִן.

וּנְשָׁקָהוּ – לֹא לִכְבוֹדוֹ, / רַק לִכְבוֹד חַכְלִילִי עַיִן! –

כֵן יֵשׁ אָדָם סוֹבֵא יִשְׁתֶּה / הַחֹמֶץ לִכְבוֹד הַיַּיִן.











את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/32668