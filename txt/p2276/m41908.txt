


	
	[לִי יֹאמְרוּ רֵעַי וְלִי יִשְׁאָלוּ]
	




– – ں – – – ں – – ­­– –



– – ں – – – ں – – ­­– ں –



לִי יֹאמְרוּ רֵעַי וְלִי יִשְׁאָלוּ

מַה־זֶּה שְׂפָתַי מֵרְנָנִים דָּמּוּ

אָז אֶשְׁמְעָה פִימוֹ וְאָשִׁיב לָמוֹ

כִּי כָל־זְמָמַי עֻלְּפוּ נִבְהָלוּ.





עָלַי מְבוּכוֹת הַזְּמָן נִקְהָלוּ

לִבִּי בְקִרְבִּי מַר וּמֵעַי הָמוּ

עַל־כֵּן נְגִינוֹתַי כְּעָשָׁן כָּלוּ

גַּם כָּל־זְמִירַי כַּעֲלֵה נָבָלוּ.





אוֹיָה אֱלֵי נַפְשִׁי וְאֵיכָה תַעֲמֹד

יוֹם בֹּא חֲמַת עֶלְיוֹן וְאַפּוֹ יַעֲלֶה

לִפְקֹד עֲלֵי פִשְׁעִי וְיַבִּיט פָּעֳלִי.





אַךְ כָּל־זְמִירֵי הוֹד לְבָבִי יַחֲמֹד

עֵת כִּי פְקֻדַּת צוּר וְשׁוֹט זַעְמוֹ עֲלֵי

רוּחִי וְנִשְׁמָתִי בְּמַכְאוֹב עוֹלֲלִי.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/41908