


	
	עֵין עֵטְךָ
	



בכתב יד רשום: ויהי היום וישורר הרב [הרב טדרוס הלוי
מטולידו שבא לפרפיניאן] עם גדולי חבורתו על משל ערבי המציאו משורר מן
הערבים לשבח מלכו בשני ענינים בחרבו ובעטו. ויתנבא גם אדוני [הבדרשי]
בתוכם והעתיק המשל בב׳ בתים הראשונים והוסיף השלישי לגלגל שבח על הרב ושלחם
אליו. כה אמר.






עֵין עֵטְךָ בִּבְכוֹת – נְגִידִים יֶחֱדוּ,

פִּי חַרְבְּךָ בִשְׂחוֹק – מְשַׂנְאִים יִסְפְּדוּ.

דָּת עֵטְךָ בִּמְרוֹת – כְּרֹת רֹאשׁוֹ, וְדָת

חַרְבָּךְ – כְּרֹת רֹאשׁ אוֹיְבִים אוֹר מָרְדוּ.

חַרְבָּךְ וְעֵט סִפְרָךְ לְאוֹת, כִּי מִזְּבוּל

סַיִף וְסֵפֶר לָךְ כְּרוּכִים יָרְדוּ!















את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/33747