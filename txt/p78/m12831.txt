


	
	[הנה בצלעי]
	




הִנֵה בְצַלְעֵי הַיְּעָרוֹת1

מִמֶּרְחָק

עוֹד דְבֵקִים כָּל כִּתְמֵי אַרְגָּמָן,

וְרָקוּם יְמֵי קַיִץ נִשְחָפִים

בְּשַׁחַפְתָם.





עַד כִּי יֵרָחֲצוּ

בְּמֵימֵי עֶרֶב שְׁחוֹרִים,.

וְרוּחַ תַּעַבֹר

בִּמְרוֹמֵי צַמָּרוֹת

וְתָנַע בַּלָּאט דִמְמָתָן ו



וְתֶחְדָל.





אָז יִסַע לַיְלָה לַגֵּיאָיוֹת,

שָׁטוֹף וְגָאֹה

וְעָבוֹר כָּל רָאשֵׁי הֶהָרִים.




השיר הנה בצלעי היערות:

בכתב-היד ניכרים תיקונים אחרונים – בעיקר גראפיים, לקראת הכללת השיר בספר
לעבר הדממה. סימן מיוחד אחרי הבית השלישי, מציין כי לשיר יש המשך.






שלושת הבתים כתובים בכתב ידו של המשורר  ↩










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/12831