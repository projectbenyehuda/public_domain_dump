


	
	[ילדי אולי יבך]
	




יַלְדִּי אוּלַי יֵבְךְּ בַּנֵּכָר –

וְעַתָּה לַיְלָה –

וְאֵין יוֹצֵק בּוֹ

תְּנוּמָה כְּחַלְחַלָּה.





וּפֹה עוֹמְדוֹת נַעֲלַיִם,

וְהֵן רֵיקוֹת מְאֹד.

נַעֲלֵי-בַיִת בְּהִירוֹת

בְּדִמְמַת הַלָּיִל.





וּשְׁלֹחַ חָפַצְתִּי אֶת יָדִי

בְּעַד רַחֲבֵי הַדְּמָמָה

וְהַרְעֵף שֶׁקֶט עָלֶיךָ

מֵעֹצֶם אַהֲבָתִי.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/12811