


	
	[לצידי החצרות]
	




לְצִדֵּי הַחֲצֵרוֹת

יֵשְׁבוּ כָל הַחֲתוּלִים

וְיֵילִילוּ חֲרִישִׁית כִּי רָעֵבוּ,

וְלִבָּם לֹא יֶחֱרַד וְיִשְׂמַח

לִקְרַאת הָאֶחָד

הָעוֹשֶׂה בִּלְהָטָיו עַל הַגָּג.





הַבָּתִּים פְּתוּחִים מֵאָז,

הַנֵּרוֹת כָּבוּ

וְכָלְתָה הַסְּעֻדָּה —

וְאָנוּ נֶעֱלָמְנוּ.





כִּי עוֹד לֹא יָנוּחַ

לִבֵּנוּ הַנִּסְעָר

בְּבָתֵּי הַחֶמְדָּה.





אוּלָם הַמְּנוּחָה —

חִוְרָה כְעָנָן בְּשֶׁקֶט הַבְּרֵכָה

אֲחוֹרֵי הַסּוּפָה הֵן חוֹכָה.




וינה, 1.7.1922






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/12921