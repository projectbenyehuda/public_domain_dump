


	
	[בלילות ירח]
	




בְּלֵילוֹת יָרֵחַ –:

אֵי-בָזֶה דוֹהֵר פָּרָשׁ

בַּאֲבַק-דֶּרֶךְ מְרֻבָּץ,

שְׁעָטָה עֲמוּמָה

הוֹיָה אָז שָעָה

בְּכֶסֶף לָיִל.





צֵל אָרֹךְ חוֹלֵף מְהֵרָה

לְרֹחַב קָמָה חֲרֵדָה.





תּוֹךְ אֹפֶל חֲדָרִים

מְגַשְּׁשָׁה סַהֲרוּרִית

בִּצְעָדִים נְבְוּכִים

אֶת הַקַּרְקָע.





בֹּקֶר קָמִים בְּנֵי אָדָם –

וְלֹא הָיָה דָבָר.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/12755