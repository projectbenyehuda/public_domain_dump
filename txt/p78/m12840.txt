


	
	[בכפרך עתה שקט]
	




בִּכְפָרֵךְ עַתָּה שֶׁקֶט.

בָּתָּיו צְבוּעִים

שֶׁמֶשׁ חֹרֶף.

בְּזֶה הַזֹּךְ הַקַּר

יְחִידָה נַפְשֵׁךְ נָמָה,

עַד אָבוֹאָה, בָּך תְּשׁוּקָה לָצֶקֶת –

בִּכְפָרֵךְ עַתָּה שֶׁקֶט.





מִן הַמַּפָּחָה יֵצֵא גֵץ

אֶל שֶׁלֶג כָּחֹל.

עִקְּבוֹת כֶּלֶב כֵּהִים

אֶל יַעַר אִלֵּם יָרוּצוּ.

הֵן גַּם אַתְּ כָּמוֹנִי

בְּלוּלָה חַיִּים וָמָוֶת.

וְדוּמָם עוֹד תְּחַכִּי, כִּי אֲעִירֵךְ –

אֶל שֶׁלֶג כָּחֹל.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/12840