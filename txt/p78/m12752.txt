


	
	[הצלילים הנמים]
	




הַצְּלִילִים הַנָּמִים בַּפְּסַנְתֵּר,

כִּי יֵעוֹרוּ לָעֲרָבִים,

דּוּמָם נֵשְׁבָה וּתְמֵהִים.





כִּי פֶתַע יִנָּסְכוּ בַאֲפֵלָה חֲשָׁאִית

וְאַט מִן הַמֶּרְחָק יִפְרָחוּ

וְנָגְעוּ בַצְּלִילִים הַנָּמִים בַּנֶּפֶשׁ

מֵעוֹלָם,

כִּנְגֹעַ פַּרְפְּרֵי-צִבְעוֹנִים

בְּפִרְחֵי הַשָּׂדֶה.





לֹא נֵדַע עוֹד תְּחִלָּה וְאַחֲרִית,

לֹא נֵדַע אוֹתָנוּ– – –





הַצְּלִילִים הַנָּמִים בַּפְּסַנְתֵּר.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/12752