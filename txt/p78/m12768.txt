


	
	[בנטוף כל ימינו]
	




בִּנְטֹף כָּל יָמֵינוּ מִמֶּנּוּ –

הֵן יִפְּלוּ נִטְפֵי צִבְעוֹנִים

אֶל פִּי בוֹרֵנוּ הַשָּׁחוֹר.





אַךְ אָנוּ אֶת חֲתוּלִים

בְּשַׁלְוֵנוּ נִשְׂחָקָה.

נִצְהָלָה.





אַף יֶלֶד אֵין אוֹמֵר:

יוֹם-אֶתְמוֹל אָפַס לִי,

יוֹם-מָחָר אָפַס לִי,

אָנָה הֵם בָּאִים,

יָמֵינוּ הַיְחִידִים?





אָכֵן בְּלַהֲבֵי נֵרוֹת

נֵבְךְּ אֶת מֵתֵינוּ,

הַחֲשֵׁכָה מַה-יָּרֵאנוּ מְאֹד!





בּוֹרֵנוּ הַשָּׁחוֹר

פָּתוּחַ לָנֶצַח,

כֻּלָּנוּ מִפַּחַד נִצְהָלָה

וְלַהֲבֵי הַנֵּרוֹת אוֹרֵנוּ.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/12768