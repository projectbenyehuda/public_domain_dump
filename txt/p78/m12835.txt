


	
	[שלושים שנה]
	




שְׁלשִׁים שָׁנָה

כְּבָר יֶאֱרַךְ דַּרְכִּי,

מְהֵרָה יִכְלֶה —

וְלֹא חָכָמְתִּי.





אַף עַתָּה

עוֹדִי נַעַר עִקֵּשׁ,

רָץ בְּמוֹרַד הָהָר

וּמוֹשֵׁךְ עֵז זְקֵנָה

בִּזְקָנָהּ.





כָּל שֶׁחָיִיתִי

כְּיֶלֶד וְסָכָל —

יָכֹלְתִּי לִחְיוֹת שֵׁנִית,

אַף עַתָּה לֹא בְחָכְמָה.





כִּי סְכָלִים אָנוּ

וִילָדִים עַד עוֹלָם.




וינה, 5.4.1921






את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/12835