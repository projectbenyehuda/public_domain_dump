


	
	[מלוא אורך רחובות]
	




מְלֹא אֹרֶךְ רְחוֹבוֹת

גֻּלְגָּלוֹת נִקְלָעוֹת

מִכַּף תְּמוֹל אֶל כַּף מָחָר.





נוֹשְׂאֵי-סֵבֶל כְּבֵדִים

תָּמִיד קְרוֹנוֹת יִמְשָׁכוּ —

בָּם תִּלֵּי שְׁנוֹתֵיכֶן הַמֵּתוֹת,

בְּנוֹתַי הַזְּקֵנוֹת!





יְשִׁישִׁים אֲשֶׁר רוֹבְצִים

עַל פִּתְחֵי מִקְדָּשִׁים —

אֶבְרֵיהֶם כְּבָר שָׁלְחוּ לִקְבוּרָה.





שָׁוְא לָכֶן עַל סִפִּים

עִם עֶרֶב

וּצְפוֹת אֶל רֵאשִׁיתְכֶן!







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/12779