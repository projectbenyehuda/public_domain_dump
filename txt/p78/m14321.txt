


	
	[יְמֵי סְתָו כֵּהִים]
	




יְמֵי סְתָו כֵּהִים



עַל הַכְּרָךְ תּוֹלֶה שַׂחַק כָּבֵד, כּוֹאֵב.



גֶּשֶׁם מַשְׁמִים, חֲדַל מַטָּרָה רוֹעֵף,



וּנְטָפִים דְּלוּחִים עַל הַשִּׁמְשָׁה תוֹעִים.



בְּיַעַר קְדוּמִים פֶּרֶא,



תּוֹךְ מְעָרָה סְתוּמָה, שְׁחוֹרָה,



בָּדָד אֶחפֹּץ נוּחַ.



כְּדֹב אֶפֹר, נוֹרָא,
עֲזוּב רֵעִים.

עֲטוּף תַּרְדֵּמָה אֶרְבַּץ תּוֹךְ מַחֲבוֹאִים,



לִבִּי יִשְׁלַו, חֲלוֹם בַּל אֶרְאֶה —



עַד כִּי אָבִיב יָפוּחַ. —






וינה, 15.9.1916 ברוידס




*






את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/14321