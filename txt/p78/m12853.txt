


	
	[ערי נעורי]
	




עָרֵי נְעוּרַי,

עַתָּה אֶת כֻּלָּן כְּבָר שָׁכָחְתִּי.

וְאוֹתָךְ בְּאַחַת מֵהֵנָּה.





תּוֹךְ שְׁלוּלִית מֵי-גֶשֶׁם

יְחֵפָה בִשְׁבִילִי עוֹד תִּרְקֹדִי –

וְהִנֵּה בֶּטַח כְּבָר מַתְּ.





מִתּוֹךְ יַלְדוּתִי הָרְחוֹקָה

לִדְהֹר אֵיךְ נֶחְפַּזְתִּי,

עַד-בּוֹא אֶל הֵיכַל הַזִּקְנָה הַלָּבָן –

וְהוּא רָחָב וָרֵיק.





רֵאשִׁית דַּרְכִּי

שׁוּב לֹא אֵרֶא,

וְאוֹתָךְ לֹא אֵרֶא,

וְלֹא אוֹתִי מֵאָז.





אֹרְחַת הַיָּמִים,

מֵרָחוֹק,

לָנוּעַ תּוֹסִיף הָלְאָה,

מֵאַיִן אֶל אָן,

בִּלְעָדָי.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/12853