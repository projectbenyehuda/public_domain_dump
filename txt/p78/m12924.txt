


	
	[שחוטים אנו]
	




שְׁחוּטִים אָנוּ שׁוֹכְבִים בִּשְׁלשָׁה

בָּעֲגָלָה הַכְּבֵדָה,

הַסּוּסִים יִתְנַהֲלוּ לְאִטָּם,

שְׁנֵי גְבָרִים

שׁוֹתְקִים עַל הַדּוּכָן.





דִּמְדּוּמֵי סוֹף-קַיִץ

בָּאִים חֲשָׁאִית

בָּרְחוֹבוֹת הַשְּׁקֵטִים.





אָנָה-זֶה אָנוּ מוּבָלִים?





הַלַּיְלָה נִגָּשׁ בְּאֵין-יוֹדְעִים,

מְהֵרָה יָמוּתוּ כָּל הָרְחוֹבוֹת,

הַגְּבָרִים יוֹסִיפוּ עוֹד שְׁתֹק.





אַךְ נִטְפֵי דָם בּוֹדְדִים

יְסַמְּנוּ אָרְחֵנוּ.




וינה, 19.8.1922






את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/12924