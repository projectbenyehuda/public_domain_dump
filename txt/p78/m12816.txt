


	
	[אל תוך יומי]
	




אֶל תּוֹךְ יוֹמִי

תְּקַרְקֵר עִתִּים תַּרְנְגֹלֶת,

יֵילִיל עוֹלָל, אָמָה רָנָּה.





תּוֹכִי רָצוּף

סִמְטָה צָרָה וְרָמָה

זֶה אֶלֶף שָׁנָה.





שׁוֹקְקִים בִּי קְרוֹנוֹת אֵי-אָנָה –





אַחַר שָׁב עֶרֶב מִדַּרְכּוֹ

וְיוֹצֵק בִּי עִיר אֵשׁ שְׁחוֹרָה,

וְאַתְּ נֵעוֹרָה,

זוּ נַמְתְּ בִּי כָּל יוֹמִי.





אָז אַדְלִיק שְׁנֵי נֵרוֹת

וְאֶפְרֹשׂ הַמַּרְבָד,

כִּי תָחוּלִי לִי אַהֲבָה.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/12816