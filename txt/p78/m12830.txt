


	
	[רב הלאנו]
	




רַב הֶלְאָנוּ זֶה הָרְחוֹב! נָשׁוּבָה אֶל קִרְבֵּנוּ!

יַעַר הוּא עָבֹת, מְלֵא-שֶׁקֶט, בּוֹ נַעֲמִיקָה שָׁבֶת,

קְרוֹבִים יוֹתֵר אֶל הַחַיִּים, קְרוֹבִים יוֹתֵר לַמָּוֶת.

עָלֶה נִדָּף יָנוּעַ בָּנוּ – וְדַיֵּנוּ.





מִבֵּין סִדְקֵי אוֹתָהּ חִנְגָּה אֵימָה כְבֵדָה נִדְחֶקֶת.

כֹּה בָדָד תָּמִיד הָיִינוּ עִם הַהוֹלְלִים פֹּה יָחַד, –

עַתָּה נַעֲזֹב הֶמְיַת-הַשָּׁוְא, הִרְעִיפָה בָּנוּ פָּחַד;

אֱלֵי יְחִידוּת נִפְרשָׁה, כִּי הֶלְאַתְנוּ זוֹ עֵדָה צוֹעֶקֶת.




[נח: המקור האשכנזי]


רַב הֶלְאָנוּ זֶה הָרְחוֹב! נָשׁוּבָה אֶל קִרְבֵּנוּ!

יַעַר עָבֹת הוּא וְשָׁקֵט, בּוֹ נַעֲמִיקָה שָׁבֶת,

קְרוֹבִים יוֹתֵר אֶל הַחַיִּים, קְרוֹבִים אֶל הַמָּוֶת.

יָנַע בָּנוּ עָלֶה נִדָּף – וְדַיֵּנוּ.





מֵחֲרַכֵּי חִנְגָּה זוֹ הַזָּרָה תָצִיץ אֵימָה כְבֵדָה.

בָּדָד כֹּה הָיִינוּ תָמִיד עִם הַהוֹלְלִים יָחַד –

עַתָּה נַעֲזֹב הֶמְיַת שָׁוְא, הִרְעִיפָה בָנוּ פָחַד.

אֶל הַיְחִידוּת נִפְרשׁ, כִּי הֶלְאַתְנוּ זוֹ הָעֵדָה.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/12830