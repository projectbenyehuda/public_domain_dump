


	
	[בעצם יום טרדה]
	




בְּעֶצֶם יוֹם טִרְדָּה

חוֹצָה רְחוֹב הוֹמֶה

תַּרְנְגֹלֶת נִפְחָדָה

בִּכְרַךְ חָבִיב וְרָחוֹק.





לִפְנֵי עֶרֶב

פּוֹרְשִׁים שְׁנֵי טוּרֵי עַרְמוֹנִים

לְעֵבֶר הַדְּמָמָה –

וַאֲמִירֵיהֶם טְבוּלֵי לָיִל.





אָנוּ דוֹרְכִים שְׁנַיִם

עַל מַרְבַדֵּי יָרֵחַ,

וּכְבָר פָּשַׁטְנוּ מֵעָלֵינוּ

בְּלוֹאֵי יוֹם-עֲיֵפָה.





אַךְ הָעֶגְלוֹן הַחֲשָׁאִי

יְנוֹפֵף שׁוֹטוֹ עַל הַלָּיְלָה.

וְשֵׁנִית נִגְמָא לָרְוָיָה

חִוְרַת יַלְדוּת גָּזָה.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/12818