


	
	לילה.
	




תַּחַת עֲרָפֶל חִוֵּר



נָחוּ חַמִּים מֵי הַפֶּלֶג.





כִּסְפִינָה רְחוֹקָה חָלַף שָׁמָּה



הַמַּסָּע.





אֲחוֹרֵי הַגִּבְעָה



קָרְבוּ חֶרֶשׁ פַּעֲמֵי הַלְּבָנָה.





פֹּרַשׂ שָׁטִיחַ זְהַבְהַב



עַל הָעֲרָפֶל.





אַחַר צְפִירָה סְגֻלָּה, חֲרֵדָה



שָׁתַק הַלָּיִל.


מרקל, 18.6.1916 ברוידס

*






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/14313