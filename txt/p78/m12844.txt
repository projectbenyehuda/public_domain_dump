


	
	[פעמון כסף]
	




פַּעֲמוֹן כֶּסֶף קָטֹן

תּוֹךְ יוֹמִי הַנָּבוּב

מַה-צָּלַלְתְּ לִי!





עַתָּה נִלְקַחַתְּ

אֶל צַהֲלַת הָעוֹלָם –

וְעָצְבִּי גָאָה.





כִּי הִנֵּה נוֹדַע הַדָּבָר:

גַּם אֲנִי הוֹלֵךְ לָמוּת,

אֲנִי מִכַּף רֶגֶל עַד רֹאשׁ.

יִפְקֹד הַמָּוֶת שְׁכֵנַי –

הֵן עַל פִּתְחִי לֹא יִפְסַח.





וְאָז אֶהְיֶה מֵת מְאֹד,

זְמַן רָב.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/12844