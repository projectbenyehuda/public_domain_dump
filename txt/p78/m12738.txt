


	
	[אחר הגשם]
	




אַחַר הַגֶּשֶׁם

רִפְרֵף תִּמָּהוֹן בָּהִיר

עַל הַשָּׂדוֹת הַחֲרֵדִים.





רוּחַ חָתַר כֵּהֶה

בֵּין קִפְלֵי דֶגֶל חִוֵּר.





וּבֵין אֶשְׁכְּלוֹת נִצָּה סְגֻלָּה.





עֲנָנִים נוֹסְעִים

נָסְכוּ קִרְעֵי לֹבֶן

אֶל הַבְּרֵכָה הַנְּכֵאָה.





וְרַעֲפֵי גַג

שָׂחֲקוּ אֲדֻמִּים

תּוֹךְ דְּמָעוֹת.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/12738