


	
	[עבים כהות]
	




עָבִים כֵּהוֹת הִכְבִּידוּ עַל כְּפָרִי

וַאֲנִי תָּעִיתִי אַחֲרֶיךָ.





נִטְפֵי מָטָר שְׁטָפוּנִי

וְלֹא כִבּוּ שַׁלְהַבְתִי.





אֶת שַׂלְמַת מִשְׁיִי

הַתְּכֻלָּה לֹא חָשַׂכְתִּי.

כִּי הָלַךְ לִבִּי לְפָנָי.





– יֶלֶד, יֶלֶד!

אִם לֹא עָבַר נוֹדֵד

תּכֹל-עֵינַיִם עַל פָּנֶיךָ? – –





כְּבָר יַרְעִיד לַיְלָה כָּנָף שְׁחוֹרָה

עַל הַיַּעַר.





מֹרֶךְ חִוֵּר בָּא אֶל גֵּוִי.





אֵיכָה אֵלְכָה בָּדָד

לְבַקֶּשְׁךָ?




וינה, 18.2.1917






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/12881