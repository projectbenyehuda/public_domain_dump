


	
	[כבר דמדומי ערב]
	




כְּבָר דִּמְדּוּמֵי עֶרֶב

מִלְאוּ אֶת חַדְרִי.





לִבִּי יִשְׁאַף חָרֵד

וְלֹא אֵדַע אָנָה.





נִטְפֵי דָמִי יִפְּלוּ רוֹתְחִים

אֶל שְׁחוֹר דִּמְדּוּמִים.





מִי לִי יִפְתֹּר

כָּל חַיַּי הַפְּרוּעִים?





אֵי מִזֶּה נָבֹא

וְאָנָה נֵלֵכָה?





נִטְפֵי דָמִי יִפְּלוּ רוֹתְחִים

אֶל שְׁחוֹר דִּמְדּוּמִים. —




וינה, 6.4.1917






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/12883