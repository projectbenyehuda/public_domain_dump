


	
	[טבחתי אשתי]
	




טָבַחְתִּי אִשְׁתִּי

וָאֶשְׂרֹף אֶת בֵּיתִי —

תְּנוּנִי לִשְׁתּוֹת

וְלִבְכּוֹת אֶת מֵתִי.





מָטָר בִּי נוֹעֵץ מְחָטָיו;

תֵּבֵל הִתְפָּרְקָה אֶת הוֹדָהּ.

עֵת לִי לִזְרֹק כָּל יָמָי,

לִגְמֹר זוֹ שָׁוְא-עֲבוֹדָה!





עֵינַי הִנְחַלְתִּי לַלֵּיל —

תִּפְרַחְנָה לָעַד מְאוֹרוֹת,

לָאִיר לַעֲמוּסֵי הַיָּגוֹן

עַל עֶבְרֵי הַדּוֹרוֹת.


[המקור האשכנזי]


טָבַחְתִּי אֶת אִשְׁתִּי

וָאֶשְׂרְפָה בֵיתִי —

הָבוּ לִי לִשְׁתּוֹת

וְלִבְכּוֹת אֶת מֵתִי!





גֶּשֶׁם שׁוֹלֵחַ בִּי מְחָטָיו

וְעֵירֹם אֶעֱמֹדָה;

עֵת לִי כִי אֶזְרֹק כָּל יָמַי

וַאֲכַל הָעֲבוֹדָה!





אַךְ עֵינַי הִנְחַלְתִּי לַלַּיְלָה

וְעָפוּ לָעַד שְׁנֵי מְאוֹרוֹת,

לָאִיר לְלִבּוֹת הַדְּווּיִים

לְעֶבְרֵי הַדּוֹרוֹת. —







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/12790