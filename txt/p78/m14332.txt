


	
	[בֹּאִי עָדַי, צִפּוֹר שְׁחוֹרָה]
	




בֹּאִי עָדַי, צִפּוֹר שְׁחוֹרָה,



עוּפִי וַעֲלִי עַל בִּרְכִּי.





נַקְּרִי, נַּקְרִי עַל צְחִיחַ בִּרְכִּי,



אַךְ מְאוּמָה לֹא תִמְצָאִי.





רֵיחַ כְּמִישָׁה בֵּין הָעֵצִים,



סַעַר הוֹלֵל יְאַבֵּךְ פֶּרֶא



תִּימְרוֹת אָבָק וְעָלִים זְהוּבִים.





סְתָו עוֹבֵר לוֹ בֵין הַיְּעָרִים



וְעַד כְּפָר וּכְרַךְ יַגִּיעַ.





נַקְּרִי, נַקְּרִי, צִפּוֹר שְׁחוֹרָה,



אַךְ מְאוּמָה לֹא תִּמְצָאִי.




וינה 18.8.1918

*






את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/14332