


	
	[עיני תרה]
	




עֵינִי תָרָה אֶל הַגֶּשֶׁר,

נַפְשִׁי כָלָה אֶל הַלָּיְלָה.





כָּל רַעְיוֹתַי שָׁעוּ מֶנִּי,

גַּם נָדוּ לִי חָרֶשׁ.





וַאֲנִי –

לִבִּי בוֹעֵר כַּאֲבוּקָה,

לְדוֹדִי אָאִיר הַחֲשֵׁכָה.





כְּזֶרֶם אֵשׁ זְהוּבָה

אֶסְעַר שְׁכוּרָה

תּוֹךְ הַלֵּילוֹת.





וְדוֹדִי יַחְתֹּר פֶּרֶא

בְּמוֹ גַלָּי.





עֵינִי תָרָה אֶל הַגֶּשֶׁר,

נַפְשִׁי כָלָה אֶל הַלָּיְלָה.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/12731