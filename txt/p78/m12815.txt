


	
	[משוקי נערות]
	




מִשּׁוּקֵי נַעֲרוּת נִמְהָרָה

חָתַף אוֹתִי לַיְלָה

אֶל מֶלְתָּחָה שְׁחוֹרָה.





וּלְשׁוּלֵי יְמֵי כְפָר רַכִּים

עוֹד תַּהֲלֹךְ נַעֲרָה שְׁחוֹרָה בִגְלָלִי –

וּכְבָר לְיַעַר סֶרַח-עֶרֶב אָרֹךְ.





אַף אֵלֵינוּ,

הַכְּבֵדִים מִדּוֹר וָדוֹר,

עִתִּים טְלָאִים זְעִירִים בָּאִים,

שְׁחוֹרִים וּלְבָנִים,

וְשָׂמוּ סַנְטֵר חָלָק

בְּכַפֵּינוּ.





אַךְ לָעֶרֶב צָפִים הָלְאָה כָל הָרְחוֹבוֹת.

בִּטְלָאֵינוּ הַזְּעִירִים

מָסְכוּ שֵׁנָה עָבָה עַד פִּיהֶם –

וְלֹא יָבֹאוּ עוֹד.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/12815