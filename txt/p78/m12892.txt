


	
	[עת יקרב ערב]
	




עֵת יִקְרַב עֶרֶב חֲשָׁאִי

אֶל הַתֵּבֵל —

כָּרֵי מֶרְחָב אַט יַאֲפִילוּ

מַחֲרִישִׁים.





תּוֹךְ יַעֲרוֹת אֹפֶק רְחוֹקִים

עַתָּה יֵעוֹר

רִשְׁרוּשׁ אָפֵל, טָמִיר.





בְּכִיָּה זָרָה, אִי נִתְפֶּסֶת

נוֹהֲרָה חֲרֵדָה

מֵעֲבָרִים אֶל הַלֵּבָב.





נְשָׁמוֹת פְּרוּעוֹת

שׁוֹלְחוֹת מֶבָּט עוֹרֵג

אֶל הַמַּעֲרָב.





וּכְבָר עֶרֶב חֲשָׁאִי

יִפְסַע תּוֹךְ הַתֵּבֵל. —




וינה, 19.5.1918






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/12892