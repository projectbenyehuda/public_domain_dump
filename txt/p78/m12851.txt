


	
	[בדמי הלילות]
	




בִּדְמִי הַלֵּילוֹת

נִגָּר בְּכִי יֶלֶד אֶל אֵם רְחוֹקָה

וְלֹא יִדֹּם.





אָדָם כִּי יָמוּת בָּעוֹלָם –

עָלֵינוּ הֵן מֵת.





עֵת יָצָאנוּ קְטַנִּים אֶל הַיּוֹם,

אוּלַי עַלִּיזִים עוֹד הָיִינוּ.

וְאֶל עֶרֶב עָזוּב כִּי נִגַּשׁ –

נָוֵהוּ הָרֵיק מַה-נִּירָא.





מַחֲשָׁבוֹת עֵירֻמּוֹת

בּוֹ מִתְּמוֹל וְשִׁלְשׁוֹם תְּחַכֶּינָה,

לְהִתְעַלֵל בָּנוּ כָל לָיְלָה.





אֵי נִסָּתֵר מִפָּנֵינוּ?







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/12851