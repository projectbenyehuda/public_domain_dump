


	
	[איש לעברו]
	




אִישׁ לְעֶבְרוֹ

תּוֹעִים אִישִים בָּדָד

עַל שְׁבִילֵי עוֹלָם.

לִבּוֹת כֵּהִים

אַךְ נוֹגְעִים זֶה אֶל זֶה,

כְּצִפֳּרִים גְּדוֹלוֹת, שְׁחוֹרוֹת,

וְנִרְחָקִים.





יוֹם עַל יוֹם גֹּוֵעַ חֶרֶשׁ,

רוּחוֹת זָרִים יַחֲרִידוּ

לֵב הַיְּעָרִים.





תּוֹך לֵילוֹת-אֹפֶל

עִתִּים נִרְגָּז עוֹלָל מֵחֲלוֹמוֹ

וְיֵילִיל נְכָאִים אֶל הַחֲשֵׁכָה.





כִּבְדֵי יָגוֹן

אָנוּ תוֹעִים בָּדָד

אִישׁ לְעֶבְרוֹ.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/12751