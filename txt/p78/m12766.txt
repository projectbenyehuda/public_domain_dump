


	
	[רחוקה ממנו]
	




רְחוֹקָה מִמֶּנּוּ הַסְּפִינָה,

הַמַּיִם יַשְׁחִירוּ לַלַּיְלָה –

אַךְ לָנוּ חֲתֹר וַחֲתֹר.





שְׁנַיִם יְשִׁישִׁים אָמְרוּ בְלִבָּם:

בְּעֶצֶם יוֹם קַיִץ

יְשַׂחֲקוּ הַנְּכָדִים

כְּגוּרֵי אֲרָיוֹת צוֹהֲלִים –

אַךְ לָנוּ טוֹבָה הַמְּנוּחָה

מִסֵּבֶל הַשָּׁנִים.





כִּי יַכְחִיל הַשַּׁחַק לַבֹּקֶר –

תְּנוּ לַיְלָדִים עוֹד תְּנוּמָה,

עַד תַּעֲבֹר הַסְּפִינָה הַשְּׁחוֹרָה.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/12766