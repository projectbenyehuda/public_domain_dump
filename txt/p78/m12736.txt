


	
	[באצבעות ענוגות]
	




בְּאֶצְבָּעוֹת עֲנֻגּוֹת

פּוֹרֵט הַגֶּשֶׁם

מַנְגִּינַת-נְכָאִים חֲרִישִׁית

עַל עוּגַב הַלַּיִל הַשָּׁחוֹר.





עַתָּה נֵשְׁבָה בַחֲשֵׁכָה

אִישׁ בְּבֵיתוֹ

– הַיְלָדִים הֵן נִרְדָּמוּ –

וְנִשְׁתֹּק לַגֶּשֶׁם,

כִּי יָשִׂיחַ עָצְבֵּנוּ.





כִּי אֵין עוֹד מִלָּה בְּפִינוּ,

רַגְלֵינוּ כָבְדוּ

מִן הַיּוֹם

וְאֵין בָּן הַמָּחוֹל עוֹד.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/12736