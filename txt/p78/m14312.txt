


	
	כִּי בָאָה הַשֶּׁמֶשׁ
	




בֹּאִי, בּוֹדֵדָה, רְוַת שַׂלְמַת דִּמְדּוּמִים



אֶל הַמִּישׁוֹר.





שָׁם הַלַּיְלָה יִכְרַע חֶרֶשׁ



תּוֹךְ חֶרְדַּת אַהֲבָה



לְרַגְלָיִךְ.





וּבְעַד הַשְּׁבָכָה אֶלֶף לִבּוֹת



אָז יַעַרְגוּ



אֶל מֶבָּטֵךְ.





כִּי בָאָה השָּׁמֶשׁ. —


דרוזנדורף, 27.4.1915






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/14312