


	
	[מפה לעולם]
	




מִפֹּה לָעוֹלָם הַנָּתִיב מָה אָרָךְ!

יָמֵינוּ נִלְאִים – וְהוֹלֵךְ הַמֶּרְחָק וְגָדֵל.

מַהֵר יִכְרְעוּ תַחְתֵּיהֶם וְתִקְוָה אַחֲרוֹנָה תִבָּדֵל –

וּלְשׁוּלֵי זוֹ קִרְיָה קִיצוֹנָה אָז לָעַד נִסְתָּרַח.





כִּי פֹה נִגְנְזָה עֲבוּרֵנוּ שֵׁנָה עֲמֻקָּה וּבְטוּחָה.

הַאִם נִתְאַבֵּל עַל אָבְדַן כָּל רֵעֵינוּ? –

הֲלֹא רַק נָמִים הֵם, נָמִים פֹּה קָרוֹב עַל-יָדֵנוּ.

נִיעַף עוֹד יוֹתֵר – וְאַף לָנוּ תִנְעַם הַמְּנוּחָה.





בַּחוּץ – אֶת קֵיצָיו יִרְקֹם שֶׁמֶשׁ, חָזוֹר וְרָקוֹם,

עַל מַסֶּכֶת חִוְרָה שֶׁל עִתִּים.

אַךְ אָנוּ יַחְדָּו אָז נִשְׁלָוָה רֵעִים אֲמִתִּים,

קְרִירִים וְשׁוֹתְקִים. וּלְכֻלָּנוּ יִרְחַב הַמָּקוֹם.


[סג: המקור האשכנזי]


מִפֹּה אֶל הָעוֹלָם מָה רַבָּה הַדָּרֶךְ!

יָמֵינוּ כֹּה נִלְאִים, וְהוֹלֵךְ הַמֶּרְחָק וְגָדֵל.

מְהֵרָה יִכְרְעוּ תַחְתָּם, וּמֶנּוּ שְׂרִיד תִּקְוָה יִבָּדֵל –

וּלְשׁוּלֵי עִיר זוֹ הַקִּיצוֹנָה לָעַד אָז נִסְתָּרַח.





כִּי פֹה שְׁמוּרָה לָנוּ שֵׁנָה עֲמֻקָּה וּבְטוּחָה.

לָמָּה נִתְאַבֵּל עַל אָבְדַן רֵעֵינוּ?

הֵן רַק נָמִים הֵם, נָמִים קָרוֹב אֶצְלֵנוּ.

כִּי נִיעַף עוֹד יוֹתֵר, וְתִנְעַם אַף לָנוּ הַמְּנוּחָה.





בַּחוּץ יִרְקֹם שֶׁמֶשׁ אֶת קֵיצָיו, חָזוֹר וְרָקוֹם,

עַל חִוְרוֹן מַסֶּכֶת הָעִתִּים.

אַךְ אָנוּ יַחְדָּו נִשְׁלָוָה יְדִידִים אֲמִתִּים,

קְרִירִים וְשׁוֹתְקִים. וְיִרְחַב לָנוּ הַמָּקוֹם.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/12837