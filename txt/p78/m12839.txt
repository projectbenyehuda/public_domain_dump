


	
	[אך הנה לילה]
	




אַךְ הִנֵּה לַיְלָה –

מִלְּבַדּוֹ אֵין אִישׁ.





אֵי-בָזֶה

בּוֹרַחַת עֲגָלָה רֵיקָה בְמוֹרַד הָהָר

מִקֶּרֶב יַלְדוּתֵנוּ.





לִפְנֵי רִבּוֹא שָׁנָה

חָיְתָה פֹה עִיר –

עַתָּה בוֹלְטָה נַעַל הֲפוּכָה

אֶל הָעִתִּים.





מַתְנוּ כֻלָּנוּ.

וְרֶגֶל כְּרוּתָה תְטַיֵּל לְבָדָד

וְתַלְבִּין לִמְלֹא כָל הַתֵּבֵל. –







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/12839