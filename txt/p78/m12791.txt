


	
	[חוטם יחידי]
	




חֹטֶם יְחִידִי טִפַּחְתֶּן,

עַתָּה אָבַד בְּאֹפֶל הַשְּׁוָקִים.





בָּתִים חֲרֵבִים

לְבַדְּכֶן תָּגֹסְנָה הַיָּמִים.

מִטְרוֹת הָעִתִּים יָרֹנּוּ

עַל גַּגְּכֶן שֶׁחוֹרָר,

זוֹנוֹתַי הָעֲנָווֹת.





אִישׁ לֹא יָבֹא עוֹד לַחֲסוֹת

בְּגֵוְכֶן הַנֶּאֱמָן

מִשְּׁרַב הַדָּמִים.





אַךְ אָנֹכִי אֲלַוְּכֶן

שְׁבִילִים שְׁחוֹרִים

וַאֲתַן לְאַפְסַיִם

לְבַבְכֶן.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/12791