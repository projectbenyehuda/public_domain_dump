


	
	[גביע הזהב]
	




גְּבִיעַ הַזָּהָב לְפָנָי,

בּוֹ שָׁתוּ אֲנָשִׁים רַבִּים

מֵי-רַעַל.





חֶרֶשׁ הֵן שָׂחֲקוּ פְנֵיהֶם

לִפְנֵי הַמָּוֶת שֶׁחָוַר וְשָׁקָט.





אֲרוֹן עֵץ אָרֹךְ לְפָנָי,

בּוֹ נִשְּׂאוּ גְבָרִים וְנָשִׁים,

שֶׁהִשְׁחִיר בְּשָׂרָם מִנָּגֶף.





וְאָנוּ?





בַּלֵּילוֹת עוֹד נֶחֱזֶה כָל אֵלֶּה.

וְזָרִים יִפְּלוּ הַיָּמִים

לְרַגְלֵינוּ,

כְּפִרְחֵי-כָרִים,

צְהֻבִּים אוֹ לְבָנִים,

כִּי יִפְּלוּ מִן הַזֵּרִים.





וּבָהִיר אַף לָנוּ הָרֶגַע,

בּוֹ נִכְרַע בַּחֲרָדָה

לִפְנֵי הַמָּוֶת שֶׁחָוַר וְשָׁקָט.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/12769