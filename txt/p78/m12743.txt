


	
	[איש על איש]
	




אִישׁ עַל אִישׁ נוֹפֵל הַבּוֹרָה –

עַל מִי אֵעָזֵב

תּוֹךְ הַסְּעָרוֹת?





דְּשָׁאִים רַכִּים

עוֹלִים לַבְּקָרִים

וּבְטֶרֶם שֶׁמֶשׁ יִבֹּלוּ.





בִּנְפֹל נִטְפֵי מָטָר גְּדוֹלִים,

כַּדּוּרֵי זְכוּכִית דְּלוּחִים,

מַחֲסֶה אֲבַקֵּשָׁה.





אֶל חַלּוֹן צוֹהֵל אֶחָד

עוֹד אֶשָּׂא עֵינַי,

אוּלַי תִּקְרָא לִי

אֶצְבַּע רַכָּה, לְבָנָה. –







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/12743