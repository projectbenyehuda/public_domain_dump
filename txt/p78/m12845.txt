


	
	[בקצה ימי קיץ]
	




בִּקְצֵה יְמֵי קַיִץ

יְלָדַי הַשְּׂמֵחִים

מֵעוֹלָם אֶל עוֹלָם יְדַלֵּגוּ.





סְפִינַת-הַלֵּיל

כְּבָר בַּחוֹף תְּחַכֶּה –

וְהִיא קַלַּת-שַׁיִט מְאֹד –

אֲשֶׁר תַּעֲבִירֵם מֵי הָאַיִן

אֶל שְׂפַת יוֹם טָהוֹר –

וּבֹשֶׂם וָרֹד הֵם טְלוּלִים.





וְאָנוּ –

לֵילֵנוּ יָשָׁן.

כָּל סַעַר יַרְחִיב פִּרְצוֹתָיו.

וְכָכָה נַחְתֹּר בִּכְבֵדוּת

וְנַחְתֹּר לְאִטֵּנוּ,

וְיגֵעִים אֶל הַבֹּקֶר נַגִּיעַ –

אוֹ אַף לֹא נַגִּיעַ.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/12845