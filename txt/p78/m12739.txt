


	
	[ראה, כל מי הנחל]
	




רְאֵה,

כָּל מֵי הַנַּחַל

חָפְזוּ לִשְׁטֹף לַמֶּרְחַקִּים,

אַךְ אִילָן עַתִּיק

עוֹדוֹ מַכְבִּיד עַל מַצַּבְתּוֹ,

שָׁחוֹחַ.





קֵיצִים רַבִּים

גָּוְעוּ נוּגִים בִּדְמִי אַרְגָּמָן,

אַלְפֵי נוֹדְדִים חָנוּ חֶרֶשׁ

תּוֹךְ מַאֲפֵל צְלָלָיו.





אִילָן עַתִּיק

עוֹדוֹ מַכְבִּיד עַל מַצַּבְתּוֹ,

שָׁחוֹחַ.





חָפְזוּ לִשְׁטֹף לַמֶּרְחַקִּים. –







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/12739