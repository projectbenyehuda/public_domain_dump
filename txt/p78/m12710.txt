


	
	[חלום אבי]
	




חֲלוֹם אָבִי עֵר בֶּעָרִים,

יָרֹן עִם לַיְלָה.





עֵינִי יוֹרְדָה כוֹכָבִים –

בְּכִי כָל הַלְּבָבוֹת.





אָמֹר אֹמְרָה אֶל הָאִשָּׁה:

חַיַּי הָאֲפֵלִים

נִמְסָכִים לְרַגְלַיִךְ

כְּגַלֵּי אֵשׁ לוֹהֵטָה –

לָמָּה תִשְׁעִי מֶנִּי?





כְּנִטְפֵי אֶבֶן

צוֹלְלִים צְעָדִים אִטִּים

בְּמַעֲמַקֵּי לָיִל.





כָּכָה הוֹלְכָה הָאִשָּׁה.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/12710