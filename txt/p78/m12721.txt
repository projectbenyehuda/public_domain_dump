


	
	[הנני יורד]
	




הִנְנִי יוֹרֵד מִן הַמַּעֲלוֹת

צִלִּי הָרָזֶה יוֹרֵד לְפָנָי –

וְאַתְּ אֵין חוֹכָה לִי.





אוּלַי לֹא תִדְאִי לָנֶצַח

דֶּרֶךְ הַחַיִּים. –





שָׁנִים נוֹסְעוֹת – – –





לַיְלָה דוֹלְקִים נֵרוֹת,

יוֹמָם צוֹלְלִים צְלִילִים כֵּהִים

בַּתֵּבֵל.





עַל עִיר וּכְפָר אֶפְסָעָה,

עַל דַּרְכִּי

רוּחוֹת חֲרֵדִים

חֶרֶשׁ בִּי יִגָּעוּ.





מְאוּם אֵין חוֹכֶה לִי.





הִנְנִי הוֹלֵךְ –

צִלִּי הָרָזֶה הוֹלֵךְ לְפָנָי.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/12721