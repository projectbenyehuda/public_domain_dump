


	
	[שְׁלֹשִים שָׁנָה]
	




שְׁלֹשִים שָׁנָה



כְּבָר יֶאֱרַךְ דַּרְכִּי,



מְהֵרָה יִכְלֶה –



וְלֹא חָכָמְתִּי.





אַף עַתָּה



עוֹדִי נַעַר עִקֵּשׁ,



רָץ בְּמוֹרַד הָהָר



וּמוֹשֵׁךְ עֵז זְקֵנָה



בִּזְקָנָהּ.





כָּל שֶׁחָיִיתִי



כְּיֶלֶד וְסָכָל –



יָכֹלְתִּי לִחְיוֹת שֵׁנִית,



אַף עַתָּה לֹא בְחָכְמָה.





כִּי סְכָלִים אָנוּ



וִילָדִים עַד עוֹלָם.


[וינה, 5.4.1924]

*






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/14354