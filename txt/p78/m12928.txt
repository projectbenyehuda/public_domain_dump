


	
	[יום אחר יום]
	




יוֹם אַחַר יוֹם נִסַּךְ עָלֵינוּ,

פַּכֵּי שֶׁמֶן-מִשְׁחָה;

שְׁלֵוִים עָבַרְנוּ וַנִּפְסַח עַל סַף-עַרְבַּיִם —

אֶל אַרְמוֹן הַלֵּיל הַמְרֻוָּח.





וְלֹא עָיָפְנוּ.





מִדֵּי לַיְלָה הָפְכוּ כָל נִשְׁמוֹת-תֵּבֵל

אַדְמַת אֵלֶם שְׁחוֹרָה —

וַנִּצְהַל אַךְ אָנוּ

וְעוֹלְלִים נִרְחָקִים —

אֲבוּקוֹת מַצְהִיבוֹת בְּרָעַד.





וְעַתָּה כִי נֵצֵא מִפֶּתַח הַשַּׁחַר

וְנַעַל יוֹם-מָחָר לְהָאִיר —

— אוֹיָה! —

הֵן חָפַר אוֹרֵנוּ לְעֵינֵי הַשָּׁמֶשׁ.





רְחוּצִים וְאוֹרִים

אַךְ יוֹנְקִים יִזְחָלוּ

מְלֹא כָל הַיּוֹם.





וְאָנוּ כָבִינוּ לְעֵינֵי הַשָּׁמֶשׁ.




וינה, 4.3.1924






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/12928