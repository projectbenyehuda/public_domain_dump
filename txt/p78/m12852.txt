


	
	[מלים קלילות]
	




מִלִּים קַלִּילוֹת וּשְׁקוּפוֹת,

כְּמוֹ בִצְעִיפֵי מֶשִׁי

חַיַּי בָּן צָרָרְתִּי.





וְהִנֵּה כִּי שֵׁנִית אֶפְתָּחֵן –

חַיַּי הַשּׁוֹקְקִים מֵאָז

לֹא אַכִּירָה עוֹד.





הַאֲנִי הוּא,

אֲשֶׁר הֶאֱמִין פַּעַם,

לֹא נִשְׂבַּע לָעַד?





בַּשּׁוּק עֲרוּכִים כְּמִקֶּדֶם

כָּל חֶפְצֵי-יְקָר –

וַאֲנִי לֹא אֶחְפֹּץ עוֹד

לִקְנוֹת פֹּה מְאוּמָה.





עַתָּה כִּי יָפוּחַ הָעֶרֶב,

גַּבֵּנוּ כָפוּף בְּעַנְוָה.

וְגַם שִׂמְחָה קְטַנָּה

עָלֵינוּ יִקְשֶׁה מִנְּשׂוֹא.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/12852