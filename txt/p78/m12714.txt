


	
	[בין געגועי הלילה]
	




בֵּין גַּעְגּוּעֵי הַלַּיְלָה

הַחֲרִישִׁים, הָרַכִּים,

אָבֹא אֵלָיִךְ.





בְּצֵל זִכְרוֹן נְעוּרִים

אֵחָבֵא –

וְאַתְּ לֹא תִרְאִינִי.





אוּלָם בְּנוּמֵךְ

אֶתְרַקֵּם בַּחֲלוֹמֵךְ הַבְּתוּלִי, הַצָּחוֹר.





בִּדְמוּת זְבוּב-רִקְמָה

אֶעֱמֹד לִי דוּמָם

עַל גִּבְעַת שָׁדֵךְ הַחִוֵּר, החוֹלֵם.





דּוּמָם אֶעֱמֹדָה. –







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/12714