


	
	[כל הלילה אשבה]
	




כָּל הַלַּיְלָה

אֵשְׁבָה עֵרָה עַל יְצוּעִי

וּבְלִבִּי יִבְעַר:

“הָלַךְ מֶנִּי”.





עָבִים קַלִּים,

כְּסוּפֵי צֵלָע,

יִסְעוּ חֶרֶשׁ עַל חַלּוֹנִי.





גַּם אֶל יָמַי לֹא אֵרֶא,

בּוֹדֵד יִהְיֶה דַרְכִּי.





בֹּקֶר תֶּחֱרַד אִמִּי:

“לָמָּה חָוְרוּ פָנָיִךְ?”





כָּל הַלַּיְלָה עָבִים קַלִּים,

כְּסוּפֵי צֵלָע,

יִסְעוּ חֶרֶשׁ עַל חַלּוֹנִי. –







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/12729