


	
	[דרך ריבוא דורות]
	




דֶּרֶךְ רִבּוֹא דוֹרוֹת

נָסַעַתְּ לָגוּר אֶצְלִי –

וְאַתְּ כֹּה זְעִירָה

וְרַק נָמָה כָּל הַיּוֹם.





מִדִּמְדּוּמֵי עֲבָרֵךְ יַעַל לָךְ עוֹלָם:

דֹּב וָכֶבֶשׂ וְחַי לֹא-הָיָה,

וּשְׂחוֹק יָהֵל עֲלֵי נוּמֵךְ.





בִּבְשָׂרֵךְ כְּבָר תַּהֲרִי גַם אוֹתִי.

וְעִמֵּךְ, הַבְּרוּכָה, כִּי תָעוּרִי,

אַרְחִיקָה עַד גְּדוֹת כָּל הַחַיִּים –

אֲנִי וְאָבִי וְאָדָם הָרִאשׁוֹן.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/12805