


	
	שְׁלֹמֹה וְהַשָּׂרָף
	



בְּלֶכֶת הנער שלמה, יֹרֵש עֶצֶר בישראל, על הררי קֹדֶשׁ, הָלֹך וָתוֹר תולדות עשבי הרים ושיח השדה, נפתחו לפניו השמים ויעף אליו אחד מן השרפים בהודו הנורא ויאמר:

“בן מלך! מה אתה רואה שם על ירך המזבח צפונה”?

איש קדוש מעלה עֹלָה לה'.

“ומה אתה רואה פה בצלע ההר”?

בת אִכּר אשר כפיה תומכות פלך.

“הגידה נא למי משניהם יֶתֶר שְׂאֵת”?

למראה עיני להאיש הקדוש המעלה עֹלָה.

“לא הֵיטַבְתָּ לראות! הנערה ההיא תָּכִין מַלְבּוּשׁ לַדָּל” –.

כֹּה דִבר השרף ויעל בְּלַבַּת אש השמים בקול קורא:

“הנה חסד מִזֶבַח טוב, וצדק מרבבות נחלי שמן”! –.
 






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/1764