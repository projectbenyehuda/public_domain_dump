


	
	על אילת אהבים הפוסחת על שתי הסעיפים, אם ללכת אחרי הבעל אם לא, ויגש חרוזי להדפה
	




שָׂרָה מְאֻשָּׁרָה בְהוֹד תִּצְנוֹפִי,



נָתוֹן שְׁאָר בָּנוֹת לְאַל וּלְאַיִן;



הִנֵּה מְתוּקָה אַתְּ, וּמִנִּי יַיִן



טֹבוּ רְסִיסֵי חֵן אֲשֶׁר תִּטֹּפִי.


  


אוּלָם כְּחֶסְרוֹן הוּא אֱלֵי הַיּוֹפִי,



אִם תֵּשְׁבִי בָדָד וְגֶבֶר אַיִן;



הִתְעוֹרְרִי אֵפוֹא, שְׂאִי הָעַיִן



אֶל אִישׁ יְפֵה מַרְאֶה בְאֶפֶס דּוֹפִי.


  


אֶל אִישׁ כְּבִנְיָמִין אֲשֶׁר מִנֶּגֶד,



הַנֶּהֱדָר עַל כָּל-בְּחִירֵי קֶרֶת,



כִּי תָאֳרוֹ יָפֶה וְחִכּוֹ מֶגֶד;


  


אֵלָיו, יְפֵה-פִיָּה, תְּנִי דּוֹדַיִךְ,



כִּי מַעֲטֵה שָׂשׂוֹן בְּרָב תִּפְאֶרֶת



אַתְּ תִּתְּנִי אֵלָיו, וְהוּא אֵלַיִךְ.
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/8601