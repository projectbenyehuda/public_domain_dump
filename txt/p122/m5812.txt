


	
	ספר כריתות
	




שָׂנֵאתִי מָאַסְתִּי אוֹתָכָה



כְּמוֹ מִלְפָנִים אֲהַבְתִּיךְ



עַתָּה רוּחִי שָׁכָכָה



כִּי מִלִּבִּי שִׁלַּחְתִּיךְ.


  


לֹא עוֹד אֶזְכְּרֵכִי



דְּרָכֶיהָ מְשָׂרֶכֶת



וְאַחַר רוֹב כְּזָבַיְכִי



לֹא אוֹסִיף עוֹד לָלֶכֶת.


  


רַק אוֹתִי בָחַרְתְּ



בִּלְבָבֵךְ אָמַרְתְּ



וְאֵיךְ שֶׁקֶר מִלָּיִךְ!


  


עִם מִי שָׁם מִנֶּגֶד



תִּבְגּוֹד בִּי בֶגֶד



הָסֵבִּי עֵינָיִךְ!
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/5812