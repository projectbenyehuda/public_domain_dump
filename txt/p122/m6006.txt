


	
	כשלוח המלך גיורג השלישי אניה בלב ים, להביא את קרלוט שרתי מקלינברג לפניו
	




עוּרִי עוּרִי רוּחַ קַדִים כַּיּוֹם,



וּפְחִי עַל צִי אַדִּיר הַמְחַכֶּה לָךְ;



הַמֶּלֶך אָז יָגֵל, יִמְצָא פִדְיוֹם,



כִּי מֵעֵבֶר לַיָּם לִבּוֹ הָלַךְ;



כִפְלַיִם תִּפְאַרְתּוֹ עַתָּה תִגַּל,



כִי לִימִינוֹ חִיֹש תֵּתַצַּב שֵׁגָל.


  


ובבואה לפני המלך:



הִנֵּה בָאָה, הִנֵּה בָאָה קַרְלוֹט



הַמֶּלֶךְ שָׂשׂ פִּתְאוֹם, נַפְשׁוֹ חִיָּה;



הוּא בִגְבוּרָה מִיָּם אֶל יָם יִשְׁלוֹט,



הִיא תִשְׂתָּרֵר עָלָיו בִּצְבִי יָפְיָהּ;



וּפְרַנְץ תָּמִיד אֶל מִשְׁמַעְתָּם תִּרְעַד,



כִּי בַיָי קַרְנָם תָּרוּם לָעַד.
 







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/6006