


	
	השיר הזה כלה זרע אמת ותקעתי יתד במקום נאמן
	



השיר הזה כלה זרע אמת ותקעתי יתד במקום נאמן / אפרים לוצטו


עֲלֵה בְנוֹ חֲלוֹף לְרוּם זְבוּל



וְשָׁם בְּרֹב פְּאֵר הֱוֶה גְבִיר,



לְנַפְ-שְׁךָ בְּנֵה יְפִי דְבִיר,



וְנַ-חֲלָה קְנֵה בְלֹא גְבוּל;



חֲשׁוֹב כְּבוֹד זְמַן כְּנֶ-אֱלַח



וְעַל דְּבַר אֱמֶת רְכַב צְלַח.

בְּנִי הֱיֵה בְטוֹב, וּמֵ-עֲבוֹר



בְּרַע שְׁמוֹר, וּמֵ-חֲטוֹא חֲדַל;



רְדֵה, רְדָה, אֲבִי רְכוּשׁ וְדַל



אֲבָל חֲזֵק וְהַ-חֲזֵק בְּבֹר;



עֲזוֹב אֱלִיל וְשָׁוְא, וְחַי וּמֵת



צְלַח רְכַב עֲלֵי דְבַר אֱמֶת.

וְשַׁ-עֲרֵי שְׁאוֹל מְאֹד יְרָא



וּמִ-נְּהֶם בְּרַח לְבַל קְרוֹב;



לְבָ-בְךָ לְטוֹב אֲהָה עֲרוֹב,



וְאֵל לְעֵת מְצֹא בְּקוֹל קְרָא,



וּבוֹ שְׁלֵיו בְּטַח וְשׁוּב שְׁכַב,



וְעַל דְּבַר אֱמֶת צְלַח רְכַב.
 







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/5490