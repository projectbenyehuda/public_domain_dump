


	
	הלא זה דברי אל ילד שעשועים ומטיב נגן, כי האמת אהובה מאנה לענות מפני ותבז לו, ויהי כאשר זמם לכבות את האהבה, אני תמכתיו בימין צדקי להכין אותה ולסעדה
	




אָמְנָם, דּוֹדִי נָעִים, מֵאָז עַד הֵנָה



הוֹאַלְתָּ וַתִּסְבֹּל כָּל צִיר, כָּל-חֶבֶל,



הָיִיתָ כִּמְעֻנֶּה, כָּלֻא בַכֶּבֶל,



וַתֵּתַע בִּשְׂעִיפִים הֵנָה וָהֵנָה;

לֵךְ נָא אֶל הָעַלְמָה, וּשְׁאַל מִמֶּנָּה



אֶשְׁכַּר הָעִצָּבוֹן וּפְרִי הַסֶּבֶל,



בֹּא תַחַת חַלּוֹנָהּ הַכֵּה הַנֵּבֶל,



כִּי מֵיתָרִים הָהֵם זִקִּים תִּהְיֶינָה.

אוּלַי תָּשִׁיב אֵלַי: שָׁאַפְתִּי נַחַת,



טוֹב לִי לִשְׁבּוֹר עֻלִּי לָצֵאת מִכֶּלֶא,



מַה זֶה הֶבֶל אִיגַע לָמוּת לַשַׁחַת?

אָכֵן אַנְשֵׁי זִמְרָה בָרוּר הִגִּידוּ,



כִּי אִם אוֹהֵב תָּמִים יֹאמַר כָּאֵלֶּה



אֶת מַשְׂכֻּרְתּוֹ אָבַד מֵעִם קוּפִּידוֹ.
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/311