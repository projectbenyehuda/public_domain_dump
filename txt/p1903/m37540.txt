


	
	אָמַר רַבִּי בֶּרֶכְיָה
	




אָמַר רַבִּי בֶּרֶכְיָה בֶּן־נַטְרוֹנַאי הַנַּקְדָּן:

לָתֵת לִפְתָאִים עָרְמָה / לְנַעַר דַּעַת וּמְזִמָּה /
רָחַשׁ לִבִּי דָבָר טוֹב / לְהַשְׂבִּיעַ לְבָבוֹת כְּגַן רָטוֹב /
בְּמִשְׁלֵי שֻׁעָלִים וְחַיּוֹת / הֲלֹא הֵמָּה מְשָׁלִים שְׁגוּרִים
בְּפִיּוֹת / כָּל־צֶאֱצָאֵי עֵילוֹם / וּכְבָר בְּסֵפֶר הֶעֱלוּם /
אֲנָשִׁים מִכָּל־הַלְּשׁוֹנוֹת / אַךְ דָּתֵי מִדּוֹתֵיהֶם שׁוֹנוֹת /
כִּי הִגְדַּלְתִּי וְהוֹסַפְתִּי עֲלֵיהֶם / כָּהֶם וְכַיּוֹצֵא בָהֶם /
חֲרוּזִים וְשִׁירִים / מְעֻלָּפִים סַפִּירִים / יִזְכֶּה בָהֶם הַקּוֹרֵא
לְכַמָּה דְבָרִים / נֶחֱמָדִים מִפָּז וּמִפְּנִינִים יְקָרִים /
כַּאֲשֶׁר עֵינֵי רוֹאִים תֶּחֱזֶינָה מֵישָׁרִים.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/37540