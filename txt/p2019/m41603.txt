


	
	[אֶרְאֶלִּים וּמַלְאָכִים מַקְדִּישִׁים וּמְבָרְכִים (אוֹפָן)]
	




אוֹפָן לִשְׁמִינִי עֲצֶרֶת





אֶרְאֶלִּים וּמַלְאָכִים



מַקְדִּישִׁים וּמְבָרְכִים



לְמֶלֶךְ מַלְכֵי הַמְּלָכִים.

מוּכָנִים וַעֲרוּכִים



בְּכַנְפֵיהֶם סוֹכֲכִים



יוֹם יוֹם מַמְלִיכִים



לְמֶלֶךְ מַלְכֵי הַמְּלָכִים.

תַּקִּיפֵי שְׂרָפִים



תִּשְׁבָּחוֹת מְיַפִּים



לְמֶלֶךְ מַלְכֵי הַמְּלָכִים.

יְקָר אַלְפֵי אֲלָפִים



וְרִבּוֹ רִבְבָן צְפוּפִים



רָאשֵׁיהֶם כּוֹפֲפִים



לְמֶלֶךְ מַלְכֵי הַמְּלָכִים.

בְּחוּרֵי מֶרְכָּבָה



מְרַנְּנִים בְּאַהֲבָה



לְמֶלֶךְ מַלְכֵי הַמְּלָכִים.

יִדּוֹדוּן יָצְבָּא



בְּהוֹד שִׁירָה עֲרֵבָה



לְשׁוֹרֵר בְּחִבָּה



לְמֶלֶךְ מַלְכֵי הַמְּלָכִים.

רִגְיוֹן הַנָּהָר



מְאֹד חָשׁ וִיָמְהַר



לְמֶלֶךְ מַלְכֵי הַמְּלָכִים.

בּוֹ לְהַטְהַר



חַשְׁמַלֵּי זֹהַר



חִדּוּשׁ שִׁיר לְהַגְהַר



לְמֶלֶךְ מַלְכֵי הַמְּלָכִים.

יְשׁוֹרֵר מִיכָאֵל



וִיזַמֵּר גַּבְרִיאֵל



לְמֶלֶךְ מַלְכֵי הַמְּלָכִים.

שׁוֹאֵג קְמוּאֵל



וְגוֹעֶה רְפָאֵל



וּמְהַדֵּר הֲדַרְנִיאֵל



לְמֶלֶךְ מַלְכֵי הַמְּלָכִים.

פּוֹחֵד סַנְדַּלְפוֹן



לְצַד דֹּפֶן יִדְפּוֹן



לְמֶלֶךְ מַלְכֵי הַמְּלָכִים.

טַעֲמֵי חִין יַחֲפוֹן



כֶּתֶר מֵהֶם לִסְפּוֹן



וּמַשְׁבִּיעַ לֶאֱפוֹן



לְמֶלֶךְ מַלְכֵי הַמְּלָכִים.

יְקַדֵּשׁ גַּלִּיצוּר



הַמְגַלֶּה טַעֲמֵי צוּר



לְמֶלֶךְ מַלְכֵי הַמְּלָכִים.

הַמַּשְׁמִיעַ לְכָל-יְצוּר



שְׁנַת שֹׂבַע וּבַצּוּר



וְכָל דָּבָר הֶאָצוּר



לְמֶלֶךְ מַלְכֵי הַמְּלָכִים.

חַיּוֹת אַרְבָּעְתָּן



מְשַׁלּשׁוֹת קְדֻשָּׁתָן



לְמֶלֶךְ מַלְכֵי הַמְּלָכִים.

זוֹעוֹת מֵאֵימָתָן



קוֹפְצוֹת בְּנַהֲמָתָן



קוֹרְאוֹת לְעֻמָּתָן



לְמֶלֶךְ מַלְכֵי הַמְּלָכִים.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/41603