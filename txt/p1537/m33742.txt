


	
	הַיּוֹם הַבָּא יוֹם הַדִּין
	




מתוך ספר האות





הַיּוֹם הַבָּא יוֹם הַדִּין הוּא / וְיוֹם הַזִּכָּרוֹן יִקָּרֵא,

וְעֵת הַמִּשְׁפָּט הִגִּיעַ / וּזְמַן הַקֵּץ תַּם וְנִשְׁלַם,

הַשָּׁמַיִם יִהְיוּ אֶרֶץ / וְהָאָרֶץ תִּהְיֶה שְׁמֵימִית,

כִּי אֱלֹהֵי הַמִּשְׁפָּט / יְיָ שְׁמוֹ

וְדִינוֹ דִין אֲמִתִּי / וּמִשְׁפָּטוֹ יָשָׁר,

וּבְתָאֳרֵי שְׁמוֹתָיו / יְגַלֶּה פְעֻלּוֹתָיו

וּבְהִתְיַחֵד שְׁמוֹ / יוֹדִיעֵנוּ עַצְמוֹ

וְשֶׁפַע דְּבָרוֹ / יְשַׂמַּח לְבָבֵנוּ,

וּבְהַכִּירֵנוּ רוּחַ קָדְשׁוֹ / וְאוֹר מְאוֹרוֹ –

נִחְיֶה חַיֵּי עַד.

וְלָמָּה לָנוּ חַיֵּי הֶבֶל בִּלְעָדָיו?

הֲלֹא פֶרֶד מַמְזֵר / חָזָק בְּגוּפוֹ מֵאָדָם

וּבָרִיא מִבֶּן-אֱנוֹשׁ.

הָיוּ הַיּוֹדְעִים שְׁמוֹ נֶאֱנָחִים עַל שִׁכְחָתוֹ

וְעַתָּה לְמִי גִיל, לְמִי רֹן, לְמִי שִׂמְחָה, לְמִי שָׂשׂוֹן,

לְמִי עֹנֶג לְמִי הוֹד – כִּי אִם לְיוֹדְעָיו,

הַמַּכִּירִין בֶּאֱמֶת וּבְתָמִים דְּרָכָיו.

עַל כֵּן כָּל דּוֹרְשָׁיו הַחוֹקְרִים סְתָרָיו

בּוֹאוּ וְאוֹדִיעֵם כָּל סְגֻלּוֹת תַּעֲלוּמוֹתָיו

בְּסֵפֶר סְגֻלָּה זֶה!



מקור: שירמן – השירה העברית בספרד ובפרובאנס; הוצאת מוסד ביאליק ודביר תשי״ז תשכ״א.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/33742