


	
	לחקר הסידור והמנהגים
	



תולדות התפילה הציבורית ומנהגי בית הכנסת, כל כמה שעסקו
בכך החכמים במאת השנים שעברו, עדיין טעונות מחקר ממצה על יסוד החומר
שבגניזה, שלא נחקר מבחינה זו אלא במיעוט מיעוטו. מאות הקטעים המכילים
תפילות ופיוטים אינם אלא שרידי “סידורים” קדמונים, שנתקטעו ונתפזרו בעולם,
והם עתידים לשמש חומר מצוין לחוקר ראוי, שיביא אתו מדה מרובה של בקיאות
בספרות הגאונים והפוסקים. בקיאות זו, שהיא תנאי ראשון לחקר הסידור
והמנהגים, אינה ממעלותי, ולא נטפלתי לנושא זה אלא משום כבודו של בעל היובל,
שנתברך לא רק במעלת הבקיאות העצומה, אלא אף בשאר כל המעלות המשובחות שהן
תפארת לאדם ולחוקר.

שלשת השרידים שאני מפרסם להלן, מתוך החומר המרובה שבמכון
לחקר השירה העברית, לא באו אלא לעורר את התיאבון ולהטות את הדעת לפינת
מחקר זו הקוראת לידים חרוצות ומבטחת תוצאות חשובות. יש בין הקטעים שבמכון
חומר רב־גוונים, ובהם בעלי היקף לא קטן, המכוונים לשני מנהגים, מנהג בבל
ומנהג ארץ ישראל; כגון כ“י טיילור־שכטר 12/25 H (ששה דפים בכתב צפוף) המכיל דיני תפילה למחצית ימות השנה (מש"ת
עד פר' החודש) בצירוף פיוטים שונים, וכגון כ”י אוכספורד 2700 (82 דף!)
הכולל תפילות ופיוטים לכל ימות השנה, לפי “מנהאג אלעראק” ו“מנהג אלשאם”
הנזכרים לסירוגין, ויש בו מאמר מעניין על התפילה לחוג של חסידים בעלי מגמה
מיסתית1, והמון ברכות בשם ומלכות שיצאו משימושן2. אף יש שם בין קטעי הגניזה שרידי סידורים של קהילות הקראים, העשויים לעניין את החוקר; כגון כ“י ט”ש
10 H 7/11 (שני דפים, תפילת בקר של שבת), וכ“י ט”ש 14/51 H שמתוכו נדפסו קצת “מפיוטי הקראים הקדמונים”
ב“קובץ הוצאת שוקן לדברי ספרות” [ר' עמ' 324] (תש“א 139–145 סימנו של
כה”י נשתבש שם); וכן כ“י אוכספורד 102.F, דף 24,
וכ”י קויפמן גניזה, ס“י 24. וראה מאמרי “בין כתלי המכון לחקר השירה
העברית”, פרק י”ב ( = ספר יובל שוקן, “עלי עין”, עמ' 119). כללו של דבר,
חוקר רציני המעוניין בחקר הסידור והמנהגים עתיד לגלות בגניזה חדשות
ונצורות. מי יתן ולא יאחר לבוא.





א. שריד מסידור ארצישראלי, לאחד מצאצאי הגאון בן מאיר

כ“י ט”ש 10 H 3/2 כולל ארבעה דפים,
ששלושה מהם מכילים הבדלה מפויטת ובקשה למוצאי שבת, וכתובים בידי ר' יצחק
ביר' שלמה החבר נין מאיר גאון, כעדות הקולופון. הוה אומר: לפנינו שריד
מסידורו של בית משפחת הגאון בן מאיר, בר פלוגתיה של רב סעדיה גאון. זמנו של
ר' יצחק דנן הוא המאה השמינית לאלף החמישי, ובשנת ד' אלפים תשס“א (1001)
העתיק לעצמו את הספר “כתאב אלתמייז” לרס”ג (אסף, מספרות הגאונים
206).

לנוסח ההבדלה יש להעיר: א) לפי לשונה וצורתה הריהי בת מינן
של הברכות המפוייטות מן התקופה האנונימית, שקדמה לשימושו של החרוז בשירת
ישראל (כגון: אשר בגלל אבות, והרבה כיוצא בו), אלא שכדרכן של יצירות אלה
ששימושן היה מרובה, חלו בה כמה שינויים ואין להכיר בה את הנוסח הראשון. ב)
היא מיוסדת על הזכרת שבע הבדלות (בין קודש לחול, בין מים עליונים למים
תחתונים, בין ים ליבשה, בין אור לחושך, בין טהור לטמא, בין יום השביעי לששת
ימי המעשה, בין ישראל לעמים, וע' פסחים קג–קד, ירוש' ברכות ה ה"ב). ג) אינה
טעונה כוס (ראה הערה 3).

ולענין הבקשה, הרי כאן אחד הנוסחאות הקדומים של אותה בקשה
למוצ“ש, הידועה לנו מן הדפוסים בצורותיה השונות (דו"ז אות א 4818. אות ר
297) ונמצאת למקוטעין בסרע”ג 31, ובנוסח ההבדלה של הקראים (וינא 1854, תטז)
ובסידורי תימן (תפילת כל פה, תל אביב תרצ"ה, עמ' רב), ועוד. מקור כולם
בירוש' ברכות ה‘, סוף ה"ב (דף ט ג), ועי’ יעבץ, מקור הברכות 45–46.

הטכסט שלפנינו נדפס בחלקו, ממקור אחר, על ידי מאן, בשנתון של הקוליג' היהודי בסינסינאטי (HUCA) כרך ב',
323–324, וקטעים ממנו מפוזרים בכתבי הגניזה, ואלה המקורות שאני רומז להם
בהערותי:

א) כ“י הנ”ל. ב) מאן הנ“ל. ג) כ”י אדלר 2132, דף 9 (רק ההבדלה). ד) ט“ש 3/5 H 10 (שני דפים, דף א' לר“ח,
דף ב' למוצ”ש, ובו סוף הבקשה בנו"א). ה) סרע”ג (ורשא) 31. ו. סידור הקראים
הנ"ל.

הטכסט ניתן עפ“י מקור א, תוך השלמת הליקויים עפ”י שאר המקורות. הניקוד שלי.





 (הבדלה) 


1a      הודו3 י לי[י] כי [טוב] מרשות רבות[ינו]

     ברוך אתה יי אלהינו מלך העולם בורא [מאורי] האש



     בָּרוּךְ אַתָּה יְיָ אֱלֹהֵינו מֶלֶךְ הָעוֹלָם

     אֲשֶׁר בְּעוֹז הִבְדִּיל בֵּין קוֹדֶשׁ [לְחוֹל]

     בְּתִתּוֹ בַתָּוֶךְ בֵּדֶל מַיִם מִמַּיִם ה

     גְּבוּל [רְחַב הִ]בְדִּיל מִגְּבוּל רַחֲבַת

     דַבְּרוֹ לְהַבְדִּיל [נְהָרָה מֵ]עֲמָמָה

     הִשְׁרִיץ וְהֵעִיף הִזְחִיל וְהִ[רְמִישׂ]

     [וְהִ]תְוָוה לְהַבְדִיל טָהוֹר מִטָּמֵא

     [זֶה] א[וֹת יוֹם נַחַ]ת בָּדוּל מִשִּׁשָּׁה י

     חֲשָׁקוֹ לְנַחֲלָה לְעַם בְּדוּלֵי מֵעַמִּים

     טוב, לָנוּ הָחֵל סיפר הַיָּמִים הַבָּאִים

     יְרֵאֵי כָל חֵטְא דְּבֵיקֵי כָל צֶדֶק

     (כְּמֵיהֵי לָנוּ עֲצַת רָע יוּפְרוּ מֵעֲצָתָם)

     [כּוֹרְתֵי לָנוּ בְ]רִית עֲצַת טוֹב יִפְרוּ וְיִרְבּוּ בַעֲצָתָם טו

     [לָנוּ תַּשְׁ]מִיעַ שכך וְלָנוּ יֶאֱתָיוּ

     מָשׂוֹשׂ וְשִׂמְחָה גִּיל וָרֶנֶן חַיִּים וְשָׁלוֹם

     מִמַעְלָה עֶלְיוֹן / חוֹן בַּיִת עֶלְיוֹן

     נֵצַח תֵּן עֶלְיוֹן / לָעָם תַּתָּה עֶלְיוֹן.


ככתוב ולתתך עליון על כל הגויים אשר עשה לתהלה ולשם
ולתפארת ולהיותך עם קדוש ליי אלהיך כאשר דיבר (דברים כו יט) ונאמר והייתם
לי קדושים כי קדוש אני יי ואבדיל אתכם מן העמים להיות לי (ויקרא כ
כו)


1b//      בֶָּרוּך אַתָּה יָי // הַמַּבְדִּיל בֵּין קוֹדֶש לְחוֹל.




 (בקשה) 

      אלהינו ואלהי אבותינו החל עלינו ששת4 ימי המעשה הבאים לקראתינו

      בשלום חשו[כים מכל] חטא ומוצלים מכל דבר עוון5 ופ[שע] ומדובקים

      בתלמוד תורתך וח[נונים
דעה] והשכל וחכמה ומדע בינה מא[תך] השמיענו

      בהם ששון ושמח[הועל מה] שחטאנו כפר לנו לא נבוש6… תינו כי לשמך

      קיווינו קרבינו ל[מה] שאהבתה ורחקינו ממה נאשם ונזכה להיות מעמך

      מחלקך מסגולתך [מ]יראי שמך מחפיצי לעשות רצ[ונך בעולם] הזה ובעולם הבא.

      כן יהי ר[צון מלפניך] יי אלהינו ואלהי אבותינו שלא תע[לה] שנאתינו על לב אדם ולא שנאת אדם תעלה על לבינו.

      אלהינו ואלהי אבותינו לא תעלה קנאתינו על לב אדם ולא קנאת אדם תעלה על לבי[נו]7.

      אלהינו ואלהי אבותינו כל היועץ עלינו עיצה8 טובה קיימו וקיים עצתו

2a//    כאמור9 וחנותי את

      אשר // אחון ורחמתי את אשר ארחם כי יי דיבר טוב

      על ישראל. וכל היועץ [ע]לינו עצה רעה בטלו והשפילו והאפילו והנפילו

      והובישו והבאישו והכלימו והחפירו והסיחו ושרשו
ונתשו ונתצו והשמידו

      והאבידו והכחידו ואבדו וטלטלו [וט]א[ט]או והפר עצתו כאמור10 יי הפיר

      [עצ]ת גוים הניא מחשבות עמים. עצת11 יי לעולם תעמוד מחשבות לבו

      לדור ודור. עוצו12 עצה ותופר דברו דבר ולא יקום כי עמנו אל. האשימם13

      אלהים יפלו מועצותימו (!) ברב פשעיהם הדיחמו כי מרו בך. וישמחו14 כל

      חוסי בך לעולם ירננו ותסך עלימו ויעלצו בך אוהבי שמך. כי15 אתה תברך

      צדיק יי כצנה רצון תעטרנו. רבות16 מחשבות בלב איש ועצת יי היא תקום.

      (עצת17 יי לעולם תעמוד מחשבות לבו לדור ולדור). כי18 אנכי ידעתי

      את המחשבות אשר אנכי חושב עליכם נאם יי מחשבות שלום ולא לרעה

2b//    לתת לכם אחרית ותקוה. באלהים19 נעשה חיל והוא יבוס צרינו. ברוך //

      אתה יי (אלהינו20 מלך העולם) המפיר [ע]צות הרעות ומחשבות הרעות

      ומעשים הרעים מעלינו ומעליכם ומ[ע]ל כל עמו ישראל ומקיים21 עלינו

      עצת הצדיקים לטובה ולברכה ולרחמים ובונה ירושלים.

      מי שכרת בריתו עם אבינו אברהם ועם אבינו יצחק ועם אבי[נו] יעקב

      ועם משה ואהרן ועם יהושע ועם שבעים זקינים ועם22 אליהו זכור לטוב

      הוא יצילנו ויציל אתכם מדינה שלשאול,
מדינה שלגיהנם, מחבוט הקבר,

      מחבלי המשיח, ממלחמת גוג ומגוג, מיצר הרע, מסטן המשחית, מבני אדם

      הרעים, מן השעות הרעות החצובות23 המתרגשות, ומגזירות הקשות, משנאת

      חינם, מדיקדוקי עניות, מכל מיני פרעניות, מן הקמים החשבים24 המדברים

      עלינו לרעה. כי25 כאשר השמים החדשים והארץ החדשה כן אעמיד26 זרעכם

3a//    ושמכם. כן יעמר זרעינו // ושמינו נצח סלה. ב' אתה יי מחדש מעשה בראשית וחונן הדעת.

      לא27 כאלה חלק יעקב כי יוצר הכל הוא וישראל חבל נחלתו יי צבאות

      שמו. ישראל28 נושע ביי תשועת עולמים לא תבושו ולא תכלמו עד עולמי

      עד. ברוך יי לעולם אמן [וא]מן. ימלוך יי לעולם אמן ואמן.





 ותקול29 





ברוך30 אלהינו ברוך אדנינו ברוך מלכינו ברוך מושיעינו

מי כאלהינו מי כאדונינו מי כמלכינו מי כמושיעינ(ו)

אין כאלהינו אין כאדונינו אין כמלכינו אין כמושיענו

נודה לאלהינו נודה לאדונינו נודה למלכינו ונודה למושיעינו.






יִתְבָּרַךְ חַי עוֹלָמִים / יִשְׁתַּבַּח צוּר עוֹלָמִים

אֵין כָּמוֹךָ אַדִּיר בַּמְרוֹמִים / מַלְכוּתְךָ מַלְכוּת כָּל עוֹלָמִים.

יִתְבָּרַךְ אֱלֹהֵי הָרוּחוֹת / יִשְׁתַּבַּח אֲדוֹן הַסְלִיחוֹת

אֵין כָּמוֹךָ מַאֲזִין סִיחוֹת / בָּרוּךְ אֲדוֹן הַתִּשְׁבָּחוֹת




אתה תקום תרחם ציון כי עת לחננה כי בא מועד31

וכל העם לכו ולינו לשלום.





וכתב יצחק ביר' שלמה החבר נין מאיר גאון32.





ב. שריד מסידור בבלי

כ“י אוכספורד 2844/14 כולל שני דפים (31–32) מסידור בבלי
בלשון ארמית. על מוצאו הבבלי מעידה הפיסקא לת”ב (ע"ב, שו' ט–יא): ובתשעה
באב מחייב למיתב תעניתא קטן וגדול מערב ועד ערב כיום הכיפורים דאמר שמואל
אין תענית ציבור בבבל אלא תשעה באב בלבד (תענית יב ב).

דף 31 מכיל שריד מן האזהרות “אתה הנחלתה” (מאמצע “תוצאת
משרת” עד אמצע “תורה לשמור”). דו“ז א 8788. דף 32, הניתן כאן, מכיל דיני
תפילה לחג השבועות ולתענית ציבור. וכאן ראוי להעיר על שלשה דברים: א) תמוה
מאד חסרון הפתיחה (“ותודיענו ד' אלקינו את משפטי צדקך ותלמדנו לעשות חוקי
רצונך”) ב”מרגניתא" דרב ושמואל (ברכות לג ב), וכן בסידור רס“ג (קנא, ולא
הוער על כך). נראה שמעיקרא היו שתי פתיחות ל”מרגניתא" זו, אחת התחילה
ב“ותודיענו”, ואחת ב“ותתן לנו” (ע"א שו' ו), ועל פי השיטה הידועה “הילכך
נימרינהו לכולהו” נצטרפו שתי הפתיחות לנוסח המקובל. ב) קריאת “ויחל” בת“צ
אינה נוהגת אלא במנחה, וכן לפי סידור רס”ג שעג. ג) מגילת איכה נקראת בערב
רק עד פרק ג פסוק כב. לפי זה מסתבר שבשחרית לא קראו כל איכה אלא המשיכו
ממקום שהפסיקו.

   הטכסט ניתן כצורתו בכ"י, תוך הבלטת פיסקאות מסוימות.





   ועאני יהי שמיה. •33 וחתים עושה שלום במרומיו הוא יעשל ש[לום]

   על כל ישראל: ולמנחה מצלי כדצפרא. וכר מיקלע

   יומא טאבא בחד בשבא באפוקי שבתא דמיעל יומא

   טאבא כד מצלו מעריב ומסיים34 וקאים ומצלי אמר





ה.    אתה בחרתנו מכל העמים. עד ושמך הגדול והקדוש

      מושיעינועלינו קראתה ותתן לנו35 י“י אלינ”ו משפטים ישרים ותורת

      מושיעינואמת חקים ומצות טובים ותנחילנו זמני ששון מועדי קודש

   
    וחגי נדבה ותורישנו קדושת שבת כבוד מועד וחגיגת הרגל

      בין קדושת שבת לקדושת יום טוב הבדלתה ואת יום השביעי

י.    הגדול והקדוש מששת ימים קדשתה ותתן לנו י"י אלינו מועדים י

      לשמחה וחגים לששון ויום חג השבועות הזה זמן מתן תורתינו

      מקרא קדש זכר ליציאת מצרים אינ“ו ואל”י אבותינו קדשינו

      במצותיך ותן חלקנו בתורתיך וטהר לבינו לעובדך באמת

      והנחילנו בשמחה מועדי קדשך ב' א' י"י מקדש ישראל

טו.    והזמנים: רצה. ומודים. ושים שלום: ומסיים

      צלותיה. וכד אזיל לביתה מקדיש אכסא יין וקדושה

      נר והבדלה וזמן:       צלותא דתעניתא:

      יחיד מדבר בשמוע36 תפילה בצלותיה הכין שמע קולנו כולו:

      עד כי אל שומיע תפילתינו ותחנונינו אתה ענינו יי אלינ"ו37 ענינו

כ    כי בצרה גדולה אנחנו אל תעלים אזנך38 משמע תפילתינו ואל

   תתעלם מלכינו מבקשתינו היה נא קרוב לשועינו טרם נקרא

   ואתה תענה כדבר שנ' והיה טרם יקראו ואני אענה עוד הם

   מדברים ואני אשמע כי אתה יי עונה לעמו בכל עת צרה ופודה ומ[ציל] (ע"ב)

   בכל עת צרה ומצוקה ברוך אתה יי שומע תפילה'

   ושליח ציבור אמר לה ברכה בפני עצמה וחתים לה שליח ציבור

   בא יי העונה בעת צרה (.) והכין אומרה כד אמר ראה בעונינו עד

ה    בא יי גאל יש'. ענינו יי אל ינ"ו39 ענינו כולו: וחתים בא יי העונה

   בעת צרה: רפאינו כול' וגמר שמונה עשרה כול'. וקארן בסיפרא

   בכל תעניתא בציבורא40 בפניא41 ויחל משה עד וינחם יי על הרעה

   ולוי וישראל מדלגין. וקארן מן פסל לך עד ויאמר הנה אנכי

   כרת ברית כול'. ופרסין כהני ידיהון: ובתשעה באב מחייב

י    למיתב תעניתא קטן וגדול מעריב42 ועד ערב כיום הכפורים דאמ'

   שמואל43 אין תענית ציבור בבבל אלא תשעה באב בלבד:

   וקארו מן אורתא בתר דמצלו בנ44 בקינות מן איכה ישבה בדד

   ועד חסדי יי כי לא תמנו45: ופסקין סידרא ואתה קדוש

   וקרא זה כול' וחתמין עושה שלום. ולצפרא מצלן שמנה

טו    עשרה: וכד מאטי שליחא דציבורא לסלח לנו אבינו כי

   חטאנו: נחית סליח46 אתה הכין סלח לנו אבינו כי חטאנו מוחל47

   לנו מלכינו כי פשענו ארך אפים אתה48 בעל הרחמים גדולת

   רחמיך וחסדיך דע עניו מקדם וכן כתוב בתורתיך וירד יי

   בענן ויתיצב עמו שם ויקרא בשם יי יי אל רחום (וחנון) ארך אפים

כ    כולו: אנשי אמונה אבדו אמונים

   פסו וחורדו (!) / אשמות כמשא כבד כבדו / אז בנים נחרדו / באים

   בכוח מעשיהם / בטלו בעוון רודיהם / בזנו דבריהם / באנו49 (ע“כ כ”י).





ג. שריד מסידור קדמון





כ“י אדלר 417 (דפ' 1–6) מכיל שריד מסידור שאין בידי
להגדירו הגדרה מדויקת מבחינת המנהג והמוצא. הוא נכתב בשביל אחת הקהילות
שבגולה, כמוכח מיו”ט שני של גליות, ויש בו כמה פרטים מעניינים הראויים
לתשומת לב. בראש וראשונה יש להעיר על המאמר “ובמוסף באין בבית הכנסת ומתחיל
אין כמוך” וכו' (דף א ע"ב); משמע שלא נהגו להתפלל שחרית ומוסף ביחד, אלא
הולכין הביתה אחר תפילת שחרית וחוזרין לקריאת התורה ותפילת מוסף. אך הואיל
והדברים אמורים בשמחת תורה, אפשר שאין ללמוד הימנו על שאר ימים שיש בהם
מוסף.

השריד שלפנינו מכיל דיני תפילה לשמיני עצרת ושמחת תורה,
ובו כמה “קלוסים” שקצתם מפורסמים וקצתם אינם ידועים ממקום אחר, ובייחוד
ראויה לתשומת לב ה“ברכה שלספרי תורות” (דף 3) שבראש הפיוט “אשר בגלל אבות”.
פיוט זה, שכשלעצמו קדם לשימושו של החרוז בשירת ישראל, משמש כאן סימן איחור
לגבי קביעת זמנו של כתיבת הסידור; שמאחר שאינו משלים את הא“ב סימן הוא
שנכתב לאחר שפשטה דעתו של רס”ג, שאין נכון לסיימו מחמת שיש בו דברים שאין
ראויים לאמרם (ראה הע' 13).

ענין אחר הראוי לתשומת לב הוא הניקוד שבכ“י, העושה רושם של
ניקוד בבלי בסימנים טברניים. אין המנקד מבחין לא בין צירי לסגול, ולא בין
פתח לסגול, ולא בין פתח לקמץ, והם משמשים בערבוביא. הסגול אינו מופיע אלא
באקראי, ובמקום החטף־פתח בא פתח, או קמץ; מכל מקום אין בין צורת הקמץ לצורת
אותו סימן הבא במקום חטף־פתח ולא כלום (פרט למקום אחד. ראה הע' 13). מתוך
כל אלה החלטתי למסור את הטכסט ככתיבו וניקודו בכ”י.





…………ונסכיהם

…………. במים מוספים (?)

כ…… ושעיר חטאת

אחד מלבד עולת התמיד

ומנחתה ונסכה50       מלך רחמן

ואומ' רצה ומודים ושים שלום // ומהיום שהוא שמיני עצרת
// מזכיר גבורות גשמים עד // יום טוב הראשון שלפסח // שהמתפלל תפילת שחרית
// מזכיר גבורות גשמים // ובמוסף אינו מזכיר ולעניין // [ש]אילת מטר כבר
כתבנו // [ל]עיל51 והיו עיניך רואות את //
[מו]ריך והוא מיום ששים // שלתקופת תשרי [עד] יום // טוב הראשון שלפסח
// ועוד חוזר החזן ומתחיל // באבות [ואומר]

וידעו עליונים ויכירו תחת[ונים] שא[תה] (1b) הוא ייי אל[הינו ואלהי אבותינו]


      מַשִׁיב הָרוּחַ וּמוֹ[ריד הגשם]

      לִבְרַכָה וְלֹא לקְלַלָה, לְרָ[צוֹן וְל]א לְרַזוֹן

      לְחַיִּים וְלֹא לַמָות, לְשֹׂובָע וְלֹא לרַעַב

      לְשָׁלוֹם וְלֹא לַמִלְחַמָה.




ואומ' כתר יתנו ואומ' לדור // ודור צהלי52. אתה בחרתנו // וגו' כל התפלה ואומ' רצה // ומודים ושים שלום ואומ' // אשריך ישראל53 ואומ' יהי // שם ייי ואומ' קדיש ויושבין // ואומ' השיר שהיו.
ואומ' אין // כאלהינו. ואומ' קדיש // והולכין לבתיהן. ובי[ום] //
טוב שיני מתפללין כאתמול // וגו' ההלל ובמוסף באין54
// בבית הכנסת ומתחיל אין // כמוך ומוציא ספר תורה // וקורין בזאת הברכה // [ח]משה בני אדם וכשישלים (2a) הפרש[ה]… [ת]ורה לפניו // ומתחי[ל… ר]שות של שמחת //
תורה


     אַרְבַעָה55 כְלִילִין אִתְיְיהִיבוּ בְעַלְמָא

     כְלִיל אוֹרַיְיתָא וּכְליל כְהוּנְתַא רַבְתַא

     כְלִיל מַלְכוּתָא וּכְלִיל שְׁמַא טַבָא

     כְלִיל אוֹרַיְיתָא אִתְיְיהִיב לְמשֵׁה רַבַנָא

ה    וּכְלִיל כְהוּנַּתַא רַבְתָא אִתְיְיהִיב לְאַהַרוֹן כַהַנָא רַבָא

     וּכְלִיל מַלְכוּתָא אִתְיְיהֵב לְמַלְכַא מְשִׁיחַא

     וּכְלִיל שְׁמַא טַבָא אִתְיְיהֵב לְצַדִיקָיַיא

     טָב לְמִתְבוֹנְנָא / מִן עַמָּא יַדְעֵי בִינַה

     תוּשְׁבַחָא לְרַנְנַא / לְדַר רַכִיב מְעוֹנָה

י    קוּמוּ חַתְנֵי הָתוֹרָה וְהַשְׁלִימוּ אֵת הָתוֹרַה

     קוּמוּ




ואומ' גם זה הרשות // קודם שיוציאו ספרי תורות // שיעלו למעלה






     מֵרְשוּת56 הַאֵל הַגָדול הַגִיבור וְהָנוֹרָא

     ומֵרְשוּת מִפַז וּמִפְנִינִים יְקַרַה

2b//    ומֵרְשוּת סַנְהֵדְרִין הַקְדוֹשָה // והַנִבְחרה

     ומ[רשות ראשי י]שיבוֹת וְאַלוּפֵי תוֹרָה

ה    ומֵ[רשות זקְ]נִים יוֹשְׁבֵי שוּרה

     וּמֵרְשוּתְכֶם57 אֵפְתַח פִי בְשיר וּבְזִמְרַה

     לְהוֹדוֹת וּלְהַלֵל לְדַר בִנְהוֹרַה

     שֵׁהֵחָיָינוּ וְקִיְימַנוּ בְיִרְאָתוֹ הַטְהוֹרַה

     וְהִגִיעָנוּ לִשְׂמוֹחַ בְשִׂמְחַת תוֹרָה

י    הַמְשַׂמֵּחַת לֵב וְעֵינָיִם מְאִירַה

     הַנּוֹתֵנֵת חָיִים וְעוֹשר וְתִפְאַרַה

     הַמְאַשֵׁרַת הַהוֹלְכִים בְּדֶרֶךְ יְשַׁרַה

     הַמַאַרֵכֶת יַמִים וּמוֹסֵפֵת גְבוּרָה

     לְאוֹהַבֵיהַ וְלְשׁוֹמְרֵיהַ כְצִיוּוי וְאַזְהַרָה

טו    לְעוֹסְקֵיהַ בְאַהַב וּבְמוֹרַא

     וּבְכֵן יְהִי רָצוֹן מִלִפְנֵי הַגְבוּרַה

     לַתֵת חָיִים חֵן וַחֵסֵד רֵיוַח וְעַטָרָה

     לְחַתָנִים הַנִבְחַרִים לְהַשְׁלִים אֵת הָתוֹרָה

     לְאַ֔מְצַם לבַ֔רְכֵם לְגַ֔דְלַם בְתָלְמוּד תוֹרַה

כ    לְד֔וֹרְשַׁם לְהַ֔דְרַם לְוַ֔ועַדָם בְחָבוֹרָה

     לְזַ֔כּוֹתָם לחַ֔יוֹתָם בְּטֵ֔כֶס אוֹרָה

3a//    לְיַ֔ישְׁרָם לְלַ֔מְדָם לֵקָח // וּסְבַרָא

     [למ֔לטם] לנ֔[ש]אם בְחבורה (!)58

     לְעַ֔זְרַם לפַ֔רְנְסַם לְצַ֔דְקָם בַעָם נִבְרַא59

     לְקַ֔יְימַם לְרַ֔חָמם לְשַ֔מְרַם מִכֹּל צַרָה כה

     לְת֔ומְכַם בְרוחַ נשְׁבַרַה

     וּבִשְׂכַר זֹאת60 (יזכו) מֵאֵל נוֹרָא

     לִרְאות בַנִים וּבְנֵי בַנִים עוֹסְקִין בַתוֹרַה

     וּמְקַיְימֵי מִצְוות בְתוֹךְ אוֹם שְׁחורָה

ל    וְנִזְכֵה לִשְמוֹחַ בְּשִמְחַת בֵית הַבְחִירַה

     כְנִיבַא יְשַׁעְיַהו מַלֵא רוּחַ עֵיצַה וּגְבוּרַה

     שִמְחוּ אֵת יְרוּשַׁלָם וְגִילוּ בָה מְהֵרַה

     שישוּ אִתָה מָשוֹש תְמוּר אֵבֵל וְצַרַה

     עִמְדו חַתְנִי הַתוֹרַה וְהַשְׁלִימוּ אֵת הַתוֹרָה

לה    עָמוֹדוּ




ואחרכך אומ' החזן לחשובים // ועומדין ולוקחין סיפרי // תורות בידם ועולין לדוכן // ואחרכך מברך החזן ברכה // שלספרי תורות.


     בַרוּךְ אַתָה ייָי אֶלהֵינוּ מֵלֵךְ הָעוֹלָם

3b    אשר בחר61 [בא]ברהם [ורצה] בְיִצְחָק

     וְהִנְחִיל תוֹרָה לְשִׁ[בְטֵי ישו]רוּן

     לְאַבְרַהַם קָרָא אָהוב לְיִצְחָק קַרָא זַקֶן

    לְהיַעָקֹב אִיש תָם יוֹשֵב אוֹהָלִים

     מֵאַבְרַהָם יָצְאוּ מְלַכִים מְיִצְחָק

     יַצְאוּ נְגִידִים מִיַעָקֹב יַצְאוּ שְׁנֵים

     עַשָׂר שְׁבַטִים.





     אֲשֶׁר62 בִגְלָל אָבוֹת בָנִים גִידֶּל / וּבַעָבוּרָם תוֹרַה נַתָן

     בְגַלְגַלֵי רוּחָ ייָֿי נִגְלָה /‏ בְמַלְאַכֵי צַבָא וְאַלְפֵי שִׁנְאָן

     גִבוֹר גֵאִים אֵלוֹהַ אָדִיר / קַרָא למשֵׁה לְקַבֵל לוּחוֹת

     דִבְרֵי אֶל חָי שַׁמְעָה הַאַרֶץ / וְעָמוּדֵיהָ יִתְפַלָצון

ה      הִטָה שַׁמָיִם וַיֵרָד בִכְרוּב / וַיֵדֶא עָל כַנְפֵי רוּחָ

     וַיֵצְאוּ דְבָרִים מִתוֹךְ הַאֵש / וַיִתְחַקְקוּ עָל לוּחוֹת הָאֵבֶן

     זְמירוֹת אַמְרוּ כֹל בְנֵי אֶלֹהִים / שוֹפַר תַקָע מִשְׁמֵי מָרוֹם

     חַרַדָה לַבְשוּ כֹל בְנֵי עֵשָׂו / כִי מִשֵׂעִיר ייַי זַרָח

4a //    טַפְחוּ כוּלָם בְנֵי יִשְׁמַעאל // כִי מִפָרָאן ייי הוֹפִיעָ

     יְמִין ייי טְפַחָיִם בלוח(ות) / יְמִין משֵׁה טְפַחָיִים בָלוּחוֹת י

     כּי אוֹרֵךְ הָלוּחוֹת שִׁשָּׁה טְפַחִים / וּטְפַחָיִם מפוֹרָש בֵין יָד לְיָד

     לֵךְ משֵׁה שְׂמַח בִגְדוּלַתָךְ / כִּי אֵין כָמוֹךָ בְכֹל הַנְבִיאִים

     מִי עַלָה לְתוֹךְ הֵעַנָן / וּמִי רַאָה תְמוּנַת אֵלֹהֵינוּ

     נְשִׂיא נְשִׂיאִים הַיָה משֵׁה רַבֵינוּ / אַב לְחַכָמִים וְרֹאש לַנְבִיאִים

     סָגָר הַיָם בִתְפִילָתוֹ / וְעָל יָד שְׁלוחוֹ חָרוֹן אָף הֵשִׁיב טו

     עַנַה ייָי וְאַמָר לְעָמּוֹ / אָנֹכִי ייָי אֵלֹהֵיךָ אַשֶׁר הוֹצֵאתִיךָ מְאֵרֶץ מִצְרָיִם מִבֵּית עַבָדִים

     פַתְחוּ כוּלָם פִיהם וְאַמְרוּ / ייָי יָמְלוך לְעוֹלָם וַעֶד





     אִיתְגְלי63 אָדוֹן בְחוֹכְמָה / עַל הָר סִינָי בְאֵימָה

     וְאַחַית לוּחֵי קְיַימָא / עָל יַד משֵׁה רְחִימָא

     בְחָיוֹת וּבְאוֹפַנִים / נִגְלָה שׁוֹכֵן מְעוֹנִים

4b    וְדִבֵר פָנִים בְפָנִים / עַל יָד משֵׁה רְחִימַא

ה    גַלֵי עַמִיקַתָא / וּפְרַק עַמֵיה מֵעַבְדוּתָא

     בְנִיסֵי וּבְפַרִישְׁתָא / עַל יָד משֵׁה רְחִימָא

     דָגוּל נִרְאָה בְסִינַי / וְדָתוֹ הֵאִיר עֵינָי

     וְהִשְׁפִיל קֵרֵן מְעַנָי / עַל יָד משֵׁה רְחִימַא

     הִרְעִישׁ אֶת עוֹלָמוֹ / וְעַל אוֹיֵיב שַׁפָךְ זַעְמוֹ

     וּפְדוּת שַׁלָח לְעָמוֹ / עַל יָד משֵׁה רְחִימַא

     ויתִיב64 וּמְרַצֵה לָה /‏ וְרֵיוֵיה מְגַלֵי לֵה

י    תַאגָא בְרֵישָׁא קְטָר לֵה / עַל יָד משֵׁה רְחִימָא

     זָעוּ כֹּל מַלְכַיָיא / אוּמַּיָיא וְלִישַׁנָיַיא

     מִן אַתִין וּמִן מוֹפְתַיָּיא / עַל יָד משֵׁה רְחִימָא

     חַסִידִים פַצְחוּ רִנָּה / לפְנֵי שוֹכֵן מְעוֹנָה

     דְאִיתְגְלֵי לְהוֹן מִגוֹ עַנַנָא / עַל יָד משֵׁה רְחִימַא

טו    טוּבֵיה לְעַמֵיה בְחִירָא / דִיזְכָא וְקַבֵיל תוֹרָה

5a//    בְשוֹפַרַא65 וּבִיקַרַא // עַל יָד משֵׁה רְחִימָא

     ים סוף רָאוּ יְשִישִׁים / וּבְתוֹכוֹ עַבְרוּ חָמוּשִׁים

     כִתּוֹת רָבּוֹת קְדוֹשִים / עָל יָד משֵׁה רְחִימָא

     כַבִיש כֹל מַלְכְוַותָא / אַחָרִיב כֹל מְדִינַתָא

כ    בְחַרְבַא וּבְקַשְׁתַתָא / עָל יָד משֶׁה רְחִימָא

     לְבָדוֹ בְקֵצֵף נִגְלָה / ובְאוֹיְבֵיהֵם עַשוּ66 כַלָה

     וְנַתָן אַרְצָם לְנַחַלָה / עָל יָד משֵׁה רְחִימָא

     מִשְׁמֵי מְעונַה אִתְגְלִי / וְרֵיוֵיה לְמשֵׁה גַלֵי

     וְחֵלֵק טַב יַהַב לֵיה / עָל יַד משֵׁה רְחִימַא



‏כה    נַתָן לַהֵם חוּקִים / וּמִדְבַש67 מְתוּקִים

     גַאָל עוֹלַלִים וְיוֹנְקִים / עַל יָד משֵׁה רְחִימַא

     שְׂמֵחִים הוֹצִיאֵנוּ68 / עַל כַנְפֵי נְשַׁרִים בָאנוּ

     וְתוֹרַה צִוָה לָנוּ / עַל יָד משֵׁה רְחִימָא.




ומתחילין הקילוסים


     אֵל69 עֵלְיוֹן וְנוֹרַא / הִנְחִיל עָמּוֹ הָתּוֹרָה

5b    בְּשִׁבְעִים לָשוֹן פְתוּרָה / תְמִימָה וּמְבואַרָה

     גָם סְבִיבוֹת הַהָרָה / עַמְדָה אֵם מְיוּקַרָה

     דַת מִפְנִינִים יְקַרָה / נַחְלָה בִקְדוּשָׁה וּבְטַהַרָה

ה    הוּקְשַׁבָה מִצְוַת בַרָה / וְלַעֵינַיִם מְאִירַה

     וְצוּר מְדַבֵר בִגְבוּרָה / וְצִיר מֵשִׁיב אמירה

     זַם (!) אַנוֹכִי וּקְרַא / אֵלֹהֵי כֹל יְצִירַה

     חִיפֵש בְחוּקָה טְהוֹרַה / לְבָל תַעָבוֹד לְכל צוּרָה

     טוב שְׁמִי הַנִקְרַא / לא תִשָׁבַע לְשִׁקְרַה

י    יוֹם שַׁבָת לְהַדְרַה / בִזְכִירָה וּבִשְׁמִירַה

     כַבֵד א(ת) הַאָב וְיַקְרַה (!) / וְגַם הַאֵם עוד תִירָא

     לא תִרְצַח וְלִי יִירָא (!) / תוּצָל מְאֵש בוֹעַרֶָה

     מְאוֹרֵבֶת הַאָסוּרָה / חָשוךְ עַצְמָךְ בְמוֹרָא

     נָהֵר בְדֵרֵךְ יְשַׁרָה / וּמִגְנֵיבָה סוּרָה

6a טו    סוֹד עֵידוּת לְכֹל גַבְרַא / לֹא תַעָנֵה בָם סַרַה

     עוֹד חִימוּד הוֹן גַבְרַא / לֹא תִתְאָו בִתְדִירָה

     פַצְתִי דִבְרוֹת עַשָׂרַה / אִיזַנְתִּיהָ עָד גַמְרָא

     צְרוּפָה מִכֹל אַמִירָה / וְאֵמְצָא בְצַרָה עֵזְרַה

     רָם שוֹכֵן שְׁמֵי שִׁפְרָה / אֵסוֹף צוֹלֵיעָה פְזוּרָה

כ    שוּב לִבְנוֹת הַעָרֵיגָה (!) / בִנְיָין בְלֹא סְתִירָה

     תַמִיד נְרַנֵן שִׁירָה / בְשִׁיכְלוּל בֵית הַבְחירָה


 סליק 





קילוס אחר


   מְנַחֵם70 וְגַם צֵמָח / מַהֵר לִי וְהַצְמָח

      וְלִבִּי אָז יִשְׂמַח / בְשִׁכְלוּל אַרְמוֹני    מְנַחֵם וְגַם צֵמָח

   חַסִידָיי כִי תָמוּ / וְאוֹיבַיי כִי עַצְמוּ

      וְצַרָי כִי רָמוּ / בְאָבְדָם הַרְאֵינִי    מְנַחֵם וְגַם צֵמָח

6b ה    פְזוּרָי עוֹד כַנֵּס / כְמִנּוֹף // ומחנס

      ותִשלח לי משַׁנֵס / בָטֹ[וב] יְבַשְׂרֵנִי ‏    מנחם וגם צמח

   וְזֵרָע פִיצֵּל עַרְמוֹן / יוּבָל אֵל אַרְמוֹן

      וְיָשוּב טַל חֵרְמוֹן / לְיֵרֶד (!) עַל מְכוֹני    מְנַחֵם וְגַם צֵמַח

   טוּבָךְ הַצָפוּן / אָשֵׁר הוּא סָפוּן

י       אֵרְאה בְבֵית דָפוּן / אֵקְרַא וְתַעָנֵינִי.    מְנַחֵם וְגַם צֵמַח




קילוס אחר


    אֵי71 זֹאת קְדוּמָה / נִתְנָה לְתַמָה / תוֹרָה תְמִימָה / פֵתִי מַחָכִימָה

            אֵי זֹאת קְדוּמָה

   אַהָלֵל לְבוֹחֵר בְיוֹנָה תַמָה / וְהַעְדָה בַעַדִי אַלְפַים קְדוּמָה

            אֵי זֹאת קְדוּמָה

ה    בְ… אָמון קַשְׁבָה כל אוּמָה / ייחוד(?) שם(?) יוֹ[צֵ]ר כֹל נְשַׁמָה

            אֵי זֹאת קְדוּמַה

   גָם ששה שֵׁמוֹת כְשֵׁם צוּר חָתוּמַה


(ע“כ בכ”י)










קטעים מתוכו הביא נ. וידר במאמרו המעניין “השפעות
איסלאמיות על הפולחן היהודי” (מלילה ב, מנצ'סטר תש"ו), עמ‘ 42 (בהערה
26 נשתבש סי' הכ“י, ובמקום 2709, צ”ל: 2700) ועמ’ 87, והוא קורא לו
משום מה “סידור ארץ־ישראל”, כנראה על שום “מנהאג אלשאם” הנזכר בו כ“פ.
חלק מכ”י זה הם הדפים 22–23 של אוכספורד 102 Ms. Heb. f.  ↩



כגון בין ברכות השחר: ברוך וכו' אשר לא שמתני בור,
אשר לא החסרתני כלום; ובין ברכות הנהנין: אשר ברא הרים ובקעות (ברכה
אחרונה לאכילת פירות), וברכה מיוחדת על אכילת כורך בפסח, ועוד.  ↩



כ“י ג מתחיל: הבד[לה. ברוך וכו' בורא פ]רי הגפן.
ממקור א יוצא שאין הבדלה טעונה כוס, וכן נאמר במקור ב: ”ואדא פרג מן
אלצלוה יבדיל עלי אלסראג‘ פאן כאן אלשראב יברך עליה בא“י… בורא פרי
הגפן” (משגמר את התפילה יבדיל על הנר, ואם היה שם יין יברך וכו').
שו’ ה) כ“י ג: בתתו תקרה בתווך. – בדל, בי”ת צרויה בכ“י ג. ו)
”רחב“ (כך ב–ג), כינוי לים (זה הים הגדול ורחב ידים, תה' כד כה),
”רחבת“, כינוי לארץ (רחבת ידים, בר' לד כא ועוד), ר”ל: הפריד בין ים
ליבשת. ז) דברו להבדיל, כך בכל המקורות, ולכאורה צ“ל: דיבר להבדיל,
או דברו הבדיל. – עממה, חושך. ח) ר”ל: ברא חיות ועופות וזוחלי עפר
ורמשים. – הזחיל (כך ב), א: האחיל, ג: והזחיל. ט) והתוה, ב: התוה.
– להבדיל, ב–ג: והבדיל. י) ב–ג: זה יום אות נחת. – בדול (ג: בדלו)
מששה, חסר במקור ב. יא) מעמים, ב–ג: מעממים. יב) סיפר (ספק:
חיפר), כך א. ב–ג: ששת. יג) חטא, ג: חאט. יד) שורה זו חסרה
במקור א. טו) ב–ג: ועצת. טז) שכך (כך א, ג), ב: ששך, ולא ידעתי
מהו (ואולי שכך עיקר, ופירושו: דברים המשככים את הרוח הנסערת). יז)
ורנן, ב: ורינה. – חיים, א לית, ב–ג: וחיים. יח) ממעלה עליון, כך
נ“ל במקום ”ממעל העליון“ שבכ”י א. ב–ג ממעל עליון. – חון, (ב: חול) בית
עליון, ביהמ“ק (מ"א ט ח). יט) תתה עליון, ע”כ ג.  ↩



את ששת.  ↩



מכל דבר פשע ועון וחנונים דעה והשכל מאתך והשמיענו  וכו' (“והשמיענו” גם בירוש' ברכות ה סוף ה"ב).  ↩



ב: לא נבוש בעולם הזה ולא נכלם בעולם הבא ונזכה
ונחיה להיות מחלקך ומנחלתך ומסגולתך ומחפיצי לעשות רצונך או"א לא תעלה
שנאתינו וכו'.  ↩



ב ממשיך: וכל היועץ וכו'.  ↩



ע"כ ב.  ↩



שמות לג יט ובמדבר י כט.  ↩



תה' לג י–יא.  ↩



תה' לג י–יא.  ↩



ישע' ח. י.  ↩



תה' יא–יג.  ↩



תה' יא–יג.  ↩



תה' יא–יג.  ↩



משלי יט כא.  ↩



כבר הובא לעיל (הע' 25).  ↩



ירמ' כט יא.  ↩



תה' ס יד.  ↩



כך גם ו', ולדעתי יש למחוק את המלים שהקפתי; שאין
כאן תחילת ברכה אלא חתימה לבקשה. לפי צונץ (ריטוס 53) נמצאת פיסקא זו
במנהג פאס.  ↩



“ומקיים”, כך תיקנתי עפ“י ה, ובמקורנו ”ויקיים“  ונקודת הפסק אחר תיבת ”ישראל שלפניו.  ↩



כאן מתחיל כ"י ד, וזה לשונו: ועם דויד ועם
אליהו זכור לטוב והוא יצילנו [ויציל אתכם] מדינם שלשאול (ויש
להוסיף: ושל גיהנם) מחבלי המשיח מחבוט הקבר מפגע רע מעיין רעה מיצר
הרע משנאת חנם משטן המשחית משטן המחלוקת מפור[עני]ות
וממלחמתו של גוג ומגוג ואמרו אמן כי כאשר השמים (וכו‘. הע’ 40)
כן יעמוד זרעינו ושמינו ואמרו אמן (הברכה חסרה) כי אנכי ידעתי
(וכו‘, הע’ 33) באלהים נעשה חיל (וכו‘ הע’ 34) הבה לנו עזרת (וכו‘ עד
“יבוס צרינו”, תה’ ס יג–יד) עושה שלום במרומיו הוא יעש‘ של’ על כל
ישר' הוא יעשה עמנו ועמכם שלום ברחמים ועם כל ישראל, ושם בת אשר שרח
(במד' כו מו). למטה אשר סתור בן מיכאל (במד' יג יג) אשריך ישראל (וכו',
דברים לג כט. ואחריו הפיוט “אליהו הנביא” ויש בו ח"נ).  ↩



קרי: החצופות. כיוצא בו בבקשה המיוחסת לרס“ג
(הברמן, תרביץ יג 58): המתרגשות וחוצבות, וכבר תיקן שם אפשטיין,
ועי‘ תרביץ טו עמ’ 69, ומקור כולם בירוש' ברכות ה ה”א.  ↩



קרי: החושבים והמדברים.  ↩



ישע' סו כב.  ↩



ספק: אעמוד, ובמקרא: יעמוד.  ↩



ירמ' י טז.  ↩



ישע' מה יז.  ↩



= ותאמר.  ↩



נוסח זה גם אצל מאן (לעיל מקור ב) עמ' 324.  ↩



תה' קב יד.  ↩



כאן סוף ע“א. בע”ב דיני שחיטה בערבית. ובדף ד בקשה  מטושטשת.  ↩



סימני הפסק בכ"י צורתם כך חץ פונה לשמאל או Ʃ והחלפתים  בנקודות.  ↩



ר“ל: לאחר שסיים ברכות ק”ש ועומד להתפלל תפילת  העמידה.  ↩



ותתן לנו, אף בסידור רס“ג, קנ”א, חסרה הפיסקא  “ותודיענו” עד “חוקי רצונך”  ↩



קרי: בשומע, ובמקום “מדבר”, נר' שצ"ל: מדכר.  ↩



=אלהינו, ועי' סידור רס“ג שי”ז.  ↩



הריוח בכ“י נגרם כנראה ע”י חור בקלף שדילג עליו  המעתיק. לנוסח השוה סידור רס“ג שי”ז.  ↩



=אלהינו, ועי' סידור רס“ג שי”ז.  ↩



כנר' צ"ל: דציבורא.  ↩



היינו: במנחה, ועי‘ סידור רס"ג, עמ’ שע"ג.  ↩



קרי: מערב.  ↩



פסחים נד ב, תענית יב ב.  ↩



כנר' ט"ס, שביקש לכתוב בקינות, וטעה.  ↩



45  ↩



יתכן שצ“ל: סליתאתה (=סליחות), אך מה זה  ”נחית"?  ↩



קרי: מחול.  ↩



עי' סידור רס"ג, שה.  ↩



זהו נוסח מורחב של הפיוט הקדמון “אנשי אמונה אבדו
באים בכוח מעשיהם” (דו"ז א 6850, ובתיקונים שבסוף כרך ד). השוה מירסקי,
תרביץ כא 47 ואילך.  ↩



במד' כט כב.  ↩



ספק [ב]טל.  ↩



כנר‘ רמז לישע’ יב ו (צהלי ורוני יושבת ציון כי
גדול בקרבך קדוש ישראל), העשוי יפה לברכה ג מתפילת העמידה, והוא משמש
בין פסוקי הקדושה שבסידור הקראים.  ↩



קשה להכריע אם הכוונה לדברים לג, כט. או לפיוט  המתחיל כך.  ↩



משמע שאחר תפילת שחרית נהגו ללכת הביתה.  ↩



נדפס (דו"ז א 7476–7477 ותיקונים). – שו‘ ח,
בדפוסים (רומניא ונחלת שד"ל): טב למתכוננא כל עמא וכו’. – שו' ט: לדר
רכיב, קרי: לדרכיב, כדפוס הנ"ל:  ↩



מקורות שבדפוס עי' דו"ז מ 2473. כמה משינויי  הלשונות יסודם בכך שהפיוט מכוון כאן כלפי שני חתני תורה.  ↩



כנר' ט"ס, ובדפוסים ליתיה.  ↩



משובש, כמוכח מחסרון אות ס. ובדפוסים: לנשאו לסעדו  בסעד ברור.  ↩



בכ"י נסתרס כזה: לעזרם לפרנסם בעם לצדקם  גברא.  ↩



זאת, כך גם במחזור רומניא. – יזכו, חסר  בכ"י.  ↩



ברכה זו אינה ידועה משום מקור אחר.  ↩



הפיוט נדפס במקומות שונים (דו"ז א 8188, ב 1444)  ואיני מציין לח“נ אלא לפי כי”י דלקמן: ב) ט“ש 12/25 H; ג) ט”ש 4/13 H 10 (מאמצע אות נו"ן
ואילך); ד) אדלר 907, דפ‘ 22–23 (הצילום שבמכון לקוי, ואינו מגיע אלא
עד אות מ). – שו’ א. כ“י ד פותח בברכה: ברוך אתה ד' אמ”ה אשר בגלל
וכו‘. וכן בסרע“ג (דף נב). – אשר, זהו המקום היחידי שיש בו חטף־פתח
בכ”י שלנו. – שו’ ב, כ“י ב–ג: באלפי. – שו' ה, כ”י ד: כנפות. – שו‘ ו,
שם: ויתחוֹקקו. – שו’ ז: אמרו, ב: נתנו. – תקע, ד: תוקע. – יא: מפורש,
ב ו־ד: מופרש. – יג–יד, ביניהם בכ“י ב (ובדפוס): משה עלה לתוך הענן וגם
הוא ראה תמונת אלהינו. – יז, ב–ג מסיימים: ד‘ מלך ד’ מלך ד' ימלוך
לעולם ועד. סוף הא”ב חסר בכולם (חוץ מבדפוסים), וכל זה בהשפעת רס“ג
שאמר שאין להשלים את הא”ב משום שיש בו דברים שאין ראויים לאמרם (סרע"ג
עמ' נב) ועי' מחזור היידנהיים לש"ת.  ↩



דו“ז לית. ג' בתים ראשונים (שו' א–ו) נמצאים גם
בכ”י אנטונין 192 (אנט'). – שו‘ ג, אנט’ שוכן מרומים. – שו‘ ד’, אנט‘
דיבר. – שו’ ה, אנט' פרק.  ↩



בכ"י: יתיב.  ↩



כנר‘ אינו ל’ שופר, אלא שופרה, כמוכח  מאחריו.  ↩



נ"ל: עשה.  ↩



קרי: [מצוף] ומדבש.  ↩



קרי: הוציאנו, באל"ף קמוצה.  ↩



פיוט זה נדפס רק במנהג ארם צובה וחלף (דו"ז א 3973
ותיקונים) שאין מהם בעולם אפילו טופס אחד משלימותו, עי‘ דו"ז ברשימת
המקורות שבכרך ד, ולפיכך לא יכולתי להשתמש בו. שו’ ג, אם, קרי: אום.
שו‘ ו, ניקוד “אמירה” נשתבש, כאילו נכתב אמריה. שו’ ז, זם, יזם ואמר
(השוה א. מירסקי, סיני, חוב' טבת–אדר תש"ז, רעט–רפב). שו‘ ח, חיפש, נ"ל
משובש. שו’ יב, ולי יירא, כנר‘ ג"כ משובש. שו’ יג, קרי: מאוֹרבת, כינוי
ליצאנית, עפ“י משלי ז יב, כג כח. שו‘ טז, עוד־גם (ידיעות המכון ו, רי).
שו’ יח, קרי: ואימצא (נפעל), עפ”י תה‘ מו ב. שו’ יט, צולעה, ישראל,
מיכה ד ו. שו' כ, העריגה, קרי: הערירה, כמוכח מן החרוז, ור"ל: ירושלים
הגלמודה (מפי הגב‘ ד“ר גרבל למדתי שחילוף רי”ש בגימ"ל יתכן לפי מבטאם
של יהודי בבל. ועי’ “עלי עין” – ספר יובל שוקן – עמ‘ 105: ברדו=בגדא
ובכ"י קמבריג’ 10/105 H מצאתי פעמיים:  דרול־דגול).  ↩



דו“ז לית. בראשי הבתים נר‘ שחתום: מחפוט (?). שו'ב’, בכ”י: ארמוניי (מוכחש מן החרוז). שו' ה, כמנוף ומחנס,
כממצרים. שו' ו, משנס, אליהו (מ"א יח מו). שו' ז, וזרע, שם
סגולי. – פיצל ערמון, יעקב (בר' ל לז). – אל, קרי באל“ף סגולה. שו'
ח, לירד, לניקודו השוה קריאת ”לישב בסוכה“ בפי יהודי גליציא. שו'
ט, אשר, קרי באל”ף חטופה ושי"ן סגולה. שו' י, דפון, לא ידעתי
מהו.  ↩



דו"ז לית. שו' ג: והעדה וכו‘, קישטה בקישוטי
התורה שקדמה אלפיים לבריאת העולם. – שו’ ז, כנראה רומז לספר יצירה
א יג.  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/56117