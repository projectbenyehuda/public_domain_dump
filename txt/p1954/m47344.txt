


	
	השמטה מהקדמת ספרי "כתר שם טוב"
	




אָגִיל וְאֶשְׁמַח כְּמוֹצֵא הוֹן יָקָר.

אִם אַתָּה קוֹרֵא יְדִיד וְיָקָר.

תִּמְצָא אֵיזֶה טָעוּת אוֹ שְׁגִיאָה.

בְּאֹזֶן שׁוֹמַעַת אוֹ בְעַיִן רוֹאָה.

לְחֶסֶד יֵחָשֵׁב וּלְאַהֲבָה.

אִם תְּקִיצֵנִי אֶתְעוֹרֵר בָּהּ.

וַאֲשִׁיבְךָ לְפִי רוּחֲךָ מַעֲנֶה.

וְלֹא אוֹמַר לִכְשֶׁאֶפְנֶה אֶשְׁנֶה.




שיר זה הגיעני מידיד אחד החפץ בהעלם שמו

כשלחתי לו ספרי כתר ש"ט במתנה, כתב אלי כן.

"אחרי רואי ס' “כתר שם טוב” ונכנסתי בחדריו תאיו

ואולמיו צלחה בי רוח השירה ואומר".






כָּבוֹד וּתְהִלָּה לוֹ פִזְּרוּ וְזָרָעוּ.

תּוֹרָה וְחָכְמָה מִמֶּנּוּ נָבָעוּ.

רָאוּ מַרְגְּלִיוֹתָיו מִקֶּדֶם לֹא נוֹדָעוּ.

שָׂשׂוּ חֲכָמִים חָשׁוּ וְהִשְׁתַּעְשָׁעוּ.

מִנְהָגִים וּטְעָמִים גִּלָּה שֶׁהִשְׁתַּקָעוּ.

טָעֲמוּ מִצּוּף דִּבְשׁוֹ וְלֹא שָׂבָעוּ.

וְשָׁרוּ לָאֵל נוֹרָא וְלוֹ כָרָעוּ.

בָּרְכוּ לְחוֹלֵק מֵחָכְמָתוֹ וְאַל תִּשְׁתָּעוּ.

גְּדוּלַת וּזְכוּת אֲבוֹתָיו סִיעָהוּ.

אֵל שַׁדַּי בֵּרְכוֹ וּבְכָבוֹד גִּדְּלָהוּ.

גָּאוֹן רָכַשׁ בְּעֵינֵי יְיָ וְחִבְּבָהוּ.

יָנוּב בְּשֵׂיבָה וּבְעוֹשֶׁר יְעַטְּרֵהוּ.

נוֹרָא וְאָיוֹם יִשְׁמְרֵהוּ וִיחַיֵּהוּ.




אחד ממקדישיו וממעריציו.










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/47344