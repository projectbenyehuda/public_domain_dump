


	
	לכבוד דודי המנוח ז"ל
	



ירושלים, יום כ“ה ניסן ש' תרע”א.

קינה זאת יסדתיה

הרב הג' הדיין המצויין כמוהר"ר מנחם שם טוב

הכהן ז"ל.






עַד אָן תֵּבֵל, “רַב מְחַבֵּל”,

תַּצְמִית, תִּרְצַח, בִּלְתִּי חֶמְלָה.

עַל כָּל אֶזְרָח, יָצִיץ יִפְרַח,

תָּנִיף גַּרְזֶן לַעֲשׂוֹת כָּלָה.

גֶּזַע תִּכְרוֹת, תִּגְדַּע פֶּאֱרוֹת,

פְּרִי תָשִׂים עִי מַפָּלָה.

אִישִׁים יִבְכּוּ, גַּם כַּף יַכּוּ,

כִּי הוֹד נֶעְדַּר, כָּבוֹד גָּלָה.

כֹּהֵן גָּדוֹל, מָעוֹז וּמִגְדּוֹל,

נִכְתַּר בְּשֵׁם טוֹב וּגְדוּלָה.

וּבְדַת צוּרוֹ, זָרַח אוֹרוֹ,

נָתַן רֵיחוֹ חֵן וּתְהִלָּה.

אוֹי כִּי נִטְמַן, מֶתֶק צוּף מַן,

יוֹם לִמְרוֹמֵי שַׁחַק עָלָה.

גִּיהַּ שִׁמְשׁוֹ, תִּהְיֶה נַפְשׁוֹ,

אֶל מְנוּחָה, אֶל נַחֲלָה.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/47364