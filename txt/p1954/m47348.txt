


	
	שיר קדמון
	



השיר הקדמון הזה מיוחס לר' “ידעיה הפניני”

מחבר ס' בחינת עולם. אבל לפי דברי ס' עומר

השכּחה נראה שהוא מהרה"ג ר' אברהם הבדרשי,

וכ' שם דקכ“ה ע”ד שבקשה זו נקראת בי“ת־א”ל

והגיעה עד מלך אַראגון לאמר ראו זה האיש המדבר

בחצי אותיות ונתפלאו וגו'.

ולרוב יופיה והדרה נתתי לה מקום להדפיסה

בספרי זה.





שיר מיתד ושתי תנועות ויתד ושתי תנועות ויתד

ותנוע' חברו המליץ ר' ידעיה הפני"ני

מחבר ספר בחית עולם ובכל תיבה ממנו אות

למ“ד ואין בו אות מאלפ”א בית“א זולתי עד הלמ”ד.






לְךָ אֵלִי בְּגַלְגַּלֵּי זְבוּלִי.

גְּדוּלָה לֹא אֲגַדֶּלְךָ בְּדִגְלִי:

גְּדוֹל הַכֹּל וְכֹל יָכוֹל וְיוּכָל.

וְלֹא אוּכַל לְהַלֶּלְךָ בְּיָכְלִי:

לְהַבִּיט לַהְטְךָ אֶלְאֶה וְאֶלְהֶה.

וְלֹא לִזְהָבְךָ יַגְדִּיל גְּלִילִי:





הֲדַל הוֹלָל בְּהִלּוּלָךְ יְהוּלָל.

הֲלֹא הוֹלֵל לְכוֹכָבִי וְהִלִּי:

וְלוּ גּוֹדֶל כְּלָלֶיךָ אֲכַלְכֵּל.

לְבַטֵּא אֶחְדְּלָה אֶבְלֶה יְבוּלִי:

לְהַגִּיד חֵילְךָ הָחֵל וְכַלֵּה.

אֱלֹדַי בָּטְלוּ אֵלִי וְחֵילִי:

וְחָלִילָה לְכַבֶּדְךָ בְּכֵלִי.

וְלִכְבוֹדָךְ אֲחַלֵּל בַּחֲלִילִי:

אֲבָל אֶדָּל בְּהַגְדִּיל לַהֲגִיגִי.

וְאֶבָּהֵל בְּהִלּוּלִי וְאַחְלִי:

הַלֹא אָחוּל וְאֶזְחַל בַּחֲלָלִי.

לְהוֹדָךְ וַהֲלֹא לָךְ בַּהֲלֵלִי:

וְלִי לֵבָב לְיַחֶדְךָ יְדַלֵּג.

כְּאַיָּלִי וְלוּ אָזַל אֱיָלִי:

וְלוּ לָבוּז לְגַז יִדַּל וְיִכְלֶה.

וְאֶלָּוֶה לְזִיוִי לֹא לְבוּלִי:

וּבְהַלֵּל אֲגַדֶּלְךָ בְּגוֹדֶל.

בְּדוֹלָחִי וְאֶבָּדֵל בְּדִילִי:





לְךָ אֶגְלֶה חֳלִי לִבִּי וְאֶגְלִי.

לְחִי אוֹבִיל כְּיוּבָלִי וְיִבְלִי:

כְּבַלּוּאִי לְגַבִּי כַּחֲלָאִי.

לְךָ אֶכְלֶה וְלֹא אֶבְלֶה בְּיַחְלִי:

וְלֵב דַּלֵּל וְלִכְאֵבִי כְחָלָל.

וְאֶל הֵיכָלְךָ אָטִיל חֲלָלִי:

בְּחַלְחָלָה וְחִיל כֻּלּוֹ יְיֵלִיל.

וְלֹא יֶחְדַּל בְּכָל לֵילִי יְלָלִי:

לְאַט גּוֹאֵל בְּהַגְאִילִי לְטוּחָי.

וְלוּלֵי גוֹאֲלֶךָ אַלְלַי לִי:

בְּלִי לָאָח וְגוֹאֵל הַגְּאוּלָה.

וְלִידִידִי וְלִגְדוּדִי וְחֵילִי:

אֲבָל חָבַל לְבָבִי לִי לְבַדִּי.

חֲבָלַי לָכְדוּ לֶכְדִי וְחֶבְלִי:

וְאֶלָּבֵט וְיָלוּזוּ הֲלִיכָי.

כְּאִלּוּ בַכְּלוּב אֵלֵךְ בְּכֶבְלִי:

בְּחִוָּאֵל אֲלַבֵּב לֶאֱוִילִי.

וְאָגִילָה בְיַלְדֵּי חִיל כְּגִילִי.





לְכָל אֶחְבּוֹל וְלִי אֶחְדַּל לְהֵטִיב.

לְךָ יִגַּל בְּהַגְדִּילִי גְדִילִי:

וְלֹא אֲאָהֵל לְהֵחָבֵא בְּכִלְאִי.

בִּכְלוּבִי בְּהַגְבִּילְךָ גְבוּלִי:

וְלוּ אוּכַל אֱלֵי כַלְכֹּל וְאוּכָל.

הֲלֹא אוּכַל לְהֵחָבֵל וְלִבְלִי:

וְהִוָּלְדִי וְהוֹלִידִי לְבוֹהוּ.

וּבֶהָלָה וּבַלָּהָה בְּחֶדְלִי:

וְהָאֵבֶל וְהַחֶבֶל בְּחֶלְדִּי.

וְהַהֶבֶל אֲבֹל חֶלְדִּי כְּהֶבְלִי:

לְהֶבֶל הוּבְלוּ הֶבֶל וְיוּבָל.

וְגַדִּיאֵל וְחֵיל הַיַחְלְאֵלִי:

וְהַכֶּלַח כְּכָלַח וַחֲוִילָה.

יְחַבֵּל כֹּל בְּלִי חֶבֶל וּבִדְלִי:

בְּגַל יוּטַל וְיוּבַל לָאֲבַדּוֹ.

וְיֵאָלַח וְיִכְלֶה הָאֱוִילִי:

כְּדַל בָּדַל וְכַחֵלֶךְ אֲלַחֵךְ.

גְּלִילֵי חֵילְךָ חֵילִי וְגוֹאֲלִי:





וְכַהֵלֶךְ אֲהָלֶיךָ אֲהַלֵּךְ.



לְאִטִּי לֹא לְאִיטִּי1 וֶאֱלִילִי:



לְזַכֵּחַ לְךָ חֶלְבִּי בְּכָלִיל.

לְחֵטָא אֶאֱבַל אֲבָל אָגִיל בְּאֶבְלִי:

וְכִדְבֵלָה לְחִכִּי לַהֲגֶךָ.

וְאִלּוּ אֶחְבְּלָה אוֹכֵל בְּלִילִי:

וְלֵב חָלְיוֹ יְכַלְכֵּל כַּלְכְּלֵהוּ.

בְּהִלָּבֵב לְבַב חוֹבֵל בְּחֶבְלִי:

אֲבָל יוּכַל לְלַהַב חִיל וְיֹאכַל.

לְכִידוֹדִי וְלֹא אוּכַל בְּגַחְלִי:

בְּגִלְגּוּלִי הֲלֹא אֶלְוֶה אֱלֹהַי.

וְהוֹחִיל לוֹ בְּחֶבְלִי וַחֲבוּלִי:

וְלֵב לוֹהֵט בְּלֶהָבָה וְלַבָּה.

בְּהַזִּיל לַבְּכִי אֶטְבּוֹל בְּגַלִּי:

בְּהִכָּלֵא לְיָד זוֹלֵל יְלִידַי.

וְגוֹזָלַי לְיַד חוֹבְלִי וְגוֹזְלִי:

וְכֵלַי יַחֲלוֹט לֵחִי וְגִלְדִּי.

לְאֵיד אוֹאֶל וְלֹא אַבְלִיג בְּגִילִי:





וְכָלָה אָכְלָה לוּחַ אָהֳלִי.

וְטַלְטֶלָה בְּאֹהָלִי בְּטַלְּלִי:

כְּלֵי גוֹלָה וְלֹא כָלִיל וְגִילָה.

לְדַל הָגְלָה בְּגִלּוּלֵי גְּלִילִי:

טְלֵה חָלָב יְבַלוּהוּ לְבָאָיו.

וְלִבּוֹ אֶל גְּלִיל טָלֶה וּבִדְלִי:

וְאַיָלָה לְחַגְוֵי הַלְּטָאָה.

וְכָלָה בָּחֲלָה כֵּלִי וְחָלִי:

חֲבָלֶיהָ כְּיוֹלֵדָה וְחוֹלָה.

לְאָב חִלָּה חֲיָלֶיהָ וְהֶחֱלִי:

לְךָ אֵלִי אֱלוֹהַּ כֹּל יְחוֹלֵל.

וְאָל אָלַי וְזַלְזָלַי בְּטַלִּי:

וְהוֹאֵל לֶאֱהוֹב יַלְדֵּי לְבִיאָה.

וְאֶדָּגֵל וְאֶגָּאֵל בְּיוֹבְלִי:

וּבִגְלָלָךְ וְלֹא בִגְלַל כְּלוּאַי.

דְּלֵה דֶּלִי בְּלִי חֶבֶל וּבִדְלִי:



וְאֵלַי הָלְכוּ לַחְלָח וְאוּלָי.2



לְאָט הוֹלֵךְ בְּהֵיכָלִי וְאֵילִי:





וְכָל גּוֹלַי בְּגִיל הוֹבִיל וְהַאֲבִיל.

אֱוִיל הָאָהֳלִי הֶאֱבִיל וְחֵילִי:

וְיָחוּלוּ דְגָלַי לַאֲגֻדָּה.

וְחֵיל אָהֳלָה וְאָהֳלִיבָה בְּאוֹהֲלִי:

וְיָחֵלוּ לְזִיוֶיךָ בְּהַלֵּל.

וְאוּלַי גָּדְלְךָ יָכִיל כְּלָלִי:

בְּחֶבֶל גּוֹאֲלִי אָגִיל וְיִגְדַּל.

בְּאֵלִיָּה וְחַכְלִילִי בְּלִילִי:

בְּחוּל חִילִי וְגוֹלָה וַאֲיַחֵל.

לְךָ אֵלִי בְּגַלְגַּלֵּי זְבוּלִי:




ופה נשלם לאל עולם תפלה

בשיר נבחר ובתיו מ תחלה

ועד תכלה כגן רטוב תהלה

לאל עליון אשר לו ה גדולה










(ישעיה י"ט ג')  ↩



שם נהר שמו כן [דניאל יז ב־טז]  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/47348