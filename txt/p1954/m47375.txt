


	
	השכבה לכבוד הרמב"ם
	



השכבה שחברתי לכבוד הרמב“ם ז”ל

ביום שחגגנו מאות שנה ליום לידתו

בק"ק שער השמים בלונדון.






בִּישִׁישִׁים חָכְמָה. וּפְנֵיהֶם כְּאוֹר הַחַמָּה. אוֹרֶךְ
יָמִים תְּבוּנָה. וַיִּהְיוּ יְדֵיהֶם אֱמוּנָה. בְּצֵל כְּנָפֶיךָ
יֶחֱסָיוּן. וּמִדֶּשֶׁן בֵּיתְךָ יִרְוְיֻן.







לְקַחְתָּם לֵאוֹר בְּאוֹר הַחַיִּים. עוֹדָם קְדוֹשִׁים
וּנְקִיִּים.





וַיַּרְא משֶׁה עַבְדְּךָ מְנוּחָה כִּי טוֹב. אִוְּתָה
נַפְשׁוֹ לִשְׁכּוֹן בָּעוֹלָם שֶׁכֻּלּוֹ טוֹב. הוֹשַׁבְתָּ אוֹתוֹ
לְמַעְלָה מִכּוֹכְבֵי שָׁמָיִם. עַל יְדֵי מַלְאָכֶיךָ רֶכֶב





וְרִבּוֹתַיִם. אֶרְאֶלִּים וְחַשְׁמַלִּים וּשְׂרָפִים מְצוּקִים.
אָחֲזוּ לוּחוֹת הָעֵדוּת וְהַחֻקִּים. וַיַּעֲמִדוּהוּ בְשׁוּרַת
תַּנָּאִים אֱמוֹרָאִים וְצַדִּיקִים.





הֲלֹא הוּא אֲדוֹנֵנוּ מוֹרֵנוּ וְרַבֵּנוּ כְּבוֹד רַבִּי
משֶׁה בֶּן רַבִּי מַיְמוֹן ז"ל.





אָנָּא אֱלֹהֵי הָרוּחוֹת. הַשְׁכִּיבֵהוּ עַל מֵי
מְנוּחוֹת. וְיִזָּכֵר וְיִפָּקֵד מַה שֶׁדָּרַשׁ בְּכִתְרֵי
אוֹתִיּוֹת. וְתָשִׁיב נַפְשׁוֹ בְּצַחְצָחוֹת. עַל שֶׁעָסַק
בְּתוֹרָתְךָ מִמַּסַּד וְעַד הַטְּפָחוֹת. בְּצִלְּךָ תֶחֱסֶה בְגִיל
נִשְׁמָתוֹ. לַחֲזוֹת בְּנוֹעַם יְיָ וּלְבַקֵּר בְּהֵיכַל בֵּיתוֹ.
עַד בֹּא דְבָרְךָ נֶאֱמָן בִּבְרִיתוֹ. לְהַחֲיוֹת מְתֵי עַמְּךָ
שׁוֹמְרֵי תוֹרָתוֹ. וְיָנוּחַ וְיַעֲמוֹד לְקֵץ הַיָּמִים. עִם
אַרְזֵי הַלְּבָנוֹן הָרָמִים. וְתִפְתַּח לָהֶם שַׁעֲרֵי
רַחֲמִים.





וִיקֻיַּם בָּהֶם מַאֲמַר בֶּן בּוּזִי וְנָתַתִּי רוּחִי בָכֶם
וִחְיִיתֶם וְהִנַּחְתִּי אֶתְכֶם עַל אַדְמַתְכֶם וִידַעְתֶּם כִּי
אֲנִי יְיָ דִּבַּרְתִּי וְעָשִׂיתִי נְאֻם ה'.











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/47375