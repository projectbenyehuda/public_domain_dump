


	
	שיר תהלה להא' מיכאל מרשנט
	



יסדתיהו לכבוד הא' יקר רוח

מיכאל מרשאנט

מזכיר שני של ק"ק “שער השמים” בלונדון

ושמו רמוז בראשי הבתים.






מַה מְאֹד רָאוּךָ כָּשֵׁר וְנֶאֱמָן.

יְעִידוּן מִפְעָלֶיךָ נֶטַע נַעֲמָן.

כִּבְּדוּךָ בְּקָהָל רָב עַל כַּפָּיִם,

אַנְשֵי קְהִלַּת “שַׁעַר הַשָּׁמָיִם”

לְבָבְךָ זֵרַזְתָּ בְקָדְשֵׁי שָׁמָיִם.





מִלֵּאתָ עֲבוֹדָתְךָ בְּדַעַת וּתְבוּנָה.

רְצוֹנָם קִיַּמְתָּ חָמֵשׁ וְעֶשְׂרִים שָׁנָה.

שֵׁם טוֹב קָנִיתָ בֵין אַנְשֵׁי סְגֻלָּתֶךָ,

נָא אֵל הָרֵק עָלָיו הֲמוֹן בִּרְכוֹתֶיךָ,

טוֹבָה וּגְדוּלָה יַשִּׂיגוּהוּ בְהַשְׁפָּעוֹתֶיךָ.




תמוז תרצ"ה










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/47339