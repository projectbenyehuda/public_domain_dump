


	
	על־מות בנים
	



בני הא' יוסף עדס


אֵשׁ יָרְדָה מִן הַשָׁמַיִם,

פִּתְאֹם כְּחֵץ עַל מִצְרַיִם.

אוֹי כִּי נִשְׁפַּךְ דָמָם כַּמַּיִם,

סָפְקוּ עֲלֵיהֶם כַּפַּיִם.

אָסוֹן נוֹרָא לִבְנֵי עֵבֶר,

וּלְהַשׁוֹמְעִים שֵׂאת וָשָׁבֶר.

אוֹי לְאָב שֶׁשָּׂמָם בַּקֶבֶר,

וּבָא עָלָיו שֶׁבֶר עַל שָׁבֶר.

בַּחוּרִים וְגוֹבְהָם כַּאֲרָזִים,

בְּנֵי אַצִּילִים וּפְנֵיהֶם עַלִּיזִים.

נוּדוּ עֲלֵיהֶם בַּחֲרוּזִים,

וְיִסְפְּדוּ לָהֶם חַכְמֵי הָרָזִים.

הֵילִילוּ אוֹהֲבַי עַל חֲלָלַי,

אוֹי וַאֲבוֹי אוֹיָה לִי אַלְלַי.

סִפְדוּ עַל דַם עוֹלָלַי,

דָנַנִי אֱלֹהִים עַל רוֹעַ מַעֲלָלַי.

פַּעֲמַיִם בְּכוּ הַשְּׂרֵפָה,

שָׂרַף הָאֵל וְלֹא רִפָּא.

אָחוֹז אֲחָזַתְנִי זַלְעָפָה,

וְנַפְשִׁי וְגוּפִי עֲיֵפָה.



אָנָּא עֶזְרָה בְצָרוֹת,



מַחְמַדֵּינוּ הוּבְלוּ לִקְבָרוֹת.

הִשְׁבַּעְתָּנוּ יְגוֹנִים וּמְרוֹרוֹת,

בָּאֵשׁ הִפַּלְתָּם בַּמִּכְמָרוֹת.

אַב הַסְּלִיחוֹת וְהָרַחֲמִים,

הַבִּיטָה וּרְאֵה מִמְּרוֹמִים.

שְׁלַח לְהוֹרָיו תַּנְחוּמִים,

וּרְאֵה אֵיךְ בִּגְדֵּיהֶם פְּרוּמִים.




האחים עזרא ואהרן בני הג' יוסף עדס

– נלב“ע בסלו תרע”ז –
בקהירו

מאבני בליסטראות שהושלכו עליהם ע"י
הציפילין הגרמני.

תנצב"ה










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/47367