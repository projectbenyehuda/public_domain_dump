


	
	קינה והספד
	



“קינה” על מות הר' יצחק הכהן מטאנגי’ר





על מות הכהן הגדול1






יִ זְּלוּ עֵינֵֽינוּ הֲמוֹן דְּמָעוֹת.

וְנוֹרִיד לָאָֽרֶץ פַּאֲרֵי הַמִּגְבָּעוֹת.

כִּי עָזַב צֹאן מַרְעִיתוֹ לִתְעוֹת.





צָ רָה גְדוֹלָה וַחֲשֵׁכָה נָֽפְלָה.

בְּמִזְרָח וּמַעֲרָב בָּהָר וּבַשְּׁפֵלָה.

וְהָפְקַד עֲלֵיהֶם חַלְחָלָה וּבֶהָלָה.





חֲ סָדָיו וְצִדְקוֹתָיו נִגְדָּֽעוּ.

וַחֲכָמִים וְאֶבְיוֹנִים יִגְוָֽעוּ.

אוֹהֲבָיו וּמַכָּרָיו עֵינֵיהֶם דָּמָֽעוּ.





ק וֹל נְהִי נִשְׁמַע בְּכָל עֲבָרִים.

מִבָּנָיו וְנֶכְדָיו וְאֵשֶׁת נְעוּרִים.

עֵת הוּרַד גֵּווֹ בִּמְעָרוֹת צוּרִים.





ה וֹי טָאַנְגָ’ה הַיָּפָה סָר צְעִיפָהּ.

לָֽבְשָׁה הִי נְהִי אֲחָזַתָּהּ זַלְעָפָה.

כָּהָה חַרְסָהּ עִם כֹּכְבֵי נִשְׁפָּהּ.





כְּ בוֹדוֹ שׁוֹכֵן בְּגַן עֵדֶן עֶלְיוֹן.

יְשַׁו צִדְקוֹ כִּי הִצִּיל אֶבְיֹון.

עַד יָשִׁיב יְיָ שִׁיבַת צִיּוֹן.





הַ מֵּמִית וּמְחַיֶּה וַאֲבִי יְתוֹמִים.

יִשְׁלַח לְמִשְׁפַּחְתּוֹ נִחוּמִים.

וְלֹא יַשְׁקֵם עוֹד עֲצֵי רְתָמִים.





נֶֽ אֱמָן הַגּוֹזֵר וְאֵין מֵפִיר גְּזֵרוֹתָיו.

עַל קִבְרוֹ יוֹרִיד טַל אוֹרוֹתָיו.

וְנַפְשׁוֹ יַנְחֶה עַל מְנוּחֹתָיו.









הגביר הנעלה צדיק ותמים יצחק הכהן ז“ל נלב”ע בטאנגיר
ביום א‘ י"ד לחדש אב ש’ התרצ“ו. בן שמונים שנה היה במותו. והיה העמוד
התיכון של העיר הזאת ועזר לכל מוסדות הצדקה והחסד. יה”ר שתהיה נפשו
צרורה בצרור החיים.  ↩










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/41005