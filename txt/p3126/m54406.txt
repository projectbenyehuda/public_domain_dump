


	
	שִׁירִי
	




לָכֶם הוּא הַשִּׁיר כְּקִשּׁוּט וְצַעֲצוּעַ

אַךְ לִי הוּא כְּלֵב מְפַרְפֵּר תּוֹך הַגּוּף.

אַתֶּם מִשְׁתָּאִים לוֹ, לָכֶם הוּא שַׁעֲשׁוּעַ –

אוֹתִי יְעוֹרֵר הַכְּאֵב הַטָּרוּף.





לָכֶם הוּא כְּצֵל לַחֲסוֹת בּוֹ, לָנוּחַ –

וְלִי הוּא כְּשֶׁמֶשׁ שׂוֹרְפָה לְהַשְׁחִית.

שִׁירִי, הוֹ, שִׁירִי הָאָהוּב, הַזָּנוּחַ,

אַתָּה רַק תֵּדַע אֶת הַלֵּב שֶׁתַּרְתִּית.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54406