


	
	הַחֵץ יְרוּ
	




הַחֵץ יְרוּ! אֵין אִישׁ אִתִּי.

מַה יָּדַעְתִּי: לֹא יַחֲטִיא!





אֵין לִי רֹמַח, אֵין צִנָּה,

לֹא אֶשָּׂא גַם בְּכִי־תְחִנָּה.





דֹּם חָשׂוּף נִצָּב לִבִּי –

לְעוֹלָה אוֹתוֹ אָבִיא.





יְרוּ־הַחֵץ, חֵץ אֶרֶס מַר,

בּוֹ הָרְגַּלְתִּי זֶה מִכְּבָר;





אֵת לִבִּי יִמְצָא מִיָּד,

כִּי יִרְחַב – כָּל חֵץ הוּא צָד.





הַיְרִיתֶם? הוֹ, רַב תּוֹדוֹת –

עַתָּה יִפְרֹץ שִׁיר עַז מְאֹד!…







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54409