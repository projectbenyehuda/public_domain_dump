


	
	שְׁבִי נָא בְּבֵיתֵךְ
	




שְׁבִי נָא בְּבֵיתֵךְ עַל הַגִּבְעָה

עֵת בְּגַנֵּךְ פּוֹרְחוֹת הַשּׁוֹשַׁנִּים,

וְשָׁם חַכִּי, חַכִּי עַד בֹּא שָׁעָה

עֵת לְבֵיתֵךְ יָבֹא אֵי־מִי חֲמוּץ־פָּנִים.





בָּרְכִיהוּ בְּבִרְכַּת “בָּרוּךְ הַבָּא”

וְגַם הָכִינִי לוֹ כִּסֵּא לָשֶׁבֶת,

כִּי יֵשֵׁב מוּלֵךְ עִוֵּר מִגַּאֲוָה

וְאֶל פִּיךְ יַצְמִית מַבָּט שֶׁל עֶבֶד.





וּפָצַחַתְּ בְּשִׂיחָתֵךְ, כְּפוּאָה כַּשֵּׁד,

אֶת הַמִּלִּים תִּרְצִי לִתְפֹּשׂ אָז בַּגָּרוֹן,

וְהַשָּׁעוֹת תִּבְרַחְנָה וְלִבָּן כָּבֵד

וּבְעֵינֵיהֶן דְּמָעוֹת שֶׁל עֹנִי מָלֵא רֹן.





וְאָז תָּבֹא שָׁעָה שָׁם בְּבֵיתֵךְ עַל הַגִּבְעָה

וּבְגַנֵּךְ יִבְּלוּ הַשּׁוֹשַׁנִּים –

שָׁם יֵשֵׁב אֶחָד (הַיּוֹם קָרוֹב וּבָא)

לָךְ יְסוֹבֵב עֲלֵי גַלְגַּל אֶת הַשָּׁנִים….







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54413