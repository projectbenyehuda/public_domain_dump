


	
	אֶשְׁמְעָה קוֹל מוֹרֵה הַשָּׁעוֹת
	




אֶשְׁמְעָה קוֹל מוֹרֵה הַשָּׁעוֹת



וְאֶזְכְּרָה אֵיךְ עִתּוֹתַי עָפוֹת וְנָעוֹת.



וּבְּזָכְרִי מִיָּגוֹן בִּינָתִי סָרָה,



כִּי חַיַּי יָחוּשׁוֹ אֶל הַמַּטָּרָה



עֵת אֵלֶּא מִנְּשׂוֹא, אֶשְׁבּוֹת מֵעֲצָבֶת,



וְאֶת נַפְשִׁי מִמֶּנִּי יִקַּח הַמָּוֶת;



עֵת יֵעָצְמוּ עֵינָי, יִיבַשׁ בִּי לַחַ,



וּבְשָׂרִי, הָהּ בְּשָׂרִי, אָז יִתֵּן רֵיחַ.



יְדִידַי וְרֵעַי מִמֶּנִּי יִבְרָחוּ,



וּמְהֵרָה מְקַבְּרִים אוֹתִי יִקָּחוּ



וִיכַסּוּנִי בֶעָפָר, הָהּ שׁוֹד וָשֶׁבֶר



וְיַעַזְבוּנִי אַחֲרֵי [סָתְמָם?] אֶת הַקֶּבֶר.








את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/8113