


	
	בַּת פְּלוֹנִי לִפְלוֹנִי – Die Bestimmung des Menschen
	




א



בֵּין לַהֶבֶת אַלְפֵי שִׁנְאָן בְּמַקְהֵלַת שְׂרָפִים



רִבְבוֹת נִצּוֹצֵי אֵל כְּחִצִּים עָפִים



הִקְשַׁבְתִּי קֶשֶׁב נוֹרָא, הַס, אֶשְׁמָעָה



שָׁם מַלְאַךְ-אֵל פִּתְאֹם דָּאָה



וְעַל רִצְפַּת שְׂפָתָיו מִלִּין אֲחָדִים,



וּדְבָרָיו אוֹרוֹ כַּשֶּׁמֶשׁ בַּקָּדִים.




ב



וְהִנֵּה דְּמָמָה דַקּה וּמְעַט רַעַשׁ.



קוֹל שָׁמַעְתִּי כַּאֲשֶׁר יִתְפָּרֵץ הַר-גַּעַשׁ,



מִשְׁפָּט עַל בְּנֵי חֲלוֹף לְגוֹרָלוֹת הַחַיִּים,



וְהַמַּלְאָךְ דּוֹבֵר עַל נְקַלָּה, אִי שָׁמַיִם!



וְכַאֲשֶׁר יַחֲרֹץ כֵּן יָקוּם כֵּן יֶהִי,



לְשֵׁבָט אִם לְחֶסֶד, לְשִׂמְחָה אוֹ לְנָהִי.




ג



אַךְ אָנֹכִי לַמַּלְאָךְ לִבִּי אַהֲבָה רָחַשׁ,



וּדְבָרָיו אֲשֶׁר קָרָא לִי נֹעַם לָחַשׁ.
 







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/3094