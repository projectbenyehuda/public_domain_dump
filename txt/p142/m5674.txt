


	
	הַמַּלְאָךְ
	




רֹאשׁוֹ לָאָרֶץ וְעַל-פָּנָיו נְדִיבוֹת,

כֵּן מַלְאָךְ אֶל-שַׁעֲרֵי-הָעֵדֶן הוֹפִיעַ;

וּלְנֶגְדּוֹ שֵׁד מַשְׁחִית וּמָלֵא תֹּךְ וְרִיבוֹת

מִתַּחְתִּית הַתֹּפֶת לְמַעְלָה הִרְקִיעַ.

וְרוּחַ הַשְּׁלִילָה, רוּחַ הַכִּלָּיוֹן,

אָז הִבִּיט לָרוּחַ הַנִּשְׂגָּב לָטֹהַר,

אָז נִמְלָא גַם-לִבּוֹ תֹּם עִם-נִקָּיוֹן,

וּבְחֹזֶק-יָד דָּבַק גַּם-אֵלָיו הַזֹּהַר.

הוֹי שָׂא-נָא, הֵן אוֹתְךָ רָאִיתִי – קָרָא –

וְאָמְנָם לֹא-חִנָּם מַרְאֶיךָ חָזִיתִי;

לֹא כֹל יֵשׁ בָּאָרֶץ לִי הָיָה לְזָרָא,

לֹא כֹל יֵשׁ בָּאָרֶץ מָאַסְתִּי, בָּזִיתִי.
 







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/5674