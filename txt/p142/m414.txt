


	
	מַסָּע בַּחֹרֶף
	




מִן-הֶעָבִים הָאֲפֵלוֹת

חוֹדֵר לָצֵאת הַיָּרֵחַ,

עַל-הַבְּקָעוֹת הָאֲבֵלוֹת

אוֹרוֹת קוֹדְרִים הוּא שׁוֹלֵחַ.

בִּנְתִיב קֶרַח בַּשִּׁמָּמוֹן

רְכוּב הַמְשֻׁלָּשׁ חִישׁ נוֹסֵעַ,

רֶגַע רֶגַע צְלִיל הַפַּעֲמוֹן

עַד לְיַשֵּׁן יִשָּׁמֵעַ.

יֵשׁ כִּי שִׁיר הָרַכָּב יָעִיר

זִכְרוֹן אֶרֶץ וּמוֹלֶדֶת:

רֶגַע שִׂמְחַת גִּיל בּוֹ תָאִיר

רֶגַע תּוּגָה בוֹ רוֹעֶדֶת.

אֵין בְּרַק-אֵשׁ, אַף אֵין כָּל-סֻכָּה…

דֳּמִי וָקֹר… רַק אַבְנֵי-אֶזֶל

מוֹרוֹת דֶּרֶךְ הָאֲרֻכָּה

אַחַת אַחַת תַּחֲלוֹף, תֵּזֶל…


  

(פרישמן לא סיים לתרגם את השיר)






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/414