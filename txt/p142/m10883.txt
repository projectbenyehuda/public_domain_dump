


	
	בלילה
	




עִם חֲלוֹמִי וְעִם סוֹדִי נִשְׁאַרְתִּי

עֲרִירִי.

אֵלִי! הַהִפְרַזְתִּי לְהַאֲמִין

בִּי וּבְשִׁירִי?





יָדַעְתִּי: מוֹת אָמוּת, וְאִישׁ

מוֹתִי לֹא יְבַכֶּה.

מִנִּי-עֲרָפֶל עַל-גַּלִּי לֹא יֵרָאֶה

כּוֹכָב מְפַכֶּה.





שְׁנֵי סוּסִים קוֹדְרִים וַעֲיֵפִים

יִמְשְׁכוּ אֲרוֹנִי

וְצָהֲלוּ נְכָאִים, וְגֶשֶׁם טוֹרֵד

יֵרֵד בְּיוֹם אוֹנִי.





הָיָה אֶחָד אֲשֶׁר הִפְרִיז

עַל חֲלוֹמוֹת נִדָּחִים.

אַךְ הִנֵּה מָחָר וְחַיָּיו וּצְלִילָיו –

חֲסָל! וּכְבָר נִשְׁכָּחִים.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/10883