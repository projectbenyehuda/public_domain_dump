


	
	[צִפּוֹר-דְּרוֹר עֲבוֹדָה אֵין לָהּ]
	



(משיר-העלילה “הצוענים”)




צִפּוֹר-דְּרוֹר עֲבוֹדָה אֵין לָהּ,

אֵין לָהּ עָמָל וּמַמְרוֹרוֹת;

לֹא בִדְאָגָה תִבְנֶה קֵן לָהּ,

לִהְיוֹת מִשְׁכָּן לָהּ לַדּוֹרוֹת.

לַיְלָה תָנוּם בֵּין עֲנָפִים,

עַד הַשֶּׁמֶשׁ עוֹר יְעִירָהּ –

אָז רַק תַּאֲזִין קוֹל הַשְּׂרָפִים,

אַחַר תֵּעוֹר, תָּשִׁיר שִׁירָהּ.

אָבִיב יַעֲבוֹר, הוֹד הַשָּׁנִים,

יַעֲבוֹר קַיִץ עִם-כָּל-חֻמּוֹ –

אָז עֲלָטָה עִם-עֲנָנִים

יָבִיא לָנוּ סְתָו עַד-תֻּמּוֹ:

מַר לָאָדָם, מַר מִסָּבִיב –

אַךְ הַדְּרוֹר – אֶל-אִיִּים חַמִּים,

לַמֶּרְחַקִּים עַד-בּוֹא אָבִיב

תָּעוּף-לָהּ לְעֵבֶר יַמִּים.
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/1552