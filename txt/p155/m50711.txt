


	
	כֵּנִים דְּבָרַיִךְ
	




כֵּנִים דְּבָרַיִךְ, יָפָתִי, יוֺנָתִי,

אֲנִי מַטִּיף אוֺרָה!

אָמְנָם לְבָבִי הַפְּתִיל וְאַהֲבָתֵךְ

הִיא שֶׁמֶן הַמְּנוֺרָה!





הָסֵבִּי עֵינַיִךְ וְיֶחְדַּל הַשֶּׁמֶן,

וְתִפָּסֵק הָאוֺרָה…

רְגָעִים עוֺד יֶעְשַׁן הַפְּתִיל וְיִשָּׂרֵף

וְתִדְעַךְ הַמְּנוֺרָה!






[תרנ"ו]










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/50711