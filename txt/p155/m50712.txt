


	
	חֲנוּת
	




אֲנִי חֲנוּת יוֺדֵעַ

(וְיוֺדְעִים הֵם כֻּלָּם)

וְהִיא פְתוּחָה לָרְוָחָה

כְּפִתְחוֺ שֶׁל אוּלָם.





וְכָל עוֺבֵר הַמִּפְתָּן

וְנוֺשֵּׁק הַמְּזוּזָה

קוֺנֶה כָל חֶפְצוֺ

בְּזוּזָא, תְּרֵי זוּזֵי!





בְּז’וּזָא, תְּרֵי זוּזֵי

סִאסְּאָה הֲזָיוֺת

אוֺ עֵט סוֺפֵר מָהִיר

בְּלִי כָל־מוּסַר כְּלָיוֺת…





בִּקֹּרֶת וּקְטֹרֶת

אוֺ יוֺבֵל וּשְׁמִטָּה,

אוֺ אָשְׁיוֺת נֶאֱמָנוֺת

לְכָל שִׁיטָה וְשִׁיטָה.





מֵאוֺצַר הַצִּבּוּר

מַפְתֵּחַ לַשּׁוֺחֵר,

וּבְזוּזָא גַם אַלְמָוֶת

שָׁוְא, עוֺבֵר לַסּוֺחֵר.




[תרנ"ו]










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/50712