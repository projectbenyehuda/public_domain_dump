


	
	גלי המים
	



גַּלֵּי הַמָּיִם / מאיר הלוי לטריס

1


יִדֹּדוּן יִדֹּדוּן



הַגַּלִּים בַּמַּיִם



יִזֹּולוּן יִמְהָרוּ 2



וּפְנֵיהֶם יִטְהָרוּ



כַּטֹּהַר שָׁמַיִם



וּמִדֵּי יִצְהָלוּ



לְשִׂמְחַת כָּל-עָיִן



הֵם יִתְבֹּלָלוּ



וְיִהְיוּ לָאָיִן



כִּי חָלְפוּ נָדָדוּ



בַּתֹּהוּ אָבָדוּ.




וַחֲדָשִׁים כְּרָגַע



לָבוֹא יִמְהָרוּ



יִזְלוּ יִנְהָרוּ;



וּמִדֵּי יִצְהָלוּ



וְיַחַד יִשּׁקוּ



חִישׁ הִתְגַּלְגָּלוּ



וְלִנדוֹד יִרְחָקוּ



לֹא תִרְאֵם עוֹד עָיִן



וְיִהְיוּ לָאָיִן



כִּי חָלְפוּ נָדָדוּ



בַּתֹּהוּ אָבָדוּ.




יִדֹּדוּן יִדֹּדוּן



שִׂמְחוֹת הַחַיִּים



כַּגַּלִּים בַּמַּיִם



כְּרֶגַע יַעֲמֹדוּן



וּמִדֵּי יִצְהָלוּ



לְתַאֲוַת כָּל-עָיִן



הֵן יִתְבֹּלָלוּ



בְּיָגוֹן וְצָרָה



וְגִיל נֶעְדָּרָה



וְתִהְיֶה לָאָיִן



כַּגַּלִּים בַּמַּיִם.



יִדֹּדוּן יִדֹּדוּן



שִׂמְחוֹת הַחַיִּים.








השיר הזה כתבתי בראשיתו בלשון אשכנזי, והעתקתיו ללשון עבר במשקל ובמשורה, כאשר היה בראשית צאתו לאור בשפת נכר.  ↩



כמו יְמַהֲרוּ מבנין הכבד לד“ק מל' אחר מָהָרוּ (תהלים ט"ז ד'). עיין אוצ”הש שרש מהר.  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/8886