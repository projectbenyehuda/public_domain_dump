


	
	כִּי אָמַרְנוּ (מגניזת קהיר)
	



מגניזת קהיר. באלף הראשון.






כִּי אָמַרְנוּ אֵין רוֹאֶה

כִּי בָּגוֹד בָּגַדְנוּ בָּךְ

כִּי גִּלּוּי עֲרָיוֹת אָהַבְנוּ

כִּי דִּפִּינוּ שָׁוְא וְכָזָב

כִּי הִלַּכְנוּ בְּחֻקּוֹת גּוֹיִים

כִּי וִכַּחְנוּ לְמוֹכִיחֵנוּ

כִּי זִלַּלְנוּ אֶת הַיְּקָר

כִּי חַדְנוּ עַל עָוֶל

כִּי טָפַשְׁנוּ בְּלִבֵּנוּ

כִּי יְצָרֵינוּ מְאֹד לִבְּבוּנוּ

כִּי כָּפִינוּ אֶת צִוּוּיֶךָ

כִּי לַצְנוּ בְּמוֹשַׁב לֵצִים

כִּי מָאַסְנוּ טוֹב וְלֹא רַע

כִּי נְתָנָנוּ חֵיט לְפִינוּ

כִּי סָקַרְנוּ בְּעֵינַיִם רָמוֹת

כִּי עַל קוֹצִים זָרַעְנוּ

כִּי פִּתְחוֹן פֶּה הִרְשַׁעְנוּ

כִּי צְדָקָה מִיַּד קָפַצְנוּ

כִּי קָלוֹן וְלַעַג רָדַפְנוּ

כִּי רָעָתֵנוּ רִבִּינוּ

כִּי שִׁקַּרְנוּ בִּלְשׁוֹנֵנוּ

כִּי תָּעִינוּ מִדַּרְכֵּנוּ.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/45360