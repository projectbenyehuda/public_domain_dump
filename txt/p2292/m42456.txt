


	
	רַב לָךְ נְשֹׂא
	



קינה על מות המשורר. סימן: ר״ב סלימאן מנחם מני.






רַב לָךְ נְשֹׂא חֶבְרוֹן בְּכִי וְנֶהִי / סִתְמִי מְקוֹר דִּמְעֵךְ וּמַר רָגְזֵךְ



לִבְשִׁי כְסוּת חִנֵּךְ כְּיוֹם עֻלְזֵךְ / יְגוֹן לְבָבֵךְ עוֹד בְּלִי יני[?]



מֻנָּה לְצֹאנֵךְ תָּם וְחֶבְרוֹנִי / אֵל הֶעֱמִיד חֵלֶף גְּאוֹן עֻזֵּךְ

נֵצֶר מְפֹאָר מִגֶּזַע אַרְזֵךְ / מַר סְלַימַאן הוּא לְבֵית מָנִי

נִסּוֹ נְסִי עַל רֹב אָשְׁרֵךְ / חָכְמָה אֲחוֹתוֹ הִיא, לַבִּין מוֹדָע

מָזוֹר בְּפִיהוּ לַחֲבֹשׁ שִׁבְרֵךְ / מוּלוֹ יַחַס כַּלְכֹּל וְגַם דַּרְדַּע

נִכְחוֹ מְלִיצִים יִקְרְאוּ אַבְרֵךְ / יִשְׁתַּחֲווּ לוֹ כָל מְתֵי מַדָּע.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/42456