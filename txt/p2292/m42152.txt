


	
	כְּתָבוֹ מִמֹּר
	



התנצלות לרבי ישראל זיתון ני״ל בי״ד חשון נז׳ [תרנ״ג]






כְּתָבוֹ מִמֹּר מְקֻטָּר הִגִּיעַנִי

וּכְקָרִים עַל נֶפֶשׁ עֲיֵפָה הִרְוַנִי

אַף כִּי בֵין שׁוּרוֹתָיו קָט זַעַם הֶרְאַנִי

צוּף לְחִכִּי הֵם, פִּצְעֵי אוֹהֵב נֶאְמָנִים.





לֹא שָׂם לִבּוֹ הַטָּהוֹר עֲלֵי נְאוּמִי

וְחָרָה בוֹ, כְּמוֹ דִבַּרְתִּי בְזַעְמִי

וּבֵשָּׁמַיִם עֵדִי כִי אַךְ לְתֻמִּי

שָׁאַלְתִּי מֵהוֹדוֹ דִבְרֵי תַחֲנוּנִים.











את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/42152