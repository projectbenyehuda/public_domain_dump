


	
	הוֹי מִי יָשִׁיב
	



שרתי בימי עוניי






הוֹי מִי יָשִׁיב אֵלַי אֲשֶׁר נִפְקַד מִיָּדִי

נֶעְדַּר מִמֶּנִּי טוּב חַיַּי וְכָל מַחֲמַדִּי

אֵיךְ אֶטְעַם אֹכֶל אוֹ גַם לֶחֶם לְמִסְעָדִי

טוֹב מוֹתִי מֵחַיַּי הַמָּרִים בְּנוּדִי

כִּלָּה זַכּוּת לְשַׁד עוֹרְקַי מֵעוֹדִי





נוֹאָשׁ הוּא כְיוֹם תְּמוֹל לֹא יָשׁוּב מָחָר

אֲהָהּ! אִם אֶרְאֶה לְצָרָתִי עוֹד שַׁחַר

וּפִידִי וְאֵידִי עֶרֶב וָבֹקֶר לִי סָחַר

כְּחָצָץ בְּשִׁנַּי יִכְלֶה לֵילִי עַד שַׁחַר

לֹא שָׁאֵר אַךְ קֻבַּעַת כּוֹס בְּנַפְשִׁי תִתְחַר.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/42390