


	
	פְּתַח שִׁיר
	



לסיר יוסף ששון






פְּתַח שִׁיר דְּלָתֶיךָ וּפְצַח רִנָּה וּתְפִלָּה

בְּיוֹם עֲלוֹת עָל, הַשַּׂר יוֹסֵף לְסִיר נַעֲלָה

שַׂר, אֲשֶׁר עוֹלָם בְּהוֹד אָשְׁרוֹ וְטוּב נַעֲלָה

הֵן אֱלֹהִים שָׂמוֹ לְעַם סְגֻלָּה לִסְגֻלָּה.





יְחַיֵּהוּ לִבְלִי יָרֵחַ בְּהוֹד וּגְאֻלָּה

עַד שֵׂיבָה יוֹסִיף לוֹ אֵל תְּהִלָּה עַל תְּהִלָּה

מְעֻטָּר פְּאֵר תָּכְנִית וּבְתַרְשִׁישׁ מְמֻלָּא

וּבִרְכַּת אֵלִיָּהוּ עָלָיו תְּהִי עוֹלָה.











את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/42113