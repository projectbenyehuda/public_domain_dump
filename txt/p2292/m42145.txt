


	
	כַּעֲלֹץ חוֹשֵׁק
	



תשוקת כתב






כַּעֲלֹץ חוֹשֵׁק בְּנֶשֶׁף חִשְׁקוֹ שִׁירֶיךָ שִׂמְּחוּנִי

לֹא אֶשְׂבַּע מִלַּהֲגוֹתָם יוֹם וָלֵיל וְעוֹד עֹנֶג יְרַוּוּנִי

כִּשְׁתוּי יַיִן בֵּינוֹת בְּנוֹת הַחֵן תַּחַת צֵל עֲצֵי עֶדְנִי

כֵּן אֲכַרְכֵּר וְאֶרְקֹד וְאָגִיל וְלֹא אֶתֵּן שֵׁנָה לְעֵינִי

נָא יָדִיד! הָשֵׁב לִי תְנוּמָתִי אֲשֶׁר גָנַבְתָּה מִמֶּנִּי

עִם מַדָּעִי הַזַךְ, וְאִם לֹא, אֵיפֹה הוּא, הוֹדִיעֵנִי!











את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/42145