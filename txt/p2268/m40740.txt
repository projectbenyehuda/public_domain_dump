


	
	[בְּקוֹל תַּחֲנוּנַי שִׁמְעָה] (סְלִיחָה)
	




Guglielmo da Montalcino הַמְכֻנֶּה בִּנְיָמִן מִמּוֹנְטַלְצִ֗ינוֹ


[חי באמצע המאה הט"ז בפְּרָטוֹ, פִֿירֶנְצֵי, מוֹנְטַלְצִ֗ינוֹ וערים אחרות בפלך טוֹסְקָנָה. מת קֹדם לשנת 1487]





סְלִיחָה


בְּקוֹל תַּחֲנוּנַי שִׁמְעָה



וְהַט אָזְנְךָ אֶל־צְוָחָה



אָנָּא אֵל גְּדוֹל דֵּעָה



הַבֵּט לְנַפְשִׁי נֶאֱנָחָה



הָאוֹכֶלֶת לֶחֶם דִּמְעָה





וְקוֹרְאָה בְּמַר רוּחָהּ



עַל־רַחֲמֶיךָ הָרַבִּים יְיָ שְׁמָעָה יְיָ סְלָחָה.





נִחֲתוּ־בִי חִצֶּיךָ



יָגֹרְתִּי פֶּן תִּזְנָחֵנִי



וְאִם עַל־פְּשָׁעַי לַחֲצֶךָ



אַל־בְּקֶצְפְּךָ תוֹכִיחֵנִי



וְנַפְשִׁי תְּשׁוֹבֵב תַּנְחֵנִי





כִּי עִמְּךָ הַסְּלִיחָה



עַל־רַחֲמֶיךָ הָרַבִּים יְיָ שְׁמָעָה יְיָ סְלָחָה.





יְנַקְּשׁוּ מְבַקְשַׁי נַפְשִׁי



וְהֶחֱרַשְׁתִּי בָּלוּ עֲצָמָי



כִּי־עֲוֹנֹתַי עָבְרוּ רֹאשִׁי



עַל־כֵּן רַבִּים קָמָי



וּפָנוּ בְעֶבְרָה כָּל־יָמָי





וְנַפְשִׁי לֶעָפָר שָׁחָה



עַל־רַחֲמֶיךָ הָרַבִּים יְיָ שְׁמָעָה יְיָ סְלָחָה.





מִמַּעֲמַקִּים אֶקְרָא



יְיָ לְנֶגְדִּי שִׁוִּיתִי



כַּפֶּר־נָא חֵטְא וְסָרָה



כִּי חָטָאתִי גַם עָוִיתִי



וְתָקִים מִקְדָּשׁ קִוִּיתִי





וּבִנְדָבָה לְךָ אֶזְבְּחָה



עַל־רַחֲמֶיךָ הָרַבִּים יְיָ שְׁמָעָה יְיָ סְלָחָה.





נַקֵּה מֵחֵטְא עֲדָתֶךָ



כִּי בָא מוֹעֵד לְחֶנְנָהּ



תָּקִים לָהּ נֶחָמָתֶךָ



כִּי נִרְצָה לָהּ עֲוֹנָה



אָנָּא יְיָ הוֹשִׁיעָה נָא





אָנָּא יְיָ נָא הַצְלִיחָה



עַל־רַחֲמֶיךָ הָרַבִּים יְיָ שְׁמָעָה יְיָ סְלָחָה.











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/40740