


	
	עַל־הַשֶּׁלֶג
	







– – ͝ – – – ͝ – – – –


שֶׁלֶג כְּפוֹר דַּק מֵעֲנַן שָׁמָיִם

תֵּרֵד לְאַט לָאַט וְתַשְׁקִיט רוּחַ

תַּלְבִּין פְּנֵי תֵבֵל וְשָׁם תָּנוּחַ

לִהְיוֹת כְּטִיט מִרְמָס לְכַף רָגְלָיִם.





אַתָּה דְּמוּת חָסִיד נְקִי כַפָּיִם

בִּדְבַר אֱלֹהִים נֶאֱמָן בָּטוּחַ

דּוֹרֵשׁ לְעַמּוֹ טוֹב נְכֵה הָרוּחַ

נִבְזֶה וְסוֹבֵל רַע טְהוֹר עֵינָיִם.





מוּסָר עֲנָוָה כָּל־אֱנוֹשׁ מִמֶּךָּ

יָבִין וְיִצְרוֹ יֶאֱסֹר בַּכָּבֶל

יִפְחַד עֲלֵי יוֹמוֹ וְעַל־צַלְמָוֶת.





אֶזְכֹּר חֲטָאַי יוֹם אֲשֶׁר אֶרְאֶךָּ

אֶזְכֹּר יְמֵי יַלְדוּת וְשַׁחְרוּת הָבֶל

אֶזְכֹּר יְמֵי זִקְנָה וְיוֹם הַמָּוֶת.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/49666