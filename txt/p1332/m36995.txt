


	
	נ. על המאבד את עצמו לדעת.
	








הַאַתָּה בֶן־אָדָם, אִם חַיְתוֹ יַעַר?



נִשְׁמַת אֵל שַׁדַּי בָּךְ, אִם סִיר נָפוּחַ?



הַאַתָּה אִישׁ מַשְׂכִּיל, אִם אַתָּה בַעַר?



לִפְעוֹל עַוְלָה אוֹ טוֹב אַתָּה שָׁלוּחַ?





אֶל עוּל יָמִים, אֶל יֶלֶד, אֶל הַנַּעַר



אַל נָא תִּדְמֶה, כִּי לֹא רוּחָם תָּנוּחַ



לָדַעַת טוֹב וָרָע, הַשְׁקֵט וָשַׂעַר



וַיִּתְעוּ בִכְזָבִים וּבְדִבְרֵי רוּחַ.





אַךְ רֹב הַשָּׁנִים לָךְ חָכְמָה יוֹדִיעוּ:



גַּם עַל טוֹב גַּם עַל רָע הוֹדוֹת לָנֶצַח



לָאֵל פֹּרֵץ גֹּדֵר אַף גֹּדֵר פָּרֶץ.

דּוֹם לַאדֹנָי אִם מַכְאֹבִים יַגִּיעוּ;



עַל טוֹב תָּגִיל, עַל רָע הַשְׁפֵּל הַמֵּצַח:



כִּי כֵן שָׁלֵו תֵּשֵׁב עַל חוּג הָאָרֶץ.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/36995