


	
	נה. חכם בעיניו איש עשיר ודל מבין יחקרנו
	








(עשׁיר:) מַה־לָּךְ, וּמִי לָךְ פֹּה? (דל:) מְדֻכָּא
אָנִי



מֵבִין פְּעֻלוֹת אִישׁ. (עשׁיר:) הֲלוֹם לַתֹּהוּ



בָּאתָ; אֲנִי חָכָם, וּמִי יָבֹאוּ



לַחְקֹר מְזִמּוֹתַי, וּמִי רִמָּנִי?





(דל:) אַתָּה חֲסַר לֵבָב, וְהוֹצֵאתָנִי



מִבֵּיתְךָ בַשָּׁוְא וְאַבְנֵי בֹּהוּ.



(עשׁיר:) אֶשְׂחַק לְאִמְרֵי דָל. (דל:) וּמִי כָמֹהוּ



יוּכַל לְדַבֵּר? (עשׁיר:) מִי כְזֹאת עָנָנִי?



(דל:) רוּם לִבְּךָ שִׂכְלוּת, וְכִמְתוּשֶׁלַח



לֹא תַאֲרִיך אֶת־יוֹמְךָ עַד כֶּלַח,



בִּגְאוֹנְךָ תַחְצֹב לְךָ הַקֶּבֶר.



(עשׁיר:) עשֶׁר וְכָבוֹד לִי וְלֹא צַלְמָוֶת (דל:) שָׁוְא כַּסְפְּךָ, שָׁוְא הוֹן בְּיוֹם הַמָּוֶת:



שִׁשָּׁה קְרָשִׁים דַּי לְךָ, הַגֶּבֶר!









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/37000