


	
	מה. תהלת יראת ה' ידבר פי
	








אַשְׁרֵי יְרֵא הָאֵל, יְרֵא תוֹכָחֲת,

גִבּוֹר יְהִי זַרְעוֹ בְּכָל-הָאָרֶץ!

לִבּוֹ שְׁלֵיו נָכוֹן, לְפַח וָפָחֲת

יִשְׂחַק, וְיִדְרֹךְ עַל כְּפִיר וָשֶׁרֶץ.

מִיַּד שְׁאוֹל יִפְדֶּה וּמִנִּי שָׁחֲת

נַפְשׁוֹ, וְלֹא יִירָא בְּבוֹא הַקָּרֶץ.

רַגְלוֹ בְמִישׁוֹר תַּעֲמֹד עַל אֹרַח,

יִרְאֶה בְצָרַיו קֵץ בְּלוּעֵי קֹרַח.













את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/37094