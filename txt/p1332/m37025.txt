


	
	פ. אין שלום אמר ה' לרוצחים
	








שֹׁפֵךְ דַּם הָאָדָם, כָּל הֹרֵג נֶפֶשׁ

גַּם דָּמוֹ יִשָּׁפֵךְ עַד יִרְאֶה שַׁחַת

בִּדְמִי יָמָיו, וּתְהוֹם רֹבֶצֶת תַּחַת

תָּקוּם נֶגְדּוֹ, וְתַּטְמִינוֹ בָּרֶפֶשׁ.





מַכֶּה רֵעֵהוּ בִּצְדִיָּה וָחֵפֶשׂ

נֶגֶד עֵינָיו תָּמִיד נֶפֶשׁ נִרְצַחַת;

וַיִּפֶן כֹּה וָכֹה, לֹא מָצָא נַחַת,

כָּל מַנְעַמִּים שָׁוְא לוֹ, שָׁוְא בָּתֵּי נֶפֶשׁ.





בָּעֶרֶב הוּא יֹאמַר מִי יִתֵּן שָׁחַר;

בַּבֹּקֶר הוּא יֹאמַר מִי יִתֵּן עֶרֶב;

יֵרַךְ לִבּוֹ, יִבְחַר מֵחַיִּים מָוֶת.





מֵעָלֶיךָ שָׁחְַר כָּל צֶמֶר צַחַר,

רֹצֵחַ, גַּם אַתָּה תִּפֹּל בַּחֶרֶב;

וּבְיַד שֹׁטֵר תֵּלֵךְ אֶל גֵיא צַלְמָוֶת.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/37025