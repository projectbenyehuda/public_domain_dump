


	
	המחבר דכא ושפל רוח
	



          שואל ומבקש את יום

          המות, בזכור ימי הטובה והשלום

          אשר עברו לו מימים ימימה.

תרגום






אוֹיָה! שָבַת מִמֶּנִּי גִיל וָנָחֲת;

אוֹרָה, שִׂמְחָה, שַׁלְוָה, בַּיּוֹם, בַּלָּילָה.

הֶמְיַת מֵעַי אֶזְכִֹּר, מֶתֶק הָאֹמֶר;

דִּבְרֵי זִמְרָה, שִׁירָה, אֶת דַּרְכֵי נֹעַם;

כִּי שָׁבוּ לִי פִתְאֹם לִכְאֵבֵ וָבֶכִי.

הָהּ! הַחַיִּים אֶשְׂנָא, אֶבְחַר הַמָּוֶת.





מָוֶת אַכְזָר, אָכֵן צַר מַר הַמָּוֶת,

בַּעַדְךָ לֹא אֶחְיֶה שָׁלֵו, בַּנַּחֲת,

אַךְ כָּל-יָמַי אֶתֵּן קוֹלִי בַבֶּכִי,

לֶחֶם לִי דִמְעָתִי יוֹמָּם וָלָיְלָה,

צָרָה, יָגוֹן אֶמְצָא תַּחַת הַנֹעַם;

כִּי רַבּוֹת אַנְחֹתַי, וּבְפִי אֵין אֹמֶר.





אָן פָּנָה קוֹל חֶשְׁקִי, אָן מֶתֶק אֹמֶר?

נֶהְפַךְ לִדְבַר חֵמָה, אֶל דַּרְכֵי מָוֶת.

אָנָה פָּנָה קוֹל שִׁיר, קוֹל אִמְרֵי נֹעַם,

קוֹל שָׁמַע לֵב מֵבִין חוֹקֵר בַּנָּחַת?

אָנָה הָלַךְ הֶגְיוֹן חֶשְׁקִי בַּלָיְלָה?

אֵין מִלָּה בִלְשׁוֹנִי, הָהּ! רַק קוֹל בֶּכִי.





נֹפֶת מָתוֹק מֵאָז הָיָה לִי בֶכִי,

מַמְתַּקִים אֶל חִכּי כִמְרִירֵי אֹמֶר,

גַּם כִּי מֶנִּי תִּדַּד שֵׁנָה בַלָּיְלָה:

אַךְ עַתָּה, קוֹל בִּכְיִי שָׁב מָר מִמָּוֶת,

כִּי לֹא אוֹחִיל לִרְאוֹת עוֹד אוֹר וָנָחֲת,

אוֹר הֵאִיר לִי מֵאָז לִנְתִיבֵי נֹעַם.





חֵשֶׁק הִתְוָה תָּו אוֹר בֵּין דִבְרֵי נֹעַם

אֶל עֵינֵי יוֹנָתִי, עַתָּה בַבֶּכִי,

בּזְכֹר מִקֶּדֶם הָהּ! יוֹם גִיל וָנָחֲת:

לָכֵן תַּחְתַּי אֶחְשֹׁב בִּשְׂעִפֵּי אֹמֶר,

לִשְׁאֹל, לִדְרוֹשׁ מִמֶּךָ, מַר הַמָּוֶת.

תָּמִית אֹתִי לָנוּס מֵאַנְחוֹת לָיְלָה.





נָדֶדֳה מֵעֵינַי תַּרְדֵּמַת לָיְלָה,

בִּזְמִירוֹתַי אֵין עוֹד מַסְלוּל הַנֹּעַם

כִּי מוּסָדוֹת כֻּלָּן עַל דִּבְרֵי מָוֶת:

הִנֵּה מַנְגִינוֹתַי שָׁבוּ לַבֶּכִי.

בִּשְׂפַת חֶשְׁקִי אֵין עוֹד עֵרֶךְ, אֵין אֹמֶר.

יָגוֹן גָּבַר עָלַי, וּכְמֵאָז נָחֲת.





כָמוֹנִי לֹא הָיָה אִישׁ חַי בַּנָחֲת:

כָּמוֹנִי אֵין נִדְכֶּה יוֹמָם וָלָיְלָה;

וּבְהַגְדִּיל הַיָּגוֹן, הָהּ! יַגְדִּיל אֹמֶר,

לִבִּי דַוָּי, אֵין עוֹד צוּף אִמְרֵי נֹעַם.



הָיוּ חַיַּי תִקְוָה: עַתָּה רַק בֶּכִי



רַק הַמָּוֶת אֶמְצָא נֶגֶדֶ הַמָּוֶת.





מָוֶת הֵמִית אֹתִי; רַק זֶה הַמָּוֶת.

יַרְאֵנִי תַּמָּתִי שֵׁנִית בַּנָּחֲת;

וּכְמֵאָז לִי תַמְתִּיק יָגוֹן וָבֶכִי.

וּכְרוּחַ צַח וָחֵן, כִּרְסִיסֵי לָיְלָה.

הֵן רַבּוּ שַׂרְעַפַּי עַל שִׁיר וָנֹעַם,

יוֹם הִגְבִּיהַּ חֶשְׁקִי שִׁפְלוּת הָאֹמֶר.





מִי יִתֵּן וּבְמוֹ פִי יָנוּב הָאֹמֶר,

יָסִיר מִיָּפָתִי שִׁלְטוֹן הַמָּוֶת,



כִּמְשֹׁרֵר הַקַדְמוֹן1* אֶל רַעְיַת נֹעַם!



אָז מִקֶדֶם אֶחְיֶה חַיֵּי הַנָּחֲת.

אִם אַיִן; יַעְצָם-נָא מָוֶת בַּלָּיְלָה

עֵינַי עֵינוֹת דִמְעָה וּמְקוֹר הַבֶּכִי.





חֵשֶׁק! שָׁנִים רַבּוֹת בָּכִיתִי בֶכִי

לִקְשִׁי יוֹמִי וּבְמָר נָתַתִּי אֹמֶר;

כִּי מִמֶּךָ שָׁשׁוֹן אֵין לִי בַלָּיְלָה:

לָכֵן אֶת מִלָּתִי אָשִׂים לַמָּוֶת,

יַשְׁלִיךְ גֵּוִי מִפֹה, לִשְׁכֹּן בַּנַחֲת

עִם יוֹנָתִי, כִּי לָהּ קָרָאתִי נֹעַם.





אםִ יַעַל לַמְרוֹם קוֹלִי, קוֹל נֹעַם,

אֶל יָפָתִי, לִמְקוֹם בַּל רִיב וָבֶכִי,

[הִיא הָאִשָּׁה כַּשֶׁמֶשׁ כִּשְׁמֵי נָחֲת]

תַּכִּיר כִּי כִנּוִרִי הֵמִיר כָּל-אֹמֶר

הַנִבְחַר לָהּ, טֶרֶם יָכִין הַמָּוֶת

אוֹר יוֹם אֵלֶיהָ, לִי אִישׁוֹן הַלָּיְלָה.





בֶּן-אָדָם, הַשֹׁאֵף לִמִנְוּחַת לָיְלָה,

דִּבְרֵי חֵשֶׁק מַקְשִׁיב, אֹהֵב הַנֹּעַם,

הַעְתִּיר נָא חִישׁ יִשְׁמַע קולִי הַמָּוֶת,

[מָוֶת חַף הַצָּרוֹת, תַּכְלִית כָּל-בֶּכִי]

יָמִיר חֻקּוֹ, אִמְרוּ, כִּי עַתָּה אֹמֶר

מַרְגִּיז כָּל-אִישׁ, שָׁב לִי גִילָה וְנָחַת.





הַמָּוֶת יִתֵּן לִי נַחַת בַּלָיְלָה

וּבְאֹמֶר מָר, וּבְקוֹל קִינִים בַּל נֹעַם.

מֶנִּי דִמְעָה וּבְכִי יָסֵד נָא מָוֶת.











Orfe'o  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/37083