


	
	מו. 2 לוה רשע ולא ישלם
	








(מלוה:) גַּם מִתְּמוֹל גַּם מִשִּׁלְשֹׁם קָרָאתִי



חִנָּם כְּבוֹד שִׁמְךָ. (לוה:) שָׁלוֹם בֹּאֶךָ;



דּוֹד, מַה תְּבַקֵּשׁ? (מלוה:) אֶת כַּסְפִּי; יָצָאתִי



לִקְרָאתְךָ, רָצוֹא וְשׁוּב נֶגְדֶּךָ.



אֶלֶף פְּעָמִים. (לוה:) אֵלֶיךָ נָשָׂאתִי



עֵינַי; חֲדַל, הַרְפֵּה מִשֵּׁלָתֶךָ;



הֵן יָדְךָ עַל כָּל יַד אִישׁ שָׂרָתִי;



כַּתַּר זְעֵיר נָא לִי… יוּשַׁב כַּסְפֶּךָ.



(מלוה:) כָּזֹאת תְּדַבֵּר? (לוה:) כֵּן אֵינֶנִּי
הֵלֶךְ…



אָבֹא… אֲשַׁלֵּם… אָרְחוֹתַי, הֵן הֵנָּה;



הַשְׁקֵט… עֲזוֹב חֵמָה… אִישׁ אֵמוּן אָנִי.



(מלוה:) הֲאִישׁ אֱמוּנִים אַתְּ? כִּזַּבְתָּ…
חֵלֶךְ,



וּלְשׁוֹנְךָ רַק חֵץ שָׁחוּט עוֹדֶנָּה:



בַּעַל מְזִמּוֹת, לָמָּה רִמִּיתָנִי?







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/36991