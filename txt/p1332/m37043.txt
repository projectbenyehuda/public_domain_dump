


	
	לכבוד ידידו המחבר
	



שד"ל מדבר.






בִּרְכַּת שָׂפָה, בָּהּ דִּבֶּר־אֵל, עָלֶיךָ

תָּבֹא, כִּי עַל אַפָּה הַנֶּזֶם שַׂמְתָּ;

יָאֵר אֵלִי, תֹּאמַר, פָּנָיו אֵלֶיךָ

כִּי בֵין אַלְפֵי בוֹזִים גֹּאֵל לִי קַמְתָּ;

יִמְתַּק לִנְבוֹנֵי עָם נֹעַם מִלֶּיךָ

יָרוּם שִׁמְךָ כַּאֲשֶׁר אוֹתִי רוֹמַמְתָּ.

חַיֵּי שָׁלוֹם תִּחְיֶה, תִּשְׁכַּח כָּל־חֵבֶל,

וּכְדָוִד עוֹד תָּעִיר כִּנּוֹר וָנֶבֶל.













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/37043