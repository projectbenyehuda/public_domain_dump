


	
	לג. טוב שברופאים לגיהנם
	








רוֹפֵא רָשָׁע! פִּקּוּדֵי אֵל בָּזִיתָ,



מָאַסְתָּ תּוֹרָתוֹ, אַף מִשְׁפַּט גָּבֶר;



לֹא תִרְצַח, לֹא תִנְאַף כָּעָב מָחִיתָ,



גַּם שַׂמְתָּ לֹא תִגְנוֹב בִּמְחִלּוֹת קָבֶר.

לִפְקֹד אִשָּׁה זָרָה יוֹם יוֹם רָצִיתָ



רַק לִשְׁנוּנִים, לֹא לִתְרוּפַת דָּבֶר;



גָּנַבְתָּ הוֹן מִכִּיס, כִּי לֹא רִפִּאתָ



אֶת־חַבֻּרַת אִישׁ, אַךְ הִרְבִּיתָ שָׁבֶר.

שָׁפַכְתָּ דַּם נָקִּי; לָכֵן נֶגְדֶּךָ,



לִנְקֹם נִקְמַת עַם רָב מֵת בִּגְלָלֶךָ,



שֵׁדִים וּשְׂעִירִים בִּשְׂמָחוֹת יָבֹאוּ.

מִי כָמוֹךָ, רוֹפֵא, עֹזֵב חֵלֵכָה,



שׁוֹקֵד עַל בֵּית עָשִׁיר? – כֹּה מִשְֹפָּטֶךָ:



אִם רַב תִּחְיֶה, תָּשׁוּב תֵּבֵל לָתֹהוּ.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/36978