


	
	הזאב והשועל
	



          והקוף לשופט ביניהם

תרגום


כָּל-אִישׁ אֲשֶׁר הִבְאִישׂ בְּעֵינֵי גֶּבֶר

רֵיחוֹ, בְּמִפְעָלָיו אֲשֶׁר לֹא טֹבוּ,

גַּם אִם אֱמֶת יֶהְגֶּה, הֲלֹא יַחְשֹׁבוּ

אִישִׁים, בּפִיו כָּזָב וּבוֹ רַק שֶׁבֶר.





הִנֵה לְמָשָׁל לָךְ יְהִי הַחֶבֶר:

שׁוּעָל, זְאֵב יַחְדָּו אֲשֶׁר יַעְקֹבוּ

אִישׁ אִישׁ לְאֲחִיו, אָרְבוּ, יִגְנֹבוּ;

גַם פַּח לְרַגְלָם טָמְנוּ, וְקֶבֶר.





אֵשׁ בָּעֲרָה בָהֶם, וּמַצָּה וְקָמָה:



“שׁוּעָל”, זְאֵב אָמַר: "כְבָר גָנָבְתָּ



טַרְפִּי". וְשׁוּעָל: “שָׁוְא זְאֵב מִלֶיךָ”



חִקֵּר בְּדִבְרֵיהֶם כִּשֹׁפֵט שָׁמָה



הַקּוֹף, וְגָזַר: "הֵן זְאֵב כִּזָּבְתָּ;



גָּנַב הֲכִי שׁוּעָל וְלֹא אֵלֶיךָ".









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/37075