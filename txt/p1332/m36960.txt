


	
	יד. לאוהבי כמ"ר ישראל דיל ויקייו ביום חתונת בתו הבכירה חכמת לב ומהללה עם הבחור יפה תאר ויפה מראה כמ"ר מרדכי שוסטר כ"ץ
	








עַל הַרְרֵי זִמְרָה בְּזֹאת הַפַּעַם

שָׁאוֹן בְּנוּמָתִי אֲנִי חָלַמְתִּי;

הֵן בַּהֲקִיצִי מֵרְתֵת נִפְעַמְתִּי,

רַק שָׁקְטָה רוּחִי בְּסֵתֶר רַעַם.





וָאוֹמְרָה: הִנֵּה כְּשֹׁךְ הַזַּעַם

אָבִין תְּשֻׁאוֹת בַּחֲלוֹם זָמַמְתִּי

כִּי יוֹם חֲתֻנָּה פֹּה; לְנֶגְדִּי שַׂמְתִּי

אַוַּת יְפֵה מַרְאֶה לְשָׂרַת טַעַם.





אַחַר יְמוֹת יָגוֹן, שְׁנוֹת הָאֵבֶל,

שָׂשׂוֹן לְיִשְׂרָאֵל וְלֵב שָׂמֵחַ,

לָשִׁיר עֲלֵי עָשׂוֹר וְעַל הַנֵּבֶל.





יִחְיוּ בְשַׁלְוָה, יִמְצְאוּ מָנוֹחַ

חָתָן וְכַלָּה עַד בְּלִי יָרֵחַ;

קֹוֵי אֲדֹנָי יַחֲלִיפוּ כֹחַ.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/36960