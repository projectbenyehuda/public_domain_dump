


	
	טו. ביום חתונת אוהבי הנחמד כמ"ר יעקב צבי טריאסטי עם הבתולה המהללה יפת תאר ויפת מראה מרת פאני מונטלתי
	








הִנֵה לְךָ פוֹנֶה, יְדִיד וָרֵעַ,

שִׁירִי בְכִנוֹרִי לְךָ אָצַלְתִּי;

עַל כֵּן סְלַח מִסְכֵּן וְדַל יָגֵעַ

חָתָן! רְצֵה מַתָּן עֲשׂוֹ הִסְכַּלְתִּי.





נִבְזֶה וְרָזֶה הוּא לְהִשְׁתַּעְשֵׁעַ

אַךְ עֵד לְיוֹם מוֹעִד אֲשֶׁר יִחַלְתִּי;

בּוֹ אֵל לְּךָ יוֹאֵל תְּהִי שָׂבֵע

מִנִּי דְבַשׁ פַאנִי לְבֵית מָנְטַלְתִּי.





בָּנִים נְבוֹנִים לָךְ וְלֵב שָׂמֵחַ

נַחֵשׁ יְנַחֵשׁ אִישׁ אֲשֶׁר כָּמוֹנִי

חֶדְוָה וְשַׁלְוָה עַד בְּלִי יָּרֵחַ.





שַׁי זֶה, וְנִיב נִבְזֶה רְצֵה. אַל תֵּשְׂטְ,

קַח נָּא בְּרֹב רִנָה תְּשׁוּרַת עֹנִי,

מִנְחָה שְׁלוּחָה לָךְ צְבִי טְרִיאֶסְטִי









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/36961