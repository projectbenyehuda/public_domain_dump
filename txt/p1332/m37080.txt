


	
	[הִנֶּנִּי הָהּ!]
	



תרגום


הִנֶּנִּי הָהּ! עַתָּה עָיֵף יָגֵעַ,

מִכֹּבֶד אַשְׁמוֹתַי, מִנִּי כָל-פֶּשַׁע,

כִּי יָרֵא אָנֹכִי אֶת-מַטֵּה-רֶשַׁע;

וּבְפַח צָרִי כִמְעַט אֶפֹּל גּוֵֹע.





מַלְאָךְ מֵלִיץ אֶחָד, אֹהֵב וָרֵעַ,

הִגְבִּיר עָלַי חַסְדּוֹ, הֶרְאַנִי יֶשַׁע;

עָף אַחַר כֵּן רָחוֹק שֶׁבַע אוֹ תֶשַׁע.

עַד קָצַר אוֹר עֵינַי מֵהִשְׂתָּרֵעַ.





אַךְ עוֹד קֹלוֹ נִשְמַע, עוֹד יִפְרָץ-פָּרֶץ:

תֹּעֵי תֵבֵל, הִנֵּה לָכֶם הַדֶּרֶךְ.

בֹּאוּ אֵלַי, אִם חֵטְא לֹא יִמְנַע עֵבֶר,





אֵיפֹה חַנּוּן, רַחוּם וּמְחַזֵק בֶּרֶךְ

יִתֵּן אֶל חַיָּתִי כַּיוֹנָה אֵבָר,

נֶצַח מָרוֹם לִשְׁכֹּן לָעוּף מֵאָרֶץ?









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/37080