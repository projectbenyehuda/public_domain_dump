


	
	סג. תהלת מלך שברופאים Le Roy ידבר פי
	








הָרוֹפְאִים! אֹמַר, עַד אָן תָּזִידוּ

הָרֵם תְּבוּנַתְכֶם עַד רוּם שָׁמַיִם?

הָרוֹפְאִים! אֶקְרָא, עַד אָן תַּצְמִידוּ

צוּף בַּמְּרוֹרִים רַק לַרְבּוֹת כִּלְאַיִם?





הָרוֹפְאִים! אֶזְעַק, עַד אָן תּוֹרִידוּ

לִשְׁאוֹל בְּלֹא קִצָּמוּ רִבּוֹתַיִם?

אֵיךְ מִפְלְאוֹת חָכְמָה הַגֵּד תַּגִּידוּ,

אִם שִׁבְתְּכֶם עַל הוֹן וּזְהַב פַּרְוַיִם?





הִשְׁתַּחֲווּ לִפְנֵי חָכָם וָמֶלֶךְ,

כִּי הוּא בְּמִרְקַחְתּוֹ עָשִׁיר וָחֵלֶךְ

מוֹלִיךְ בְּכֶלַח וּבְשַׁלְוָה אֶל־קֶבֶר.





דֹּמּוּ, וְאַל תַּרְבּוּ חֵבֶל עַל חֵבֶל;

חִדְלוּ חֲלַקְלַקּוֹת, עִזְבוּ כָּל־הֶבֶל;

בִּינוּ, דְּעוּ מַה־טּוֹב מָה רַע לַגֶּבֶר!









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/37008