


	
	על המות
	



תרגום


אֶת-קוֹלְךָ, מָוֶת אַכְזָר, שָׁמָעְתִּי



בָּא יוֹם פְּקֻדָּתִי, [מִשְׁפַּט כָּל-גֶֶּבֶר]



רַעַד וּפַלַּצוּת, יִרְאָה וָשֶׁבֶר

אוֹת בֹּאֲךָ הִנָּם, אָכֵן יָדָעְתִּי.





עַל אֹיְבִי כִּי עָז לָרִיק יָגָעְתִּי,

כִּי סוֹף אֱנוֹשׁ לָמוּת, סוֹפוֹ אֶל קֶבֶר,

כִּדְמוּתְךָ לֵחִי נָס מִכָּל-עֵבֶר,

וּבְצַלְמְךָ צַלְמִי, לִשְׁאֹל הִגָּעְתִּי.





כּל-יֹשבֵי חֶלְדִּי נָסוּ מִמֶּנִּי;

רַק פִּיו שְׁאוֹל יִפְעַר, רַק גֵּיא צַלְמָוֶת

לֶאְסֹף גְּוִיָּתִי, לִנְקֹם כָּל-פֶּשַׁע.





אַךְ שָׁוְא תְּשׁוּעָתִי עַתָּה מֵרֶשַׁע;

הָהּ, רָחֲפוּ כָּל-עַצְמוֹתַי, אֵינֶנִּי!

אֶת-קוֹלְךָ שָׁמַעְתִּי, מַר הַמָּוֶת!









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/37079