


	
	יא. לידיד נפשי לנעים זמירות ישראל לשד"ל על ספרו כנור נעים
	








רֵעִי, מְיֻדָּעִי וְרוֹעִי נֵצַח

נִשְׂגָּב לְגַב עֻגָּב הֲלֹא רָאִיתִי;

בִּמְאֹד מְאֹד הוֹד טַעֲמוֹ הָגִיתִי:

נִיבוֹ וּמִכְתָּבוֹ שְׁבוֹ לָנֶצַח.





שִׁירִים לְעִבְרִים שָׁר וְהֵרִים מֵצַּח,

מֵהֶם פְּרִי בָרִיא צֳרִי אָרִיתִי:

יִשְׁמוֹר כְּמוֹ מִזְמוֹר וּבוֹ גִלִּיתִי

מַטְּמוֹן וְקִנָּמוֹן, וְכַמּוֹן, קֶצַח.





הֵן אֶל שְׁמוּאֵל אֵל בְּשִׂפְתֵי קֶדֶם:

חָכְמָה רְבִיד דָּוִד יְדִיד הַלֶּקַח;

לוּצָאט בְּמִשְׁפָּט שָׁר וּמָט כָּל־אֵבֶל.





גָּבַר אֱנוֹשׁ נָבָר וּבַר מִקֶּדֶם;

קָרַב, וְרַב עָרַב, כְּיֵין הָרֶקַּח

כִּנּוֹר נְעִים רֵעִים וְעִם הַנֵּבֶל.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/36957