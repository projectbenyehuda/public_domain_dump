


	
	לו. על עשיר אחד המתפלל בחזקה ובחפזון ויוציאו אותו מבית הכנסת בשריקות עדרים
	








צֵא, צֵא, חֲמוֹר נוֹעֵר, מְהֵרָה צֵאָה



מִמִשְׁכְּנֵי עֶלְיוֹן אֲשֶׁר רָמַסְתָּ;



וּבְחָפְזְךָ תָּרֹן כְּמִתְלַהְלֵהַּ



יוֹרֶה, וְחֻקֵּי אֵל הֲלֹא מָאַסְתָּ.

תָחִישׁ וְלֹא תוּכַל לְהִתְמַהְמֵהַּ



לַרְבּוֹת זְהַב אוֹפִיר לְךָ כָּנַסְתָּ;



וּזְדוֹנְךָ הִשִּׁיאֲךָ הַגְבֵּהַּ,



הַהוֹן, וְלֹא לִכְבוֹד אֱלֹהִים חַסְתָּ.

הוֹי פֹּחֲזֵי עַמִּי בְּךָ נִשְׁעָנוּ!



אַתָּה בְזָדוֹן בַּמְּרוֹמִים סֶכֶל



תַּתָּה, וְתִנְדֹּף גַעֲרַת אִישׁ שֶׂכֶל.

קוֹלָם נְבוֹנֵי לֵב לְךָ נָתָנוּ:



מִי לָךְ, וּמַה־לָּךְ פֹּה? בְּךָ נָקוּצָה;



מַהֵר, חֲמוֹר נוֹעֵר, וְצֵא הַחוּצָה.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/36981