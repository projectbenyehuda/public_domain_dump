


	
	מה 1 המלוה והלוה
	








(לוה:) לָךְ אֹהֲבִי שָׁלוֹם, (מלוה:) שָׁלוֹם



(לוה:) הֵן בָּאתִי



עַתָּה לְקַדֵּם וּלְשַׁחֵר פָּנֶיךָ.



(מלוה:) חֵן חֵן תְּשֻׁאוֹת לָךְ; אָמְנָם רַבָּתִי



צִדְקָתְךָ, (לוה:) שָׁלוֹם לָךְ וּלְבֵיתֶךָ.



(מלוה:) מַה לִּיּ בְּרֹב שָׁלוֹם? (לוה:) כַּפֵּר…
חָטָאתִי;



אַךְ מִדְּאָגָה מִדָּבָר אֵלֶיךָ



שַׂמְתִּי מְגַמָּתִי. (מלוה:) מַה לָּךְ? (לוה:) מָצָאתִי



נשַׁי… וּבשׁתִּי, הָהּ!… כִּסְלִי חַסְדֶּךָ.





(מלוה:) הִנֵּה צְרוֹר כַּסְפִּי חָלַף וַיֵּלֶךְ;



אַךְ עִם מְעַט תִּשְׁאַל… אֶדְרוֹשׁ… אֶתֵּנָה.



(לוה:) חַי גֹאֲלִי… בָּרוּךְ, מַה נִּחַמְתָּנִי!



(מלוה:) דַּבֵּר. (לוה:) תְּנָה לִי שֵׁשֶׁת שִׁקְלֵי
מֶלֶךְ.



(מלוה:) הִנָּם. (לוה:) אֲשִׁיבֵם לָךְ מָחָר; עַד הֵנָּה,



לִנְדֹר וְשַׁלֵּם חוֹב, מִי הִקְדִּימָנִי?







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/36990