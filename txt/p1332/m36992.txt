


	
	מז. 3 וצדיק חונן ונותן
	








(לוה:) הַיּוֹם וְלֹא מָחָר אֵלֶיךָ בָּאתִי



רֵעִי כְּאָח לִי; אֶל עֵבֶר פָּנֶיךָ



שֵׁשֶׁת שְׁקָלִים הֵן. (מלוה:) מַה זֶּה? רַבָּתִי



אַנְחָתְךָ! (לוה:) כִּי רַצְתִּי אֶל בֵּיתֶךָ



נִשְׁיִי… (מלוה:) וּמַה מִּהַרְתָּ? (לוה:) כִּי
חָטָאתִי



אִם לֹא כְנֶשֶׁר חָשׁ אָעוּף אֵלֶיךָ.



(מלוה:) דֹּבֵר אֱמֶת כָּמוֹךָ לֹא מָצָאתִי



(לוה:) אַגִּיד לְדֹר וָדֹר, אַזְכִּיר חַסְדֶּךָ.





(מלוה:) לֹא אֶשְׁכְּחָה רָשָׁע בָּרַח וַיֵלֶךְ



מִמִּשְׁכְּנוֹת נשָׁיו, אָמַר: “אֶתֵּנָה.”



וּבְדַרְכְּךָ, צַדִיק, מַה נִּחַמְתָּנִי!





(לוה:) מָנוֹס בְּיוֹם צַר לִי! כִּגְבִיר וָמֶלֶךְ



כַּבֵּד אֲכַבֶּדְךָ. (מלוה:) מִי זֶה עַד הֵנָּה



לָךְ יַעֲרֹךְ, יֹאמַר: “מִי הִקְדִּימָנִי?”









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/36992