


	
	אבן זכרון לרודף צדקה וחסד
	



          כמ"ר אשר לוצאטו איש דוויגו אשר נפל במעמקי מינהר

          אדיגייטו ושבלת שטפתהו ואבד מנוס בחדש כסלו שנת

          יתומים היינו ואין אב לפ"ק.

          לב בנים על אבותם.






אוֹי וַאֲבוֹי – מַה-זֶּה אֲשֶׁר רָאִינוּ

כָּל אִישׁ בְּלֵב נָמֵס וּפִיק בִּרְכָּיִם?

אוֹיָה – וּמֶה הָיָה – אֲהָהּ אָבִינוּ

אֵיךְ בָּא בְטִיט וּבְמַעֲמַקֵּי מָיִם?

אֵין אָב – יְתוֹמִים הָהּ! הֲלֹא הָיִינוּ

כִּי עָלְתָה נַפְשׁוֹ אֱלֵי שָׁמָיִם!

נַחְנוּ כְשֶׂה אֹבֵד בְּלִי רֹעֵנוּ –

קוּמָה אֱלֹהִים חַי וְהוֹשִׁיעֵנוּ!









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/37103