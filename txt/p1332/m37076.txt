


	
	אל קבר אלכסנדר מוקדון
	



          מלך גדול על כל הארץ.

תרגום


פִּתְחוּ לִי קֶבֶר. הָהּ! פֹּה נִטְמָנוּ

עַצְמוֹת אַבִּיר, נוֹרָא מִמַּלְכֵי אֶרֶץ,

אִישׁ גִּבּוֹר מִלְחָמָה, לָאוֹיֵב קָרֶץ,

מֶלֶך שִׁלְטוֹן! שָׁלוֹם לָךְ מֵאִתָּנוּ.





אֶשְׁתּוֹמֵם לְמַרְאֶה, עֵינַי נִצְפָּנוּ,

הַלּוֹחֵם בַּל אַכִּיר, הַפּוֹרֵץ פָּרֶץ.

אֵיךְ בִּגְלַל גוּשׁ עָפָר, רִמָּה וָשָׁרֶץ

אַנְשֵׁי קֶדֶם מֵאָז קוֹל הִי נָתָנוּ?





אִם טוּר גָּזִית אֶתְמוּל אֶת-הֵיכָלֶךָ

הִכְבִּיד, הַיּוֹם נָפַל; הִנּוֹ כָּמֹכָה

תַּחַת אַדְמַת עָפָר עִם שָׂב וָיָלֶד.





אָשִׂימָה עַל כַּפִי, אָרִים אֶפְרֶךָ;

וּלְכָל-מַלְכֵי תֵבֵל שִׂיחִי אֶשְׁפֹּכָה:

הִנֵּה בִמְלֹא קֻמְצִי משֶׁל הֶחָלֶד.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/37076