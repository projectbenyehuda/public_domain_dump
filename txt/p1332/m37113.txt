


	
	אה זה חדש הוא בית תלמוד תורה
	



          אשר הוקם פה פאדובה בשנת באו שעריו לפ"ק

          ולהשוקת ראשי העדה בזמירותי אריע לו ושם

          הומקו לזכרון לבני ישראל.





          על הפתח:


מַתָּנָה מֵהַר סִינַי,           אַשְׁרֵי אִישׁ שָׂם עַל לִבּוֹ;

זֶּה הַשַּׁעַר לַאדֹנָי,           צַדִּיקִים יָבֹאוּ בוֹ.




          ועל קירות הבית סביב:






יַלְדֵי עִבְרִים,           עִם בַּחוּרִים,

קִרְבוּ שִׁמְעוּ           פִּקּוּדֵי אֵל;

כִּי הוּא אָמַר,          צִוָּה גָמַר,

זִכְרוּ חֻקַּי           עַם יִשְׂרָאֵל.

רַב עִם תַּלְמִיד.           מִנְחַת תָּמִיד,

יִכּוֹן שִׂיחָם,           בִּמְקוֹם הַרְאֵל.

תִּשְׂגָּה חָכְמָה,           תַּרְבֶּה עָצְמָה,

לֹא יֶחְסַר עוֹד,           רַב וּמְנַהֵל.

שִׂמְחָה אוֹרָה.           תַּלְמוּד תּוֹרָה

אָדוֹן חַנּוּן           מִכֶּם שֹׁאֵל;

כִּי כֵן מַהֵר           יָפִיץ יָאֵר

שֶׁמֶש צִדְקוֹ           אוֹר כִּי יַהֵל.

רֹעֶה עֶדְרוֹ           יִשְׁלַח עֶזְרוֹ

אֶת מַלְאָכוֹ           הַצֹּאן יַקְהֵל.

אָז בִּמְשִׁיחוֹ           יִתֵּן רוּחוֹ

וּלְעִיר דָּוִד           יָחִישׁ גֹאֵל;









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/37113