


	
	אשירה נא לידידי
	



נודע ביהודה ובישראל גדול שמו ויהי שמעו בכל

הארץ המשורר החכם והנבון

כמה"ר

שמואל דוד לוצאטו

בהקריבי אליו ספרי זה למנחת זכרון מזכרת אהבה עד עולם






נִבְלִי וְכִנּוֹרִי הַיוֹם אָעִירָה

לָתֵת תְּשׁוּרָה לָךְ, כִּי בָךְ נִשְׁבָּעְתִּי;

אֶת-חַסְדְּךָ עַל רֹאשׁ סִפְרִי אַזְכִּירָה,

כִּי מִמְּךָ הַכֹּל, אִם שִׁיר יָדָעְתִּי.

עַל כָּל שְׁגִיאוֹתַי, עֵינַי הָאִירָה,

אָז אֵדְעָה, כִּי לֹא לָרִיק יָגָעְתִּי.

תָּמוֹךְ אֲשׁוּרַי נָא, אִם רַגְלַי מָטוּ,



דָּוִד שְׁמוּאֵל רָם עַל כָּל-לוּצָאטוּ!



הִנֵּה בָאתִי עַתָּה בִמְגִלַּת-סֵפֶר

לִשְׁקֹד עַל דַלְתוֹת שִׁיר שַׂרְעַפַּי קָמוּ;

אַךְ לֹא גָּבַהּ לִבִּי עֵינַי לֹא רָמוּ

כִּי בֶן-אָדָם רִמָּה עָפָר וָאֵפֶר.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/37049