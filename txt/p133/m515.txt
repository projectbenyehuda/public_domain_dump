


	
	מסירת מודעה
	



מסירת מודעה / בנימין זאב הרצל

אחרי מאמרו של הרצל “ציונות” (כל כתבי הרצל, ח"ב, עמ. 137–142) נתן ד“ר גלאזר ידו לד”ר בלוך בווינא, שנלחם אז נגד הציונות והקונגרס בכל מיני עלילות.

על מאמר אחד כזה של ד"ר גלאזר השיב הרצל בגליון 5, “וועלט” 1898, בתור “מסירת הודעה”:

“….ד”ר גלאזר, שמלפנים נדחק אלי בדברי ידידות, מנסה עתה למשוך עליו את עיני הכלל בחוצפה, שלא היתה כמוה. לפני איזה זמן שלח אלי הצעה אחת וכתב אלי כמה מכתבים, שעוררו בקרבי אי-בטחון, מפני שדרש תכף שאחזירם לו. החזרתי לו את המכתבים, שלא היו שוים בעיני כלום. כנראה היה בדעתו להשאיר לעצמו פתח לחרטה, ובכל זאת כתב אלי עוד אחרי-כן;אולם לא עניתי אותו. והנה הוא טוען, כי הסכמתי להזמנתו, שהזמין אותי לראיון עם הד“ר קַרפֶּלס בברלין. מעולם לא כתבתי לד”ר קרפּלס דבר כזה. ההזמנה לועידה זו נשלחה אלי מאת פרופסור אחד באוניברסיטה. להזמנה זו הסכמתי. בתחלה לא התנגדתי לדבר, שיקח לחלק בועידה בתוך יתר האדישים והמתנגדים גם ד“ר גלאזר, שהתפאר בידיעת-המזרח שלו. אחרי מאמרו ב”בּרלינר טאָגבּלאַט“, שהוכרחתי לחשבו להתנפלות בכונה להזיק למִפעלנו, כתבתי להפרופיסור ההוא, שאין אני רוצה להשתתף בועידה עם הד”ר גלאזר".






את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/515