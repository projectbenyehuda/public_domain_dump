


	
	לַקְּטַנָּה
	




כָּתַבְתִּי – וְזוֹ הַקְּטַנָּה

עָמְדָה מִסְתַּכְּלָה בִמְלַאכְתִּי.

דּוֹמֶמֶת בִּי שָׂמָה עֵינָהּ –

נֶאֱלַצְתִּי הַנַּח אֶת עֵטִי.





הִיא רַק בַּת שָׁלשׁ אוֹ אַרְבַּע

וְזֵר־תַּלְתַּלִּים לָהּ בָּרֹאשׁ.

שִׂמְלָה לָהּ קְטַנָּה וּצְהֻבָּה

כִּלְכָל בָּנוֹת אַרְבַּע אוֹ שָׁלשׁ.





כִּלְכָל בְּנוֹת אַרְבַּע אוֹ שָׁלשׁ

מַבָּט לָהּ תָּמִים כֹּה וָטוֹב.

שִׁקְטִי לֹא יָכֹלְתִּי עוֹד כְּבשׁ,

אֲנִי לֹא יָכֹלְתִּי עוֹד כְּתֹב.





בִּזְכוֹּת מַבָּטָהּ הַסַּקְרָן

עָלָה בְּעֵטִי אָז הַפְּרִי:

נָטַשְׁתִּי שִׁירִי הַקּוֹדְרָן –

הִקְדַּשְׁתִּי אָז לָהּ אֶת שִׁירִי!







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54556