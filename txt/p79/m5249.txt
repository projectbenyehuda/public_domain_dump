


	
	פני תבל
	



דברי עידוד לשמואל הנגיד


פְּנֵי תֵבֵל כְּצַוַּאר הַמְּצֹרָע, /לְכֵן הָרֵק בְּפָנֶיהָ– צְדָקָה,



וְהַנַּעַל בְּעֹרֶף אוֹהֲבֶיהָ / וְגִלּוּי מַעֲרָם– חֻקָּה חֲקוּקָה!



לְכֵן רַוֵּם לְלַעְנָה, אִם תְּהָכִיל, / וְהַרְאֵם כִּי תְרַוֵּמוֹ מְתִיקָה



וְרַוֵּה חַרְבְּךָ מִדַּם בְּנֵי אִישׁ / וְלֹא תִשְׁמַע אֲלֵיהֶם קוֹל נְאָקָה,



וְלֹא תַחְמֹל עֲלֵי קָטֹן וְגָדוֹל / וְתֹאמַר כִּי בָזֶה יֶשׁ לִי חֲשִׁיקָה:



נְחָשִׁים הֵם וְעַקְרַבִּים– וְלוּ תַ– / עֲנִיק לָהֶם יְחִידָתָךְ עֲנִיקָה.



בְּנֵי תֵבֵל לְעוֹלָם יִבְגְּדוּ, כַּ- / אֲשֶׁר תִּבְגֹּד בְּעֵת צָרָה וְצוּקָה.



אֱמֶת הֵמָּה כְאִמָּם– כֵּן הֲבִיאֵם / בְּרֶחֶם הָרְחָבָה הָעֲמֻקָּה,



הֲרֹג אוֹתָם בְּמוֹ סֵתֶר וְגָלוּי, / וְאֵל עָרֵב לְלֹא תֵרֵד עֲלוּקָה!







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/5249