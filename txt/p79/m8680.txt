


	
	[הֲלֹא אַתָּה יְדִיד נַפְשִׁי]
	




הֲלֹא אַתָּה, יְדִיד נַפְשִׁי, לְנַפְשִׁי



כְּמוֹ מָטָר וְגֶשֶׁם לָאֲדָמָה;



אֲשֶׁר הוּא לָהּ בְּעֵת רִדְתּוֹ מְרַוֶּה



לְחַיּוֹתָהּ וְלָבִיא לָהּ נְעִימָה,



5    וְגַם אַתָּה מְחַיֶּה אֶת-לְבָבִי



כְּמוֹ הַגּוּף מְחַיָּה הַנְּשָׁמָה.



וְעַתָּה בוֹא לְחַיּוֹתִי, וְאֶזְכֹּר



לְךָ חֶסֶד יְדִידוּת הַקְּדוּמָה.
 







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/8680