


	
	רְפוּאָה אַתְּ
	



בראש השיר כתובת בערבית: וכתב אליו בשעת שתותו הרפואה והיו ידידיו עמו במסיבתו.


רְפוּאָה אַתְּ לְכָל־מַכָּה אֲנוּשָׁה

וּמַרְגּוֹעַ לְכָל־נֶפֶשׁ עֲנוּשָׁה,

וְעֹשֶׁר רַב לְכָל־אֹהֵב, וְחֶרֶב

עֲלֵי צַוַּאר יְרִיבֶיךָ לְטוּשָׁה.



וְטוּב מַתָּן וְגַם שִׂ[מְחַת לְבָבוֹ]ת,



וְהַשִּׂמְחָה בְךָ תָמִיד חֲדָשָׁה.

שְׁנֵי אוֹרוֹת יְצָרָם [אֵל] לְהָאִיר

פְּנֵי תֵבֵל – בְּךָ הָיוּ שְׁלֹשָׁה.

חֲתָנֶיךָ לְפָנֶיךָ יְבִיאוּן

תְּשׁוּרָתָם לְהַמְצִיאָךְ נְפִישָׁה,

וּמַה־יֵשׁ בָּאֲדָמָה שֶׁיְּשֻׁלַּח

אֲשֶׁר יֵאוֹת לְנַפְשָׁךְ הַקְּדוֹשָׁה?

הֲיֵרָאוּ בְמֵי הַיָּם תְּעָלוֹת,

וְאִם תָּבוֹא בְלֵב גִּבּוֹר חֲלוּשָׁה?

הֲמִצְחִי עָז וְאָנֹכִי חֲסַר לֵב

וְאִם פָּנַי אֲפִיקִים כַּנְּחוּשָׁה,

עֲדֵי אֶשְׁלַח לְךָ לִהְיוֹת נְדִיב לֵב? –

וְאַתָּה [הַ]נְּדִיבוּת לָךְ יְרֻשָּׁה.

וְעֶ[זְרָתָךְ לְכָל־כּוֹשֵׁל תְּקוּמָה

וְנִדְבָתָךְ לְכָל־]חֹלִי אֲשִׁישָׁה.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/32152