


	
	חמסי על אהוב לבי
	



[חֲמָסִי עַל אֲהוּב לִבִּי] / יצחק אבן-כלפון


חֲמָסִי עַל אֲהוּב לִבִּי, בְּחִירוֹ,



תְּהִלָּתוֹ וְתִפְאַרְתּוֹ, יְקָרוֹ,



אֲשֶׁר עִנָּה מְאֹד לִבִּי, וְהֵדַק



שׁאֵר פִּגְרִי, עֲדֵי הֵמַס בְּשָׂרוֹ.



וְהִבְעִיר תַּאֲוָתִי תּוֹךְ קְרָבַי,



כְּאֵשׁ תִּבְעַר בְּיַעַר אוֹ שְׁמִירוֹ. –



בְּזָכְרוֹ לִי יְדִיד נַפְשִׁי וְרוּחִי,



נְשִׂיא עַמִּי, וְגַם רֹאשׁוֹ, גְּבִירוֹ,



נְדִיב לֵבָב, וְשׁוֹעַ כָּף, בְּחִיר אֵל,



אֲחִי מוּסָר, אֲשֶׁר יָבִין אֲ[שֻׁר]וֹ.



וְהוּא יוֹסֵף וְלַד יַעְקֹב, אֲשֶׁר הוּא



כְּמוֹ יוֹסֵף בְּנוֹ יַעְקֹב נְזִירוֹ.



[וְ]כֵן הִנְנִי כְּמוֹ יַעְקֹב בְּאֶבְלוֹ,



עֲלֵי דוֹמֶה לְיוֹסֵף בַּהֲדָרוֹ.



וְהִנֵּה כַאֲשֶׁר הָיָה לְבַדּוֹ



בְּדוֹרוֹ, כֵּן לְבַדּוֹ זֶה בְּדוֹרוֹ.



אֲנִי אֶבְכֶּה עֲלֵי יוֹסֵף בְּחִירִי,



בְּכוֹת יַעְקֹב עֲלֵי יוֹסֵף בְּחִירוֹ.



וְאָשִׂים אֵל לְמוֹכִיחַ וְדָיָּן,



לְאִישׁ הִכְשִׁיל מְאֹד כֹּחִי עֲבוּרוֹ



וְרִמַּנִי בְּאָמְרוֹ לִי כְּ[רֵ]עַ



תְּהִי עָדָי[ו], וְגַם כִּבְנוֹ בְכוֹרוֹ,



עֲדֵי הֵרִיד וְשָׁלַט אֶת-לְבָבִי



בְּחֵלֶק פִּיו וְנֹעַם מַאֲמָרוֹ.



עֲטָא אָחִי אֲשֶׁר אַתָּה כְמָרִי



וּמַה-יּוּכַל עֲשׂוֹת תַּלְמִיד לְ[מוֹרוֹ].



נְטַשְׁתַּנִי, וְתֵדַע כִּי לְבָבִי



בְּאַהְבָתוֹ בְּתוֹךְ פִּגְרִי אֲסוּרוֹ.



וּמַדּוּ[עַ]… אָבִי בְכָל עֵת



וְתָסִיר מִמְּאוֹר עֵינַי מְאוֹרוֹ.


אֲנִי נִשְׁבָּע………….






את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/8355