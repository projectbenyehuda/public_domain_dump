


	
	אַל-נָא...
	




עַל עֶרֶשֹ דְּוָי



יוֹם שֶׁכֻּלּוׁ בְּרָכָה שָׁלַח



לִי הָאֵל הַטּוֹב הַיּוֹם:



כָּל-הַלַּיְלָה לֹא שׁכַבְתִּי,



לַחְמִי זוֹלֵג זִרְמֵי מְרֵרָה,



מֵימִי – אֶבֶן, יֵינִי – חוֹל,



מַה לִּי אוֹר וּמַה עֲלָטָה,



מַה לִּי עֵדֶן, מַה לִּי שְׁאוֹל?





הַס, הַצִּיר מִמְרוֹם יוֹרֵד –



צִיר הַנֵּצַח בָּא!…



לַחַשׁ “קָדוֹשׁ!” מְרַחֵף סְבִיבוֹ,



וְרוֹם וּתְהוֹם יְרַנְנוּ יָהּ…



וּבְגִשְׁתּוֹ אֶל הָאָרֶץ,



כֻּלּוֹ זֹהַר, כֻּלּוֹ רֹךְ



הָנֵף יָנִיף שׁוּלֵי-כְנָפָיו,



לְבִלְתִּי עַפֵּר נוֹצוֹת-מוֹךְ…





אַל-נָא, טָהוֹר, אַל-נָא, בָּהִיר,



פְּרֹשׂ כְּנָפֶיךָ, טוּס מִזֶּה !



הַנַּח אוֹתִי בְּדַלּוּתִי



וְהַנַּח לִי עוֹלָמִי זֶה:



תֵּן לִי לִנְשֹׁוֹם בִּנְשִׁמָתוֹ,



לְהִמּוֹג בּוֹ, לִטְבֹּעַ בּו:



לִבְכּוֹת עָלָיו, לָקֹב אוֹתוֹ



וְשִׁירַת-דוֹדִים לָשִׁיר לוֹ…







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/4730