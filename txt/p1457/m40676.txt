


	
	אֶרֶק הִכְנִיפָם
	








אֶרֶק הִכְנִיפָם זֶמֶר

לְכֻלּוֹ כָּבוֹד אוֹמֵר

בְּשׁוּרָהּ עֲלִיַּת עָשָׁן מִתַּמֵּר

לְהוֹרוֹת קַל וָחֹמֶר





לְהִתְאָרֵס בִּרְטוּשָׁה עָף חַי מִמְּעוֹנָה

וְהִרְעִים קוּמִי עֲלִי מִגּוֹשְׁנָה

לְחֻפַּת מַמְלֶכֶת כְּהֻנָּה

וְאֵירַשְׂתִּיךְ לִי בֶּאֱמוּנָה





עֲדִי עֲדָיִים כִּסָּה בְּאוֹרוֹת

דּוֹהֵר עֵינַיִם מְאִירוֹת

הוֹד עֲנָקִים לְגַרְגְּרוֹת

אִמְרוֹת יְיָ אֲמָרוֹת טְהוֹרוֹת





זִמְּנָה בְּחוֹרֵב כְּמַזָּלוֹת כְּלוּלָה

וְקִדְּשָׁהּ לִשְׁמוֹ בְּשֵׁם וּבִתְהִלָּה

וּמִשִּׁבְעִים לְחֶלְשׁוֹ בְּגוֹרָל הֶעֱלָהּ

וּבַעֲשָׂרָה מְקוֹמוֹת קְרָאָהּ כַּלָּה





רָשַׁם לָהּ מֹהַר וּמַתָּן

בְּאַהֲבַת חַסְדֵי אֵיתָן

דָּת מַבְהֶקֶת פָּנִים נָתַן

לְבַת כְּלוּלוֹת נֶצַח לְהִתְחַתַּן





בְּיָדֶיהָ הִתְאִיר נוֹאִי צְמִידִים

לְהִתְנָאוֹת לְכֻלּוֹ מַחֲמַדִּים

וּבְאֶצְבְּעוֹתֶיהָ כִּלּוּל טַבָּעוֹת נֶאֱגָדִים

עֲשֶׂרֶת דְּבָרִים נֶחֱמָדִים





יֹשֶׁר עֲנָנָיו בְּעִלּוּסִים

קָשַׁר לָהּ כְּכִתְרֵי הֲדַסִּים

וְעָבִים הִרְעִיפוּ רְסִיסִים

נִכְבַּדֶּיהָ הֱיוֹת בָּאֳהָבִים מִתְעַלְּסִים





רוֹמְמָהּ הֱיוֹת נְטוּעַת כַּנָּה

וְהוֹדוֹ שָׁרָה מֵרֹאשׁ אֲמָנָה

כְּעֵת קְדוּמָה לָהּ הִקְנָה

מִכֹּל אַבְקַת רוֹכֵל בֻּשָּׂמָה לְבוֹנָה





בְּהֵאָרוֹת דָּת מְפָאֵר

כֶּחָתָן יְכַהֵן פְּאֵר

עַל כָּל כָּבוֹד חֻפָּה לְפָאֵר

דַּעַת הִשְׁקָהּ כְּרִוּוּי מֵי בְאֵר





יִמְּנָהּ בְּחֹזֶק לְהִשְׁתַּעַשְׁעָה

בְּהוֹד קִנְיְנֵי נְתוּנָה מִשִּׁבְעָה

בְּלַחְמָהּ שְׁחוֹרָתִי שָׂבֵעָה

וְכָאֵזוֹר לַחֶלֶץ לְאוֹגְדָהּ נִתְרוֹעֲעָה





קוֹל נָשְׂאוּ נְהָרוֹת בִּרְנָנִים

לַנֶּעֱלָס מִכְּנַף רְנָנִים

בְּתָאֳבוֹ מֵעֲלָמוֹת דִּגְלֵי אֵיתָנִים

בְּסִינַי לְבָאֵר חִתּוּנִים





לְאָלֶף בֵּית הִקְדִּים מֵרֵאשִׁית

בְּשַׁכְלְלוֹ מַעֲשֵׂה יְצִירַת בְּרֵאשִׁית

וּבְהוֹפִיעוֹ בְגַבְנוּן דָּת לְהָשִׁית

בְּאָלֶף פָּתַח רֵאשִׁית





יְלָדָיו סִבֵּב אֵשׁ לֶהָבַָה

לְמַתַּן דָּת מִיָּם רְחָבָה

חֲסֵירוֹתֶיהָ וִיתִירוֹתֶיהָ שָׁם חִוָּה

בְּתִיתוֹ אֹמֶר לַמְבַשְּׂרוֹת צָבָא





רִפְּדָם זֹהַר אוֹר הַנְּהָרָה

חֲפֵיצֵי שַׁי מִפְּנִינִים יְקָרָה

וְרוּם וָתַחַת נִבְהֲקוּ בְאוֹרָה

בְּיוֹם חֲֲתֻנָּתוֹ בְּמַתַּן תּוֹרָה




אל נא לעולם תוערץ










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/40676