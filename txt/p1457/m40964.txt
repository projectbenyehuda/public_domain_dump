


	
	ה איזון שמע יקרה
	







מתן תורה דרבי אלעזר זכר צדיק לברכה





א


אִזּוּן שֵׁמַע יְקָרָה

בְּיֶרַח שְׁלִישִׁי פִּלֵּשׁ אֵל נוֹרָא

גּוֹעֲשָׁה גֵא וַתִּירָא

דִּבֵּר בְּשָׁמְעָה שָׁקְטָה וְדָהֲרָא





הִטָּה לְגַבְנוּן שִׁבְעַת מְעוֹנֵי הוֹדוֹ

וְהִשְׁגִּיחַ עָלָיו בִּכְבוֹדוֹ

זֵרֵז צוּר קְרוֹא לְצִיר עַבְדּוֹ

חִידוֹת פְּנִינֵי סוֹדוֹ לְלַמְּדוֹ





טַעַם שָׁמְעוּ וְרָגְזוּ

יִרְאָה וָרַעַד אָחֲזוּ

כְּהִשְׁמִיעַ צוּר שְׁתַּיִם זוּ

לְעֵת בָּאוּ מִדְבַּר סִינַי עַם זוּ









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/40964