


	
	ד [רם וגבוה]
	




רָם וְגָבוֹהַּ וְאוֹהֵב שְׁפָלִים

רָם וְנִשָּׂא וְשׁוֹכֵן נִדְכָּאִים





חֶרְמוֹן הִשְׁפַּלְתָּ / כַּרְמֶל בַּיָם הִפַּלְתָּ

תָּבוֹר הֶאֱפַלְתָּ / וְשִׂמְחַת סִינַי הִכְפַּלְתָּ





בָּרִאשׁוֹנָה בַּסְּנֶה נִגְלֵיתָ בוֹ בְּלַבַּת אֵשׁ

וַיַּרְא וְהִנֵּה הַסְּנֶה בּוֹעֵר בָּאֵשׁ

וּבָאַחֲרוֹנָה בְּאֵשׁ אֹכְלָה אֵשׁ

[…. …]ה עָלָיו בָּאֵשׁ

בְּקוֹלוֹת וּבְרָקִים וְלַפִּידֵי אֵשׁ

לְהַנְחִיל בֵּית יַעֲקֹב אֵשׁ

[…] מי דָּת אֵשׁ



נורא מרום וקדוש





אַדִּירִים עַל רוֹדְפִים כִּסִּיתִי

בָּנִים עַל כַּנְפֵי נְשָׁרִים נָשָׂאתִי

אַתֶּם רְאִיתֶם אֲשֶׁר עָשִׂיתִי

גּוֹי בַּנְּעִימִים חֲבָלִים נָפְלוּ לִי

דּוֹדִים וִידִידִים תִּהְיוּ לִי

וְעַתָּה אִם שָׁמוֹעַ תִּשְׁמְעוּ בְּקֹלִי





הַחוֹנִים מוּל הַר מְכֻוָּנִים

וּלְקַבֵּל דָּת נְכוֹנִים

וְאַתֶּם תִּהְיוּ לִי מַמְלֶכֶת כֹּהֲנִים





אַתֶּם תִּהְיוּ לִי מַמְלֶכֶת

עוֹרְכֵי מַעֲרֶכֶת

זֶרַע מ[..] רוֹחֲשֵׁי בְמַאֲרֶכֶת

קָדוֹשׁ





זֹאת מִפְּנִינִים יְקָרָה

חָכְמַת מִשְׁנָה וּמִקְרָא

וַיָּבֹא מֹשֶׁה וַיִּקְרָא





טע[..] אִמְרֵי נֹעַם

יוֹפִי הֲשָׁבַת טיעם

וַיַּעֲנוּ כָּל הָעָם





כביתי [….] לֵב מַקְשֶׁה

לְהַרְבִּיצְכֶם בִּנְאוֹת דֶּשֶׁא

וַיֹּאמֶר יְיָ אֶל מֹשֶׁה





אַתֶּם תִּהְיוּ לִי מַמְלֶכֶת

עוֹרְכֵי מַעֲרֶכֶת

זֶרַע מ[..] רוֹחֲשֵׁי בְמַאֲרֶכֶת

קָדוֹשׁ





מִנִּיתִיךָ עַל צֹאנִי הֱיוֹת רוֹעָם

נֹעַם דְּבָרַי לְיַדְּעָם

וַיֹּאמֶר יְיָ אֶל מֹשֶׁה לֵךְ אֶל הָעָם





סְגֻלָּה אֲשֶׁר חָשַׁקְתִּי לְעַם קָדְשִׁי

עוֹבְרֵי בִמְצוּלָה יָם רִפְשִׁי

וְהָיוּ נְכוֹנִים לַיּוֹם הַשְּׁלִישִׁי





פִקּוּדִים עַל לֵב לִשְׁמוֹר

צִיר אֱמוּנָה לָהֶם אֱמוֹר

וְהִגְבַּלְתָּ אֶת הָעָם סָבִיב לֵאמֹר





[אַתֶּם תִּהְיוּ לִי מַמְלֶכֶת

עוֹרְכֵי מַעֲרֶכֶת

זֶרַע מ…. רוֹחֲשֵׁי בְמַאֲרֶכֶת

קָדוֹשׁ]





קָרָאתָ בְאָזְנֵי רוֹעֵה צֹאן יָד

רְחָבָה לְקַבֵּל מִיָּד לְיָד

[לֹא תִגַּע] בּוֹ יָד





שָׁפָל הָיָה סִינַי וְנָקֵל

שָׁכַן בּוֹ הָרִים שׁוֹקֵל

וְנָם כִּי סָקוֹל יִסָּקֵל





תָּאֳמֵי צְבִיָּה אֲשֶׁר בָּחַר

תָּקְפוּ בְּקִדּוּשׁ וּבְטֹהַר

בִּמְשׁוֹךְ הַיּוֹבֵל הֵמָּה יַעֲלוּ בָהָר









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/40990