


	
	תַּמָּה אֲשֶׁר לָךְ מַמְלֶכֶת
	








תַּמָּה אֲשֶׁר לָךְ מַמְלֶכֶת

שַׁוְעָה אֱזוֹן בְּיוֹם אָסוּר בִּמְלֶאכֶת

רוֹחֶשֶׁת בְּדָת מֵעוֹלָם נִסֶּכֶת

קוֹוָה לִסְלִיחָתָךְ וְעָלֶיךָ נִסְמֶכֶת

צוֹם אֶבְחָרֵיהוּ בּוֹ מִתְחַנֶּכֶת

פּוֹעַל חֲפָצֶיהָ חוֹסֶכֶת

עֵרֶךְ תַּחֲנוּנִים לְפָנֶיךָ עוֹרֶכֶת

שְׂמֵחָה וּבְחִפּוּי רֶגֶל מְהַלֶּכֶת

נְכוֹנָה לָךְ וּשְׁמָךְ מְבָרֶכֶת

מַעַלְלֵי שְׁטָרֶיהָ בִּדְבָרִים חוֹתֶכֶת

לְקַיֵּם עָשׂוֹר עַצְמָהּ מְחַנֶּכֶת

כַּמַּיִם לֵב לְפָנֶיךָ שׁוֹפֶכֶת

יְהַב עָלֶיךָ מַשְׁלֶכֶת

טָהֳרָה וּקְדֻשָּׁה מוֹשֶׁכֶת

חִידוֹת חֶבְיוֹן מַקְשֶׁבֶת בְּסֶכֶת

זְקוּקָה הֱיוֹת כּוֹרַעַת וּבוֹרֶכֶת

וְעֹרֶף לֹא הוֹפֶכֶת

הֶגֶא עֶשְׂרִים וְאַרְבַּע סְלִיחוֹת מְרַבֶּכֶת

דַּרְכֵי תְשׁוּבָה דּוֹרֶכֶת

גֶּיוְיָהּ בְּיוֹם כִּיפּוּר לֹא מֵיסֶכֶת

בְּקָרְאָהּ שְׁעֵה כְּקָרְבַּן מַעֲרֶכֶת

בְּקוֹלָהּ קְשׁוֹב כְּמַקְרִיב מֻרְבֶּכֶת

אֲשֶׁר פַּצְתָּה אַל יָבוֹא בְכָל עֵת בְּלֶכֶת

אֶל הַקֹּדֶשׁ מִבֵּית לַפָּרֹכֶת.













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/33318