


	
	א [בחדש]
	




[בַּחֹדֶשׁ / א… ….. קדשה



[…. ות חֶמֶד בְּטָהֳרָה וּבִקְדֻשָּׁה



[הַשְּׁלִישִׁי / ג….] הִשְׁתַּלְּשָׁה



דִּבְּרוֹת עֲשָׂרָה לְהַנְחִיל אוֹם מְשֻׁלָּשָׁה





לְצֵאת / הִלּוּלִים מְהַלְלִים

וּבְתֹף וּמָחוֹל וּבְשׂוֹשׂ חֲלִילִים

בְּנֵי / זֶרַע קֹדֶשׁ בְּהִלּוּלִים

חֲמוּשִׁים חֲלוּצִים חֵילָם מְחֻיָּלִים





יִשְׂרָאֵל / טִלַּלְתָּ בְּצִלְלֵי עָבִים

יִחַדְתָּם הִבְדַלְתָּם מֵעוֹנִי רְהָבִים

מַאֶרֶץ / כִּסְלוּחִים וּלְהָבִים

לְקַחְתָּם לְחַתְּנָם אַיֶּלֶת אֲהָבִים





מִצְרַיִם / מַק לִבּוֹ וְנֶחְפַּז

נָבְקָה רוּחוֹ מִשְּׁמוּעוֹת הָחְפַּז

בַּיּוֹם / סִינַי אָתוּ לִשְׁמֹעַ נֶחֱמָדִים מִפָּז

עִוְּעָם בְּמִלְחֶמֶת בֶּן אֱלִיפַז





הַזֶּה / פִּלֵּשׁ אֲמָרִים צְפוּנִים

צְרוּפִים אַרְבָּעִים וָתֵשַׁע פָּנִים

בָּאוּ / קִבֵּל יְקָרָה מִפְּנִינִים

רְאוּיָה לָמוֹ וּצְפוּנָה מִלְּפָנִים





מִדְבַּר / שׁוּר צֵאתָם בְּלִי הֵידֶשׁ

שָׁלִישִׁים הִנְחִילָם בְּזֶה חֹדֶשׁ

סִינַי / תָּקַף בּוֹ מַלְכִּי בַקֹּדֶשׁ

תּוֹרָה תֵּת בּוֹ בְּשִׁשָּׁה בַחֹדֶשׁ









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/40987