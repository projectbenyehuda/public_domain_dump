


	
	ו [בחדש אשר ]
	




בַּחֹדֶשׁ / אֲשֶׁר אֻמָּה

כַּנִּדְגָּלוֹת אֲיֻמָּה

בּוֹ הָנְחֲלָה מֵרוּמָה

תּוֹרַת יְיָ תְּמִימָה





ובכן בחדש השלישי





הַשְּׁלִישִׁי / גָּבַר לְחֹפֶשׁ

גּוֹי יָצְאוּ מִכֶּפֶשׁ

דָּחָה מִלִּבָּם טֶפֶשׁ

בִּמְשִׁיבַת נֶפֶשׁ





לְצֵאת / הֲמוֹן מִי מָנָה

שִׁשִּׁים רֹאשׁ נִמְנָה

וְכֻלָּם קִבְּלוּ בֶאֱמוּנָה

עֵדוּת יְיָ נֶאֱמָנָה





בְּנֵי / זֶרַע יוֹנָתִי

זָכַרְתִּי בְּחַסְדִּי וֶאֱמוּנָתִי

חִנְּכָם נֶאֱמַן בֵּיתִי

בְּמַחְכִּימַת פֶּתִי





יִשְׂרָאֵל / טָסוּ בַכּוֹשָׁרִים

כְּעַל כַּנְפֵי נְשָׁרִים

יְשׁוּרוּן יַחַד מְאַשְּׁרִים

פִּקּוּדֵי יְיָ יְשָׁרִים





מֵאֶרֶץ / כְּחָשׁוּ בְכָל לֵב

קָרְאוּ לְבוֹחֵן כְּלָיוֹת וָלֵב

לָכֵן פִּקּוּדֵיהֶם מַפְגִּינֵי לֵב

וּמְשַׂמְּחֵי לֵב





מִצְרַיִם / מֵעֵת עָבְרָה

אוֹם יָפָה וּבָרָה

נָחֲלָה חָכְמָה וּגְבוּרָה

מִצְוַת יְיָ בָּרָה





בַּיּוֹם / [ס… ע… רה]



פְּאֵר שָׂם בְּרֹאשׁ נוֹטֵירָה

צָנִיף לְרֹאשׁ מוקטרה

[יֵרְאַת יְיָ טְהוֹרָה]





[הַזֶּה] בָּאוּ / קְהוּלִים בְּצַעַד



וְאִישׁ מֵהֶם לֹא נִמְעַד

[רָשַׁמְתָּ בְּעִנְיְנֵיהֶם] עֲדֵי עַד

עוֹמֶדֶת לָעַד





מִדְבַּר / שׁוּר מִתְקוֹמֶמֶת

וּמַלְכָּהּ מְרוֹמֶמֶת

שְׁבוּיַת שָׁמַיִם מְחֻכֶּמֶת

מִשְׁפְּטֵי יְיָ אֱמֶת





סִינַי / תָּאֵב בְּלַפִּידָיו

תֹּקֶף עוֹז לְהַנְחִיל יְדִידָיו

תָּקַף וְתִקֵּף י[….] גְּדוּדָיו

צָדְקוּ יַחְדָּיו









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/40991