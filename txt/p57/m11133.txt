


	
	אֶל הַפְּרָחִים
	




הַאֻמְנָם זֶה אַתֶּם, חֲבִיבִי?



אֵין אֶחָד מִכֶּם שֶׁלֹּא שָׁב!



וְאָנֹכִי אָמַרְתִּי: אֲבַדְתֶּם



בַּזֶּרֶם, בַּקָּרָה, בַּסְּתָו!





רָאִיתִי – הָאָרֶץ אֲבֵלָה



שָׁמַיִם – וְלֹא זִיו וְלֹא אוֹר;



וּזְבוּבֵי הַקַּיִץ הַיָּפִים



שֶׁגָּוְעוּ בְּכָל סְדָק וָחוֹר.





אָמַרְתִּי, חֲבִיבִי, לְעוֹלָמִים



לֹא אָשׁוּב לִרְאוֹתְכֶם, חֲבָל!



וְהִנֵּה אַךְ טָהֲרוּ שָׁמַיִם,



אַךְ הֵקִיץ בַּנָּהָר הַגָּל –





פְּקַחְתֶּם עֵינֵיכֶם הָאוֹרוֹת



שֶׁל לֹבֶן, שֶׁל זָהָב, שֶׁל כְּחוֹל!



וְעָלִים יְרוֹקִים יִפְרָחוּ



בִּמְקוֹם – הָיְתָה בִצָּה, אַךְ תְּמוֹל!





וּזְרִיזִים אַתֵּמָה, חֲבִיבָי!



עֲלִיתֶם כָּל גֶּבַע כָּל גָּיְא;



וְיַעַר וְשָׂדֶה מִלֵּאתֶם –



הוֹי, פְּרָחַי שֶׁלִּי, כֹּה לֶחָי!







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/11133