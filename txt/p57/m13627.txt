


	
	הַחֶרְמוֹן
	




הוֹי, שֵׁיח' גָּדוֹל, הוֹי, דְּרוּז סָב וְעִזּוּז!

אַתָּה רוֹאֶה הַכֹּל; מִדְבָּרִיּוֹת גּוֹלָן,

אֶת הַכִּנֶרֶת וְאֶת גְּדוֹת הַיַּרְדֵּן כֻּלָּן

וְאֶת בֵּית-אֵל עִיר הַתָּנָ"ךְ הִיא לוּז.





עַל הַלְּבָנוֹן זוֹרֵחַ כְּעֵין בּוּרְנוּס,

מַלְבִּין מִשְׁיוֹ הַרְחֵק עַל הַר הַתְּכֵלֶת,

וּמְשְׁיחִי שְׁפַל-הָרוּחַ בְּחֹם תַּמּוּז

גַּם הוּא שָׁאַף אוֹתְךָ – מְשׂוֹשׂ גַּמֶּלֶת.





לְרַגְלֵי חֵיל-טְבֶרְיָה הָאָפֹר

יָשֵׁן הַגִּינוֹסָר בְּחֵיק-סְלָעִים,

סָבִיב שָׁרָב, זֹהַר לוֹהֵט וְאוֹר,

סֶרֶג צַבָּרִים מְאֹד עַתִּיקִים, רָעִים:





עַל דֶּרֶךְ-נַצֶּרֶת לוּטַת אֲבַק הַשְּׁחוֹר

מִבַּלְעָדֶיךָ אֵין מַשִּׁיב פֹּה קֹר נָעִים.




27.11.33














את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/13627