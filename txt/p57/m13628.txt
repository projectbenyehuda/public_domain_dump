


	
	לַמְשׁוֹרֵר
	








בִּבְאֵרוֹת עֲמֻקּוֹת הַמַּיִם קָרִים,

כְּכָל שֶׁקָּרִים הֵם, כֵּן הֵם טְהוֹרִים.

רוֹעֶה, אִם רַשְׁלָן הוּא, יֵשְׁתְּ מִן הַבִּצָּה,

יַשְׁקְ בַּבִּצָּה גַּם לָעֵדֶר שֶׁלּוֹ,

אַךְ הַטּוֹב לְתוֹךְ בְּאֵר יַשְׁקִיעַ דָּלְיוֹ;

מְשִׁיחָה לִמְשִׁיחָה יְהַדֵּק אַמִּיצָה.





יַהֲלוֹם כִּי אָבַד בְּלֵיל אֲפֵלָה,

לְבַקְשׁוֹ יֵצֵא עֶבֶד לְאוֹר הַפְּתִילָה;

אַךְ יָפֶה הוּא כּוֹבֵר בַּאֲבַק מִשְׁעוֹלִים,

וְכָפָה אֶת כַּפּוֹ עַל הַנֵר, פֶּן תִּפְגַּע

בּוֹ רוּחַ נוֹשֶׁבֶת וְאֹפֶל… וְדַע:

שׁוֹב יָשׁוּב וּבְיָדוֹ הַיַּהֲלוֹם, לַטְּרַקְלִין.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/13628