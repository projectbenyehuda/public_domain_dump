


	
	הַשַּׁיָּט
	



תרגום משירי פרץ




אֵין הַגָּשֶׁם יוֹרֵד עוֹד,



אוֹרוּ שְׁחָקִים, מָלְאוּ הוֹד;



אַךְ הַגַּג עוֹד לַח, רָטֹב,



פְּלָגִים מְקַלְּחִים אֶל הָרְחוֹב



דּוֹלְפִים, דּוֹלְפִים, דּוֹלְפִים.





גַּם סִירָתִי כְּבָר מָצָאתִי,



וּבַמַּיִם בְּתוֹכָהּ בָּאתִי;



בָּא וַיַּשֵּׁב בָּה הָרוּחַ,



שָׁטָה הִיא אַף לֹא תָנוּחַ,



וּבַרוּחַ תַּאֲבֶר נֵס.





"עוּפִי, עוּפִי סִירָתִי!



לְאָן תָּשׁוּטִי אַתְּ, סִירָתִי?"



– "לְעוֹלָם זֶה, שֶׁכֻּלוֹ דְרוֹר,



יָרָק בּוֹ וּנְגוֹהוֹת אוֹר,



צִפּוֹר תָּשִׁיר, דֶּשֶׁא רָם…"



– הַכְנִיסִינִי, סִירָתִי, לְשָׁם".







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/11142