


	
	שִׁירַת-הַקָּצִיר
	




יֵשׁ שַׁדְמַת זָהָב מְלֵאָה יְבוּל,

וּמֶרְחָב לָהּ, וְאֵין לָהּ גְּבוּל.

טַחֲנִי, טַחֲנָה, טְחָנִי!





הָרוּחַ בַּמֶּרְחַקִּים נָם,

וְהַרְבֵּה טְחָנוֹת עוֹמְדוֹת שָׁם.

טַחֲנִי, טַחֲנָה, טְחָנִי!





הָעֶרֶב בָּא בֵּין עָבֵי-דָם,

לַלֶּחֶם קוֹרֵא הֲמוֹן-עָם.

טַחֲנִי, טַחֲנָה, טְחָנִי!





וּבְחֵיק הַלַּיְלָה סַעַר, וְעוֹד

מִמָּחֳרַת יוֹם זֶה יֵשׁ לַעֲבֹד.

טַחֲנִי, טַחֲנָה, טְחָנִי!





הָרוּחַ יְטַאטֵא שָׂדוֹת חִישׁ,

וְלֹא יִרְעַב עוֹד לַלֶּחֶם אִישׁ.

טַחֲנִי, טַחֲנָה, טְחָנִי!









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/13607