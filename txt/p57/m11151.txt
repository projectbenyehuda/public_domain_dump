


	
	הַסְּבִיבוֹן
	




סְבִיבוֹן, סְבִיבוֹן, סְבִיבוֹנִי.

קָנָה אָבִי לְמַעֲנִי,

צֵא בִמְחוֹלְךָ סֹב וָסֹב,

וְכִי תִפּוֹל – תִּפּוֹל טוֹב.





הוֹי, סְבִיבוֹנִי, סְבִיבוֹן בְּדִיל,

אִם תֵּימִינָה וְאִם תַּשְׂמְאִיל,

בֵּין תַּשְׂמְאִילָה, בֵּין תֵּימִין

לְכָל רֵעַי “שִׁין” אוֹ “נוּן”.





וּבִמְחוֹלְךָ לְמַעֲנִי צֵא

וְהָיוּ לִי אַךְ “גִּימֶל”, “הֵא”;

אִם אֶל יָמִין וְאִם אֶל שְׂמֹאל

בְּמַזָּלִי טוֹב תִּפּוֹל.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/11151