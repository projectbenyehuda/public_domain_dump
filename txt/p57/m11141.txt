


	
	הָעָרֶב
	




מִנִּי רֻכְסֵי הַתֵּל



יִשְׂתָּרַע הַצֵּל,



יַקְדִּיר, יָעִיב עֵין מַעְיַן הַכָּתֶם;



יָנוּם, יִישַׁן הַגָּל,



סַהַר יָהֵל מֵעָל,



סָבִיב אוֹרָה וּמְנוּחַת הַקָּסֶם.





יִבְרֹק כּוֹכַב הַצִּיר,



פֶתַע נֵעוֹר זֶפִיר,



יֶהְגֶּה אַט בְּאַשְׁדוֹת נַחַל הַמָּיִם,



וְיִּכָּנֵףְ בַּסּוּף…



שׁוּר, שָׁם יָעוּף הַכְּרוּב,



נִשָּׂא שֶפִי עַל כּוֹכַב שָׁמָיִם.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/11141