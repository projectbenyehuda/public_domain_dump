


	
	עַל הַקָּרַח
	




הַבְּרֵכָה קָפְאָה!



נֵאָסְפָה וְנַעַל



בַּסַּנְדָּל הַמְסֻמָּר



בַּצָּב וּבְכַף נַעַל!





וּלְאָרְכָּה וּלְרָחְבָּהּ



נַחֲלִיקָה, נָעוּפָה,



כְּעַל כַּנְפֵי צִפָּרִים,



כְּעַל כַּנְפֵי הַסּוּפָה.





בְּקַו יָשָׁר וּבְעִגּוּל



הַ“מָּלֵא” וְהֶ“חָסֵר”.



נִתְחָרֶה בְּ“כוֹרְעִים”



בִּ“שְׁמוֹנָה הֶעָשֶׂר”!







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/11161