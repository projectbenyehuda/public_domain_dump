


	
	בִּנְאוֹת-הָרִים לִבִּי
	








בִּנְאוֹת-הָרִים לִבִּי, לִבָּתִי לֹא פֹה,

בִּנְאוֹת-הָרִים לִבִּי עֲלֵי צֵיד הַתּוֹא,

עֲלֵי צֵיד תּוֹא-שָׂדֶה וּדְלֹק אַחֲרֵי צְבִי,

בִּנְאוֹת-הָרִים לִבִּי, וְאִם רָחוֹק אֲנִי.





הֱיוּ שָׁלוֹם, הָרַי, וְשָׁלוֹם – כְּנַף-יָם,

אַתְּ, אַדְמַת גִּבּוֹרִים, מוֹלֶדֶת דּוֹר תָּם!

וּבְכָל אֲשֶׁר גַּרְתִּי, וְאִם אוֹסִיף עוֹד סֹב,

גַּבְנוּנֵי-הֲרָרַי הֵן אוֹסִיף אֱהֹב.





הֱיוּ שָׁלוֹם, הָרַי נִשָּׂאִים בָּרוֹם,

הֱיוּ שָׁלוֹם, עֵמֶק יְרַקְרַק וּתְהוֹם,

הֱיֵה שָׁלוֹם, יַעֲרִי עַל שִׂיאִי הָהָר,

הֱיֵה שָׁלוֹם, רַעַם לְאַשְׁדּוֹת הַיְאוֹר!









בִּנְאוֹת-הָרִים לִבִּי, לִבָּתִי לֹא פֹה,

בִּנְאוֹת-הָרִים לִבִּי עֲלֵי צֵיד הַתּוֹא,

עֲלֵי צֵיד תּוֹא-שָׂדֶה וּדְלֹק אַחֲרֵי צְבִי,

בִּנְאוֹת-הָרִים לִבִּי, וְאִם רָחוֹק אֲנִי.


1897














את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/13603