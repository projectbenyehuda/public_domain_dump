


	
	אַנְקוֹר קָטָן
	




אַנְקוֹר קָטָן,



אַנְקוֹר רָךְ,



מַקּוֹר צָהֹב לָךְ



קוּם פְּתָח, –



וּמִפִּתִּי פְּתוֹתִים פְּתוֹתִים



קַח, קָח!





אַנְקוֹר קָטָן,



אַנְקוֹר רַךְ,



חַם הַיּוֹם מְאֹד



וָצָח.





אַנְקוֹר קָטָן,



אַנְקוֹר רַךְ!



וְאֵינְךָ יָרֵא מִן



הַפָּח?





נָעִים לָשִׁיר גַּם לְכַרְכֵּר



כַּךְ וָכָךְ.





שׁוּר, חֲתוּלִי בָא מִתְגַּנֵּב,



בְּרַח בְּרָח!







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/11129