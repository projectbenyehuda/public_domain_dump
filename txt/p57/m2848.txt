


	
	איי יוון (מאת לורד בירון)
	



איי יוון / מאת לורד בַּירון, תרגם שאול טשרניחובסקי


אִיֵּי יָוָן, אִיֵּי יָוָן!


1
שָׁם סָפוֹ בְאַהֲבָה אֻכְּלָה,


שָׁם מְקוֹר חָכְמַת שָׁלוֹם וּקְרָב,


2
שָׁם דֵילוֹס צָץ וּפֶבּ עָלָה!


וְקַיִץ-עַד עוֹד מְקַשְּׁטָם;



אַךְ גָּז הַכֹּל מִלְּבַד שִׁמְשָׁם.

34
שִׁירַת אִישׁ-כִיאוֹס וְאִישׁ-תֵּיאוֹס,



כִּנּוֹר אַהֲבָה, קַתְרוֹס גִּבּוֹר,



אַךְ בַּנֵּכָר שֵׁם תְּהִלָּתָם,



מוֹלַדְתָּם כִּי בָם תִכְפּוֹר:



מַנְגִּינָתָם בַּיָּם פָּרְחָה,


5
לֹא עַל חוֹפֵי “אִיֵּי-בְרָכָה”.

6
הָהָר מַשְׁקִיף עַל מָרַתּוֹן,


וּמָרַתּוֹן מַשְׁקִיף לַיָּם;



יָוָן תָּשׁוּב לִהְיוֹת חָפְשִׁית



כֵּן בַּחֲלוֹם רָאִיתִי שָׁם;



כִּי עַל יַד קֶבֶר הַפַּרְסִים



אֵיךְ עֶבֶד אֶת עַצְמִי אָשִׂים.

7
יָשַׁב לוֹ מֶלֶךְ עַל רֹאשׁ צוּר,



הִשְׁקִיף עַל סָלַמִיס בַּת-יָם,



וּלְרַגְלָיו אַלְפֵי סְפִינוֹת,



וַעֲמָמִים – שֶׁלּוֹ כֻלָּם!



בִּבְקֹעַ יוֹם, מָנָה אוֹתָם;



אַךְ בָּא הַשֶּׁמֶשׁ – וְאַיָּם?

אַיָּם כֻּלָּם? אֵיפֹה גַּם אַתְּ,



אַרְצִי? עַל פְּנֵי חוֹפֵךְ שׁוֹתֵק



נָדַם מִזְמוֹר הַגִּבּוֹרִים,



כִּי אֵין לֵב הַגִּבּוֹר דּוֹפֵק!



וּכְלוּם נִבְלֵךְ, כְּלִי-אֵל מֵאָז,



בְּיָדִי יִפּוֹל, בִּידֵי לֹא-עָז?

דָּבָר נָעִים הוּא לְהַרְגִּישׁ



כִּי גַם תּוֹךְ עַם רְתוּק-כְּבָלָיו,



יֵשׁ תְּכַסֶּה פָּנַי כְּלִמַּת-



אוֹהֵב אַרְצוֹ, בְּשׁוֹרְרִי עָלָיו.



כִּי הַמְשׁוֹרֵר מַה יַּעַשׂ פֹּה?



יֵבוֹשׁ מֵעָם, יֵבְךְּ עַל אַרְצוֹ.

הַאִם עָלֵינוּ אַךְ קוֹנֵן



וְהִכָּלֵם?! – אָבוֹת אֵינָם.



הָשִׁיבִי, אֶרֶץ, מֵחֵיקֵךְ


8
מֵתֵי אַשְׁפַּרְטָה, שִׁיר הֲמוֹנָם,

9
מִשְּׁלָש-מֵאוֹת – שְׁלֹשָׁה, וְדֵי


חַדֵּשׁ אֶת יוֹם תֶּרְמוֹפִּילֵי!

אֵיכָה, אֵין קוֹל? הַכֹּל נָדַם?



לֹא כִי! הִנֵּה קוֹל הַמֵּתִים;



כְּקוֹל רָחוֹק שֶׁל אֲשֵׁדָה



עוֹנִים: "יָקוּם רֹאשׁ חַי מִמְּתִים,



לוּ רַק אֶחָד – וּבֹא נָבֹא!"



אַךְ כָּל הַחַי אֵין הֶגֶה בוֹ.

לַשָּׁוְא, קוּם גַּע בְּמֵיתָר חָדָשׁ,


10
מַלֵּא יֵין-סָמוֹס מְלֹא הַכּוֹס!


עֲזֹב הַקְּרָב לְחֵיל תּוּרְקִים



וּשְׁפֹךְ מִדַּם עִנְבֵי-כִיאוֹס!



וּשְׁמַע! לְקוֹל קְרִיאַת שְׁפָלִים



שִׁכּוֹר מַה יַּעַן, עַז-פָּנִים!

11
לָכֶם מְחוֹל פִּירוּס עַד הַיּוֹם,


12
וּגְדוּדֵי-פִּירוּס הֵם אַיָּם?


מִשְּׁנֵי לְקָחִים מַה תִּשְׁכְּחוּ



הַטּוֹב וְהַגַּבְרִי שֶׁבָּם?


13
הָאוֹתִיּוֹת קַדְמוֹס נָתַן,


כְּלוּם עֲבָדִים בָּהֶן חָנַן?

מַלֵּא יֵין-סָמוֹס מְלֹא הַכּוֹס!



לְנוֹשֵׂא אַחֵר הַלֵּב יִחַד –



בָּזֶה נִקְדַּשׁ אַנַקְרֵאוֹן,


14
הַלָּה עָבַד אֶת פּוֹלִיקְרַט –


עָרִיץ, אַךְ אָז לְכֵס עָלוּ



רַק בְּנֵי-אַרְצֵנוּ וּמָשְׁלוּ.

וְעָרִיצָהּ שֶׁל כֶרְסוֹנֶס –



יְדִיד-הַדְּרוֹר, עִזּוּז וָטוֹב,


15
אוֹתוֹ עָרִיץ – מִילְטִיאָדֶס.


וּלְוַאי זָכִינוּ שׁוּב, עַכְשָׁו,



לְתַקִּיף כָּזֶה! וּכְלוּם עָלָיו



לֹא שִׂישׂ נָשִׂישׂ וְלִכְבָלָיו?

מַלֵּא יֵין-סָמוֹס מְלֹא הַכּוֹס!


1617
עַל שְׂפַת פַּרְגָה, עַל צוּר סוּלִי


עוֹד יֵשׁ מִשְּׁיָר דֹּרוֹת הַגּוֹי


18
יֻלַּד לַדּוֹרִיּוֹת, וְלֹא מִבְּלִי


כָּל זֶרַע עוֹד יָחוּשׁ לָבוֹא –



דַּם צֶאֱצָאֵי הֶרַקְלֵס בּוֹ!

19
אֵין דְּרוֹר לָכֶם מִידֵי פְרַנְקִים,



אֲשֶׁר מַלְכָּם קוֹנֶה-מוֹכֵר;



סֵיפֵי-יָוָן, גְּדוּדֵי-יָוָן –



בָּם עַם יְקַו לְהִשְׁתַּחֲרֵר;



אַךְ אוֹן-תּוּרְקִים, תֹּךְ אִיטַלְקִים



שִׁלְטְכֶם יִרְעַץ, אִם גַּם אַלִּים!

מַלֵּא יֵין-סָמוֹס מְלֹא הַכּוֹס!



בְּתוּלוֹתֵיכֶם בַּצֵּל חָלוֹת –



רוֹאֶה אֲנִי בְרַק עֵינֵי-שְׁחוֹר;



אוּלָם לִרְאוֹת הַנִּלְהָבוֹת



עֵינַי שֶׁלִי דֹמְעוֹת; הַאִם



שַׁד זֶה יָנִיק הָעֲבָדִים?!

20
שִׂימֵנִי עַל שִׂיא שֵׁישׁ-סוּנְיוּם,



שָׁם אֵין בִּלְתִּי וְהַמִּשְׁבָּרִים



שׁוֹמְעִים קוֹל-שְׁנֵינוּ הַחוֹלֵף;



אָמוּת בְּשִׁיר כַּבַּרְבּוּרִים.



לֹא! אֶרֶץ-עֲבָדִים לֹא לִי!



יֵין-סָמוֹס זֶה – נַפֵּץ הַכְּלִי!








משוררת יונית במאה הששית לפני הספירה, מפורסמת בשירי אהבה שלה.  ↩



אי יוני, מולדתו של האל פֶבּ(וּס) אפולו, אלהי השמש במיתולוגיה היונית.  ↩



הוא הומֵרוס, הקרוי על שם כיאוס, אחד משבעת המקומות אשר עליהם נאמרכי בהם נולד.  ↩



הוא אנַקרֵיאוֹן, שנולד בתיאוס שבאסיה הקטנה.  ↩



האיים אשר אליהם עברו כל הרוחות העליזות אחרי מותן.  ↩



מקום הקרב הגדול בין בני אתונה ובין הפרסים בשנת 490 לפני הספירה, בו נחלו היונים נצחון גדול.  ↩



[8] הוא אחשורוש, מלך פרס, אשר התבונן בקרב הימי בסָלַמִיס בין הצי שלו ובין צי היונים וראה במפלת אניותיו.  ↩



שלש מאות אנשי אשפרטה תחת פקודתו של לֵיאוֹנִידֵס, מלך אשפרטה, הגנו על מעבר תֶּרְמוֹפִילֵי מפני חיל פרסי גדול ונפלו כלם “נאמנים לחוקי מולדתם”.  ↩



יין משובח מאי סָמוֹס.  ↩



הכוונה לבָּכְּכַנַלִים, שהלכו אחרי דְיוֹנִיסוֹס (הוא בַּכְּכוֹס), אלהי היין.  ↩



מחול–מלחמה עתיק שמיחסים אותו לפירוס.  ↩



מִסְדְּרֵי–גדודים צפופים כפי שהיה נהוג בכל מדינות יון.  ↩



לפי האגדה הוא מיסדה של העיר תֶּבֵּי ועליו מסופר כי המציא את האלפא–ביתא.  ↩



הטירַאן (סרן) של האי סמוס, ידידו של אנקריאון.  ↩



הטירַאן (סרן) של כרסונס, בדרומה של יון. – מפקד היונים בקרב מָרַתּוֹן.  ↩



[17] עיר קטנה מבוצרת באלבניה, נתפרסמה בימי מרד היונים.  ↩



נתפרסמה בימי מלחמת יון 1820–1830; הפטריוטים הקיצונים – סוליוטים.  ↩



הדוריים (בני אשפרטה) היו מצאצאי הרקלס (אחד מגבורי יון המיתולוגיים). הם היו אוהבי קרבות וידועים כגבורים.  ↩



הרמז כאן הוא ליחסם של הצרפתים ומלכם לואי השמונה–עשר (שמלך משנת 1815 עד 1824).  ↩



כף באַטִיקָה.  ↩










את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/2848