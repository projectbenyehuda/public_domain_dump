


	
	לִ"סְְלִִיחוֹת"
	




מַה חַמָּה מִטָּתִי,



חֲמִימוֹת הַשְׂמִיכוֹת…



קוֹל דוֹפֵק בַּחַלּוֹן:



“הָקִיצוּ לִסְלִיחוֹת!”





עִם אִָבי לָלֶכֶת



תְּשׁוּקָתִי מָה רַבָּה.



– קָחֵנִי גַם אוֹתִי,



קָחֵנִי נָא אַבָּא!



– "חֲדַל לְךָ, יַקִּירי



עוֹד לַיְלָה וְצִנָּה".



לִי אִמִּי סַנֵּיגוֹר



וַיִּתֵּן לִי חֲנִינָה.





– "הִכּוֹנָה, הִזְדָּרֵז,



אַיֵּה נְעָלֶיךָ,



מִגְבַּעְתְּךָ הַחַמָּה



שִׂים תָּשִׂים עָלֶיךָ!"





יָצָאנוּ הַחוּצָה-



עוֹד לָיְלָה, עוֹד לָיְלָה…



זָרוּעַ כּוֹכָבִים



אַפִּרְיוֹן שֶׁל מָעְלָה.





הַמְּנוֹרָה מְהַבְהֶבֶת



מִבַּעַד הַחַלּוֹנוֹת,



וְרוּחַ מְיַבֶּבֶת



בֵּין פֹּארוֹת אִילָנוֹת.





הַצִּנָּה אוֹחֶזֶת



בְּדַל אָזְנִי, קְצֵה אַפִּי.



– “לֹא אָבִי, כִּי חַם לִי” –



וָאֶתְכַּס בְּכַפִּי.










את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/11155