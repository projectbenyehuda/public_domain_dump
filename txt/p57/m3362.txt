


	
	[ולו היה ביד הזהב]
	




וְלוּ הָיָה בְּיַד הַזָּהָב



לְהַאֲרִיךְ שְׁנוֹת-חַיַּי,



הָיִיתִי צוֹבְרוֹ וְצוֹבְרוֹ



אַף לֹא אָמַרְתִּי דַּיִּי.



וּבְבוֹא אֵלַי הַמָּוֶת



וּנְשָׂאוֹ – וְהִרְפָּה מֶנִּי.



אַךְ שָׁוְא – חֵיל עַפְרוֹת-זָהָב



מִמָּוֶת לֹא יִפְדֵּנִי.



מַה-בֶּצַע בְּאַנְחוֹתַי,



כִּי אָרִיד, כִּי אָהִימָה?



מַה הֶבֶל אֶצְבֹּר זָהָב,



וּבְשָׂרִי תֹּאכַל רִמָּה.



לָכֵן נָגִילָה, רֵעַי,



וּבַכְּכוֹס יֵינִי יַעֲנֶה.



וְנַעֲבֹד לְאַפְרוֹדִיטִי



עַל מִטָּה רַעֲנַנָּה.
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/3362