


	
	אָדוֹן וּגְבִירָה
	




הגבר



בְּשַׁגָּם יָפְיָפִית כָּךְ, בִּרְשׁוּתִי לַשְׁבִּיעֵךְ:

אַל-נָא תָעִירִי אֶת-לִבִּי הֶחָם.

בְּשַׁגָּם יָפְיָפִית כָּךְ, לֹא אוּכַל אַפְרִיעֵךְ,

אִם כַּפֵּךְ בְּכַפִּי תָנוּחַ לָהּ שָׁם.

בְּשַׁגָּם יָפְיָפִית כָּךְ, אִוִּיתִיךְ – כִּי בְעֵינַי

אַךְ הֶפְקֵר עוֹלָמוֹת וְהַיָּפֶה שֶׁבָּם.

בְּשַׁגָּם יָפְיָפִית כָּךְ, עָלַי לְהַכְחִידֵךְ,

וְלֹא תִהְיֶה בָךְ יָדוֹ שֶׁל אַחַד הָעָם.





האשה



בְּשַׁגָּם כֹּה עָצַמְתָּ, בִּרְשׁוּתְךָ לְחָשְׁקֵנִי,

אַךְ יָפְיִי שֶׁלִּי וּבִרְשׁוּתִי לִי קָם.

בְּשַׁגָּם כֹּה עָצַמְתָּ, בִּיכָלְתְּךָ לְאַבְּדֵנִי,

אִם אַךְ לֹא יַכֶּכָּה לְבָבְךָ הֶחָם.

בְּשַׁגָּם כֹּה עָצַמְתָּ, הִשָּׁבְעָה לְתָמְכֵנִי,

כִּי בִלְתְּךָ אֵין לִי גוֹאֲלֵי הַדָּם.

בְּשַׁגָּם כֹּה עָצַמְתָּ, מַפְרִיעָה אֵינֶנִּי,

אִם כַּפְּךָ בְּכַפִּי – תָּנוּחַ לָהּ שָׁם.













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/13610