


	
	אֲנִי כָּאן, אִינֶזִילְיָה...
	




אֲנִי כָּאן, אִינֶזִילְיָה,

בַּצֹּהַר שֶׁלָּךְ,

עוֹטֶפֶת סֶוִילְיָה

שֵׁנָה וּמַחְשָׁךְ,





נִצָּב לוּט-אַדֶּרֶת,

נֶאְדָּרִי-בָעֹז,

אֶל מוּל הַגְּזוֹזְטֶרֶת

עִם סְיָף וְקַתְרוֹס.





נָמָה אַתְּ? וְאָעַר

אוֹתָךְ בַּקַּתְרוֹס,

יָקִיץ לְבֶן-הַשָּׂעַר –

בַּחֶרֶב יִקְרֹס.





אֲנִי כָּאן, אִינֶזִילְיָה,

בַּצֹּהַר שֶׁלָּךְ,

עוֹטֶפֶת סֶוִילְיָה

שֵׁנָה וּמַחְשָׁךְ.




30.5.37














את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/13614