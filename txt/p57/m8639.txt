


	
	[לוּ יְדַעְתֶּם עַל מָה אֲהַבְתִּיהָ]
	




 לוּ יְדַעְתֶּם עַל מָה אֲהַבְתִּיהָ,



וַאֲמַרְתֶּם: "מָה אֻמְלָל הָאִישׁ!



הֵן כְּשֶׁבֶר תִּקְווֹתָיו הַנְּעִימוֹת,



גַּם לִבּוֹ יִשָּׁבֶר בּוֹ חִישׁ".


  


וְלוּ תֵדַע מְעַנָּתִי הַנָּאוָה,



אָז אוּלַי תֵּאָנַח בַּלָּט,



וְאֶל-נָכוֹן שְׂחוֹק תָּמִים, שְׂחוֹק נָעִים



יִתְפָּרֵץ מִפִּיהָ הַקָּט.


  


וְאוּלָם זֹאת יֵדַע הַלָּיִל,



וְאוֹתוֹ הִשְׁבַּעְתִּי: הַחֲרֵשׁ!



וּלְשִׁירִי גִּלִּיתִי אֶת סוֹדִי,



חֲרַתִּיו בַּדָּם וּבָאֵשׁ.


  


וְלֹא יַעַן בִּי הֶגֶה-שַׁלְהָבֶת,



כִּי אֶחָד הַגּוֹרָל הַמָּר:



שְׂפַת שִׁירִי הֵן זָרָה לַנָּאוָה,



וְזָרִים הַשִּׁיר וְהַשָּׁר.
 







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/8639