


	
	טַרְכַנְקוּט
	



1


הוֹי, תּוֹפֵשׂ הַהֶגֶה, מַה-לַּיְלָה מִלֵּיל?

יָרֵאתִי! הַהוֹפְכִי הַיָּם גַּלֵּי אַכְטִיס2,

שָׁמַיִם לִקְטִיפָה מַשְׁחִירָה, וּבְתַחְתִּית

הַסְּפִינָה מְתַפֵּשׂ, מִתְחַבֵּא אֶל-צֵל – – –

הָס! בְּלֶב-הַתַּרְדֵּמָה קוֹל פַּעֲמוֹן… יְלֵל,

כִּמְצַלְצֵל לַנִּפְטָר בְּמִנְזָר – – – מִי מַכְתִּית

אֲפֵלָה בָּאֲפֵלָה? מִי שִׁקַּע אֶת-מַחֲצִית

הַדְּמָמָה הַשְּׁחוֹרָה תּוֹךְ חֶרְדַּת הָאֵל?

הַפַּעֲמוֹן מֵת!… גַּם הוּא מֵת… הֲנָעַץ

הַנֶּעְלָם שַׁרְבִיטוֹ בְּקִלּוּחַ שֶׁל-בָּעַץ,

אוֹ עֵינוֹ קוֹרֶצֶת בַּמֶּרְחָק הָרָע!?

וּמַה-שֵׁם הַמָּקוֹם – מַה תֶּחֱוָר! קְרָא!

הֲטָבְעָה הַסְּפִינָה אוֹ עָמְדָה מִשּׁוּט – – –?

– “בֵּית-עָלְמִין הַמַּיִם – הֲרֵי טַרְכַנְקוּט!”


  

1921






טרכנקוט. מגדלור ידוע, מקום סכנה לאניות.  ↩



אכטס, Агат,Achat.  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/638