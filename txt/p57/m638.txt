


	
	טרכנקוט
	



טרכנקוט / שאול טשרניחובסקי


הוֹי, תּוֹפֵשׂ הַהֶגֶה, מַה-לַּיְלָה מִלֵּיל?


1
יָרֵאתִי! הַהוֹפְכִי הַיָּם גַּלֵּי אַכְטִיס,


שָׁמַיִם לִקְטִיפָה מַשְׁחִירָה, וּבְתַחְתִּית



הַסְּפִינָה מְתַפֵּשׂ, מִתְחַבֵּא אֶל-צֵל – – –

הָס! בְּלֶב-הַתַּרְדֵּמָה קוֹל פַּעֲמוֹן… יְלֵל,



כִּמְצַלְצֵל לַנִּפְטָר בְּמִנְזָר – – – מִי מַכְתִּית



אֲפֵלָה בָּאֲפֵלָה? מִי שִׁקַּע אֶת-מַחֲצִית



הַדְּמָמָה הַשְּׁחוֹרָה תּוֹךְ חֶרְדַּת הָאֵל?

הַפַּעֲמוֹן מֵת!… גַּם הוּא מֵת… הֲנָעַץ



הַנֶּעְלָם שַׁרְבִיטוֹ בְּקִלּוּחַ שֶׁל-בָּעַץ,



אוֹ עֵינוֹ קוֹרֶצֶת בַּמֶּרְחָק הָרָע!?

וּמַה-שֵׁם הַמָּקוֹם – מַה תֶּחֱוָר! קְרָא!



הֲטָבְעָה הַסְּפִינָה אוֹ עָמְדָה מִשּׁוּט – – –?



– “בֵּית-עָלְמִין הַמַּיִם – הֲרֵי טַרְכַנְקוּט!”



1921






אכטס, Агат,Achat.  ↩










את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/638