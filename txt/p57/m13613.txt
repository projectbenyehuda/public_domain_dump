


	
	הַקְּבוּרָה
	



1


לְפָנִים בְּרֶדֶת שְׁאוֹל אִישׁ-חַיִל מִן הַיְּוָנִים,

וְעָשׂוּ צַלְמוֹ לוֹ, וְהֵבִיאוּ לְפוֹקִידָה,2



וְנָתְנוּ בְהֵיכַל אֵל תַּבְנִיתוֹ לְהַעֲמִידָהּ

בְּמִקְדַּשׁ אֶרֶץ זוֹ אֲפוּדַת בְּרָקִים לְבָנִים.





וְעֵת ישְׁפֹּךְ אוֹרוֹ לֵיל עַל אִיֵּי-יָם וּשְׂפוֹתָם

הַמְּפִיקִים נֹגַהּ-זִיו וְעַל לְשׁוֹנוֹת-יָם שְׁמֵמִים,

וְשָׁמַע צֵל וְצֵל מֵרָמוֹת-הַר שִׁיר-אֵימִים

שֶׁשָּׁר יָם-סָלָמִיס עַל גַּבֵּי מַצֵּבוֹתָם.





אֲנִי אָמוּתָה שָׂב, שְׂבַע יָמִים וּשְׂבַע תּוּגָה,

וְשָׂמוּ בְאָרוֹן צַר גְּוִיָּתִי הָעֲנֻגָּה

וְנָתְנוּ כֶסֶף מְחִיר בְּעַד מָקוֹם, הֶסְפֵּד וְנֵרוֹת.





וְאוּלָם גַּם אֲנִי חָלַמְתִּי חֲלוֹמוֹתַי

לְקֵץ מְלֵא-הוֹד בָּאוֹר עַל קִדּוּשׁ-שֵׁם, כַּאֲבוֹתַי,

עוֹד צָעִיר ִ– וְיִבְכּוּ לִי גִבּוֹרִים, בְּתוּלוֹת נְעָרוֹת.




פיכטֶנגרונד, 1929














לא הקפדתי בצורת הסוֹנֶטָה, כיוון שזה תרגום.  ↩



נוף ביוון העתיקה.  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/13613