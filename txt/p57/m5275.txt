


	
	[שַׁחַף בָּא קוֹבֵל עַל אַשְׁדּוֹת הַלֵּימַן]
	




שַׁחַף בָּא קוֹבֵל עַל אַשְׁדּוֹת הַלֵּימַן1,

קוֹבֵל הַשַּׁחַף הַלָּבָן, הַזָּר…

אֹפֶל וְלֹא אֹפֶל מִתַּמֵּר מִתֵּימָן,

שִׁפְשֵׁף כָּל-צוּרֵי סַוֹּיָה הָהָר.

שִׁירַת קְדוּמִים גּוֹסֶסֶת בַּצּוּרִים:

מִדְבְּרוֹת הָרוֹמִים עוֹד חַיִּים בַּגָּיְא…

רִקְמוֹת אַגָּדָה… שִׁירוֹת בַּרְבּוּרִים…

מַלָּךְ, הַשַּׁחַף, כִּי בָאתָ עַד-כֹּה?

רַעַם כִּי יִרְעַם עַל רַחֲבֵי הַמַּיִם,

וְהֵצִיף הַקֶּצֶף כָּל-אֵיתְנֵי הַגִּיר,

חֶרֶס אֲרִיאֵל כִּי יֵט בֵּין עַרְבַּיִם,

מֵפֵז מִנָּגְהוֹ וְלִהֵט הַשְּׂנִיר,

שִׁירַת הַשַּׁחַף הַזְעוּמָה נִנְעֶרֶת,

שִׁירָה יְתוֹמָה וּמְלֵאֲתִי הוֹד,

כָּלְתָה מִתְגַּעְגְּעָה אֶל אֶרֶץ אַחֶרֶת,

עוֹטְיָה קוֹבֶלֶת כִּי נָסוּךְ הַלּוֹט…








האגם  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/5275