


	
	שִׁיר לָכֶת
	




(לנערה:) "פִּתְחוּ, פִּתְחוּ שָׁעַר,



הַחַמָּה כְּבָר נִסְתַּלְּקָה!"



– מִי אַתְּ, מִי אַתְּ, נַעֲרָה?"

“הִנְנִי – בַּת מַלְכָּה!”



(לנער:) "פִּתְחוּ, פִּתְחוּ שָׁעַר.



זָר אֲנִי וָהֵלֶךְ!



– “מִי אַתָּה, הַנָּעַר?”

– “הִנְנִי – בֶּן מֶלֶךְ”.





– בַּמֶּה נִפְתָּחֶנּוּ?

– “בְּמַפְתֵּחַ זָהָב!”

– אֵיפֹה נִמְצָאֶנּוּ?

– תַּחַת פֶּרַח צָהֹב,

אֵצֶל הַתַּפּוּחַ"!

– “בֹּאִי (בֹּא), כִּי פָתוּחַ!”







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/11143