


	
	[תִּהְיֶינָה בְּיַד הַמִּקְרֶה]
	




תִּהְיֶינָה בְּיַד הַמִּקְרֶה



שְׁעוֹת פְּגִישׁוֹתֵינוּ,



וְרוּחַ-דְּרוֹר חָפְשִׁיָּה



מְרַחֶפֶת עַל אָשְׁרֵנוּ.


  


הֵן רוּחַ זוֹ מְאֻשָּׁרָה



הִיא כְבָר קֵרְבַתְנוּ פָּעַם,



הֵן רוּחַ זוֹ נִפְלָאָה



שְׁמָרַתְנוּ בִּימֵי זָעַם.


  


מִמֶּנָּה מִקְסַם-עֵינֵךְ



בְּשִׁגְיוֹנָהּ, בַּת-חֶמְדָּתִי;



וְהִיא, אַךְ הִיא, הָרָעָה,



נְטָעְתָךְ בְּלִבָּתִי.


  


הִיא שָׁלְחָה זֶה חִיּוּכֵךְ



הַנִּפְלָא לְנִשְׁמָתִי,



וּבִכְנָפֶיהָ פִּתְאֹם



אֲנִי כַרְמִלָּהּ בָּאתִי.


  

פיכטנגרונד, 1929






את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/7925