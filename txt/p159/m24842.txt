


	
	[יֵשׁ וְאֶשָֹא אֶת יָמַי]
	








יֵשׁ וְאֶשָֹא אֶת יָמַי עַל כַּפַּי

כְּמוֹ יֶלֶד,

וְתֶחֱזֶינָה עֵינַי אָז צֵל־יַד אֱלֹהַי

נְטוּיָה לְקַפֵּד אֶת הַפֶּלֶא.





וְאֶרְאֶה וְהִנֵּה בֵּין טַרְפֵי הָאַלּוֹן

קֵן בָּנְתָה הַשַּׁלֶּכֶת,

וּבְסוּפַת הַלִּבְלוּב הִיא בִּרְכַּת חִדָּלוֹן

מְבָרֶכֶת.





וְאֶרְאֶה אֶת עַצְמִי כְּנִצָּב בַּמָּרוֹם

עַל צוֹק סֶלַע,

וְהִנֵּה אִדַּרְדֵּר, אִדַּרְדֵּר אֱלֵי תְּהוֹם

עִם הַיֶּלֶד.




יוני 1937










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/24842