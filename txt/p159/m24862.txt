


	
	שיר לנהג
	




אַמֵץ יָדַיִם, אֱחוֹז הַהֶגֶה,

נַהָג עִבְרִי!

הַשְׁחֵז עֵינַיִם לִקְרַאת כָּל פֶּגַע

בֵּין הֶהָרִים.





רַבָּה הַדֶרֶך טמוּנִים מוֹקְשִׁים בָּה,

נַהָג עִבְרִי;

הוּנְפָה חֶרֶב, הִנֵה אוֹיֵב בָּא

בֵּין הֶהָרִים.





הָסֵר בַּלָם־נָא וְטוּס קָדִימָה,

נַהָג עִבְרִי!

מַהֵר מַהֵרָה, עֲלֵה עֲלֵה־נָא,

עֲלֵי הָרִים.


11.9.1936










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/24862