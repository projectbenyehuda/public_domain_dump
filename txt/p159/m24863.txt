


	
	מבעד הוילון
	




מַה לְךָ, לִבִּי, כִּי עֲבָרְךָ גִיל?

מַה לָכֶן, עֵינַי, כִּי הִצִיתַתְכֵן אֵשׁ?

מַה לָכֶם הָיָה? הַאִם עוֹדְכֶם,

עוֹדְכֶם מַאֲמִינִים בְּנֵס?





לֹֹא, לֹֹא, זֶה לֹא לִבְלוּב

הַלוֹבֶן הַלָזֶה בַּכֶּרֶם –

הַאִם עַל עִקְבוֹתָיו אָבִיב יָשׁוּב

אוֹ הַיִפְרַח אַחֲרֵי בְּלוֹתוֹ הַפָּרַח?





לֹא, לֹא, זֶה לֹא הִבְהוּב

שֶׁל זְרִיחָה גוֹבָרֶת.

הָסֵר אֶת הַוִילוֹן, הַבֵּט –

הַשְׁקִיעָה צְלָלִים גוֹרָרֶת.




1929










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/24863