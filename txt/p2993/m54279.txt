


	
	לִקְרַאת הָאָבִיב
	




אָקוּט בַּיָּגוֹן, קַצְתִּי בְּעֶצֶב תָּמִיד,

נִמְאַס לִי תָּדִיר פְּנֵי־סוֹבֵל לְהַעֲמִיד.

לִבִּי מִשְׁתּוֹקֵק לִרְחֹץ בְּזִיו –

קַבְּלֵנִי אֱלֵי חֵיקְךָ, הָאָבִיב!





גַּלֵּה לִי פָנֶיךָ, נָגְהָם הַנָּאֶה,

כִּי הִתְעַנֵּג בּוֹ נַפְשִׁי תִּתְאַוֶּה.

יְהִי לְבָבְךָ נָדִיב,

וְקַבְּלֵנִי אֶל חֵיקְךָ, הָאָבִיב!





אֲנִי נוֹדֵד: אֶהְיֶה נֶאֱמָן לָנֶצַח

וּכְשַי אַגִּישׁ אֶת לִבִּי לָךְ, הַצַּח,

כָּל רִגְשׁוֹתַי לְךָ אַקְרִיב –

קַבְּלֵנִי אֱלֵי חֵיקְךָ, הָאָבִיב!





וְהָיָה מַרְבַד יַרְקְךָ לִי לְכַר,

פִּרְחֵי־הַחֵן מִזְּהַב־אוֹפִיר לִי יִיקַר!

וְאַתָּה – אֶת נַפְשִׁי לוּ תָשִׁיב!

קַבְּלֵנִי אֶלֵי חֵיקְךָ, הָאָבִיב!



**




**

מרץ, 1945






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54279