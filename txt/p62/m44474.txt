


	
	לעורך "העולם"
	







פאריס כ“ד טבת התרפ”ז

אדוני הנכבד,

נודע לי אתמול, כי בדין־וחשבון על הרצאתי, אשר הרציתי
בסלוֹניקה, הודפס בעיתון דשם הנקרא “למען ישראל” (בשפה הצרפתית), יש קטע
כזה: “….. לא רק לרוב עברי בארץ צריכים אנו לשאוף, אלא לגירוש מוחלט של
הערבים מהארץ”.

כזאת לא אמרתי, ובכלל לא אמרתי שום דבר שאפשר לפרש אותו
במובן הזה, או דומה לזה. דעתי היא, להיפך, שלוּ ניסה מישהו להדוף מא"י את
תושביה הערבים, כולם או חלק מהם, – היה מנסה לעשות, קודם כל, דבר
בלתי־מוסרי, ושנית – בלתי אפשרי.

חברי הנכבד, מר אברהם ריקאנאטי, עורך העיתון “למען ישראל”, הודיעני כי השגיאה הזאת באה בעיתון באשמת….

[מחוק ואי אפשר לקרוא – המבלבמ"ד.]

בכבוד גמור

ז. ז’בוטינסקי.














את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/44474