


	
	לוועד המרכזי של ברית הצה"ר הא"י, ת"א
	



פאריס 12/4/1928

אדונים נכבדים,

הנה הצעתנו (עוד בלתי מתוקנת מצדה הלשוני) לתזכיר, שישמש
בתור יסוד לתעמולתנו נגד ה“פרלמנט הערבי”. אנא להתבונן בה ולשלוח לנו,
בהקדם האפשרי, את הערותיכם.

משלחת של חברינו (ליכטהיים, סוֹסקין, קלינוֹב) היתה אצל מר
מוֹצקין בברלין ודרשה ממנו, שייקרא הוועד הפועל הגדול לדון על השאלה הזאת
וגם על שאלת ה“הלוואה” ע“י חבר־העמים. מוצקין ענה שהוא מסכים בעיקר, אם
שקשה לאסוף את הוועד לפני יולי (האמריקאים לא יבואו לפני הקוֹנוועֶנשן
שלהם). היות ונדמה לנו, שענין ה”פרלמנט" קצת נדחה לרגלי סכסוכים בין הערבים
עצמם, הננו חושבים, כי הדיחוי איננו מסוכן כל־כך; אבל בינתיים החלטנו
להמשיך את תעמולתנו נגד סכנת ה“הפרלמנט”, קודם כל, על־ידי מכתב־חוזר לכל
חברי הוועד־הפועל ויתר הציונים החשובים. מה שנוגע לאסיפות־מחאה, החלטנו
להמתין קצת. אבל נחוץ שיוגש התזכיר הזה (בצורתו המתוקנת) גם
לאכסקוטיבה וגם לוועד הלאומי, באופן רשמי ובשם מפלגתנו.

שלום וברכה

ז. ז’בוטינסקי





אני כותב בחפזון – מחר אני יוצא ללונדון, ושם אנסה לטפל בעניני “תוצרת הארץ” ו“זכותנו”.














את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/44481