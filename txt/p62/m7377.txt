


	
	שִׁיר אֲסִירֵי עַכּוֹ
	




מִנִּי דָן עַד בְּאֵר-שֶׁבַע,

מִגִּלעָד לַיָּם,

אֵין אַף שַׁעַל אַדמָתֵנוּ

לֹא כֻפַּר בְּדָם.

  

דָּם עִברִי רָווּ לַשּׂבַע

נִיר וָהָר וָגַיא;

אַך מִדּוֹר וָדוֹר

לֹא נִשְׁפַּך טָהוֹר

מִדַּם חוֹרשֵׁי תֵל-חַי!

  

בֵּין אַיֶּלֶת וּמְתוּלָה,

נִסתָּר בְּקֶבֶר שׁוֹמֵם,

דֹּם שׁוֹמֵר גְּבוּל אַרצֵנוּ

גִּבּוֹר גִּדֵּם.

  

אָנוּ שֶׁבִי – אַך לִבֵּנוּ

אֱלֵי תֵּל-חַי בַּצָּפוֹן;

לָנוּ, לָנוּ תִהְיֶה, לָנוּ,

כֶּתֶר הַחֶרמוֹן.

 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/7377