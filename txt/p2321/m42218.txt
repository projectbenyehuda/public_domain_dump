


	
	[הַיַּעֲלוֹת כִּי לָמוֹ אַךְ יַהֲלֹם זוֹרֵחַ]
	




– – ͝ – – – –



– – ͝ – – – ͝ – – – –



הַיַּעֲלוֹת כִּי לָמוֹ

אַךְ יַהֲלֹם זוֹרֵחַ

בַּיָּד וּבַצַּוָּאר וְעַל־אָזְנָיִם

הַנּוֹֽצְרוֹת חֻקִּים בְּשׂוֹא רַגְלָמוֹ

וּמְשַׂקְּרוֹת עֵינָיִם

אִם נָא מְעַט תִּזְכֹּרְנָה

כִּי הַזְּמָן מָהִיר וְחִישׁ בּוֹרֵחַ

וּשְׁנֵי נְעוּרֵיהֶן מְאֹד תִּקְצֹרְנָה

אוֹ יוֹם אֲשֶׁר אֶל־עַל בְּחִיל תּוּבַלְנָה

לֹא לַחֲזוֹת בַּיֵּשַׁע

רַק בַּעֲבוּר פַּלֵס גְּמוּל כָּל־פֶּשַׁע

אֶת־גַּאֲוַת רוּחָן הֲכִי תַשְׁפֵּלְנָה

אַךְ יִפְתְּ לֵב הוּתַל וַיַּט אוֹתָנָה

לֵאמֹר אֲשֶׁר צָבָא לְיוֹם מוֹתָנָה.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/42218