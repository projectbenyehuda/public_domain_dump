


	
	[כָּל כּוֹכְבֵי שַׁחַק יַרְגִּיעוּ, יָנוּחוּ]
	




כָּל כּוֹכְבֵי שַׁחַק יַרְגִּיעוּ, יָנוּחוּ,



עַל חוּג רָקִיעַ חֶרֶשׁ יֵלֵכוּ,



וּמִבְּרַק נָגְהָם יֵלְכוּ קַרְנָיִם,



כַּשֹּׁהַם וָנֹפֶ יְנוֹצְצוּ, יָאִירוּ;



בְּאוֹר יְקָרוֹת יַבְרִיקוּ, יַזְהִירוּ,



וִיגָרְשׁוּ עֲלָטָה מִכָּל אַפְסָיִם.



כַּכֶּסֶף בַּכּוּר מְצֹרָף שִׁבְעָתָיִם,



כְּלִבְנַת הַבְּדֹלַח, כְּטֹהַר שָׁמָיִם,



כָּכָה זִיו הַלְּבָנָה הֲדַר הַיָּרֵחַ,



אִם בָּאָה הַחַרְסָה שָׁקְעָה הַשָּׁמֶשׁ.



הַיָּרֵחַ יִרְדּוֹף שׁוֹאָה וָאָמֶשׁ,



וּלְעִמְקֵי אֲבַדּוֹן יִבְרַח בָּרוֹחַ.



בִּשְׁמֵי מָרוֹם גָּבוֹהַּ עַל גָּבוֹהַּ



וּמְנוֹרוֹת לִרְבָבוֹת תִּכֵּן אֱלוֹהַּ,



כְּסִילֵי שַׁחַק שַׂרְפֵי שָׁמָיִם,



כּוֹכְבֵי לֶכֶת יִנְצְרוּ מַהֲלָכָמוֹ;



בְּמַסְלוּל וּמַעְגָּל אֱלוֹהַּ שָׁת לָמוֹ,



וְיַרְעִיפוּ לָאָרֶץ בִּרְכָתָם לִרְגָעִים.


תרמ"ו. ראדושקאוויץ.






את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/7325