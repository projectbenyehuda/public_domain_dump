


	
	[מספרד עד הנה לך אביא כינורי]
	



(תרגום)



מִסְּפָרַד עַד הֵנָּה לְךָ אָבִיא כִּנּוֹרִי,



שֵׁב נָא, הַאֲזִינָה! הֵן אָשִׁיר מִזְמוֹרִי.



מִזְמוֹרִי, קִינָתִי כָּל אִישׁ יוֹדֵעַ,



אַךְ טַח עֵינָם מַרְאוֹת, אָזְנָם – מִשְׁמוֹעַ.


  


בָּרְחוֹב יִרְקַד דּוֹב, יִצְחַק כָּל רוֹאֵהוּ,



שׁוֹבֵהוּ יֹאחֲזֵהוּ חָח בִּלְחָיֵיהוּ;



הַדּוֹב הַזֶּה הֵפִיץ עֶבְרַת חֲמָתוֹ,



לוּ רָאוּהוּ בַּיַּעַר בִּמְאוּרָתוֹ.


  


גַּם אֲנִי נִלְחַמְתִּי, חַרְבִּי הִשְׂבַּעְתִּי,



טָבַחְתִּי, נִצַּחְתִּי, שֶׁבֶת הִגְבַּהְתִּי;



חַרְבִּי, הוֹי, נִשְׁבָּרָה – מִי יִצְלַח לָנֶצַח? –



סוּסִי, הוֹי, חָלָל מִמִּלְחֶמֶת רֶצַח! –


  

שבט, תרמ"ג.






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/670