


	
	הַמְכַבִּים
	



בפ"ב.


מֵרֹאשׁ הַמִּגְדָּל פַּעֲמוֹנִים יַרְעִישׁוּ:



עוּרוּ, הַמְכַבִּים, אֶל מוֹקֵד הָחִישׁוּ!



שָׁם פָּרְצָה הָאֵשׁ, עָלְתָה תַבְעֵרָה.



שָׁם נֶפֶשׁ וּרְכוּשׁ בִּרְעָדָה וּמוֹרָא;



חוּשׁוּ הַמַּיְמָה! הַסּוּסִים הָרִיצוּ!



הַרְעִישׁוּם כָּאַרְבֶּה, הַצֵּל הָאִיצוּ!



חִישׁ לִבּוֹת נָמִים מַרְגּוֹעַ יִשְׁכָּחוּ,



מֵאֵשׁ הַשְּׂרֵפָה הֻצְּתוּ, רֻתָּחוּ.



רֶגַע – כּוֹבְעֵי הַנְּחשֶׁת יִבְרָקוּ,



אוֹפַנֵּי בַרְזֶל גַּם הֵם יִשְׁתַּקְשָׁקוּ,



אַךְ הֲתָעִיף עַיִן – הַסּוּסִים יִצְהָלוּ.



הוֹד נַחְרָם אֵימָה וּכְמוֹ אֶשׁתּוֹלָלוּ;



חִישׁ יִרְכְּסוּ אוֹתָם לַחֲבִתֵּי הַמָּיִם,



וּכְבָר שָׁם שֶׁבֶת יַגְבִּיהוּ הַמְכַבִּים.



צִלְצְלֵי הַמְּצִלָּה תִּשְׁמַעְנָה אָזְנָיִם,



תָּרוּץ חִישׁ הָלְאָה אֶל שַׁעַר בַּת רַבִּים!

(לא נשלם).







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/1938