


	
	הדמעות
	



הַדְּמָעוֹת / מרדכי צבי מאנה

(העתקה משיר אשכנזי מאת שטאַהל)

1.


רִגְשֵׁי הַלֵּב, הֶגְיוֹן הָרוּח,



לֹא תִנְקֹב הַשָּׂפָה בַּשַּׁעַר,



אַךְ מִבַּת עַין צִיר שָׁלוּחַ:



נֵטֶף דֶּמַע, שָׂשׂוֹן אוֹ צַעַר.

2.



עֵת לִבְּךָ בְּךָ אָנוּשׁ מִתּוּגָה,



נִפְעַמְתָּ, נֶאְלַמְתָּ דוּמִיָּה:



אָז תִּתְנוֹצֵץ דִּמְעָה עֲנֻגָּה,



וּלְשִׁבְרְךָ גַּם נַפְשִׁי בוֹכִיָּה.

3.



עֵת לִבְּךָ יִתְעַלֵּם, יָרִיעַ,



וּלְתָאֵר שִׂמְחָתְךָ אֵין מִלָּה:



אָז חִישׁ דִּמְעַת סַפִּיר תּוֹפִיעַ,



וּלְהָבִין רֹב אָשְׁרְךָ אַשְׂכִּילָה.

4.



עֵדֵי שַׁחַק דִּמְעוֹת עֵינֶיךָ,



צִירֵי הַנֶּפֶשׁ בְּךָ יוֹשֶׁבֶת;



אִם גַּם אֵין מִלָּה בִּשְׂפָתֶיךָ:



מִכָּל רֶגֶשׁ דִּמְעָה דּוֹבֶבֶת!

תמוז, תרמ"ב.







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/4799