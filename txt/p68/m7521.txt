


	
	הַשּׁוֹשַׁנָּה
	




1.



מַה מְּאֹד נִפְלֵאת, שׁוֹשַׁנָּה יְפֵהפִיָּה.



עוֹרְקַיִךְ מְתֻלָּעִים בְּאֹדֶם חַכְלִילִי;



פֹּה אֶגְלֵי טָל – דִּמְעוֹת בְּכִי וְתַאֲנִיָּה,



וּפֹה עֵינַיִם צְחוֹרוֹת לִי תַצִהִילִי.


  


2.



יְרַקְרַק, צָהוֹב, לָבָן וִיפִי כָל צֶבַע



בִּפְטוּרֵי צִיצַיִךְ יַחַד קִנָּנוּ;



גַּם רֵיחַ נִיחוֹחַ מִידֵי הַטֶּבַע



גַּם נֹפֶת צוּפִים בָּךְ יַחְדָּו הוּכָנוּ,


  


3.



וּדְבוֹרָה מַזְהִירָה בִּיפִי כְּנָפַיִם



לִוְיַת חֵן תָּשִׁית עַל הוֹדֵךְ נוֹסָפוֹת;



בִּלְשַׁדֵּךְ רוֹחֶצֶת תָּעִיר בָּךְ חַיִּים –



מְרַחֶפֶת אַתְּ חַיָּה, כְּצִפֳּרִים עָפוֹת!



סיון, תרל"ט, ווילנא.






את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/7521