


	
	בְּפֶתַח בֵּית מוֹעֵד לְכָל חָי
	




פֹּה עִמְדוּ, כָּל עוֹבֵר בַּזֶה הַשָּׁעַר,



מִשְּׁאוֹן חַיֵּי תֵבֵל לִדְמִי הַמָּוֶת



פֹּה נִרְאֶה חֶלְדֵּנוּ עָף חִישׁ כַּסָּעַר,



פֹּה נִזְכּוֹר כִּי נִשְׁכַּח עָמָל וְעַצֶּבֶת.



פֹּה יִישְׁנוּ, יִשְׁלָיוּ זָקֵן גַּם נָעַר,



יַחְדָּו גַּם עָרִיץ גַּם נֶפֶשׁ דּוֹאֶבֶת.



פֹּה עוּרוּ, נִרְדָּמִים, גַּם שַׁעֲרוּ שָׂעַר,



פֹּה עַל סַף הַשַּׁחַת רַגְלְכֶם נִצֶּבֶת.



(לא נשלם).






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/1456