


	
	חַג-הַיּוֹבֵל
	



חַג-הַיּוֹבֵל / מרדכי צבי מאנה

(ביום מלאת חמשים שנה לעבודת ה' חז"ס בשדה הספרות והמדעים).


אוֹר שֶׁמֶשׁ כִּי יָהֵל עַל אֶרֶץ מָטָּה,



יָפִיץ הַצְּלָלִים גַּם יָאִיר עֵינָיִם;



אוֹר חָכְמָה כִּי יִזְרַח יָפִיץ עֲלָטָה



פָּרְשָׂה הַבַּעֲרוּת תַּחַת הַשָּׁמָיִם.

אַ שֶׁמֶשׁ יוֹם, יוֹם יַעֲזֹב חוּג רָקִיעַ,



וּתְנוּמָה וַאֲפֵלָה יָבִיא הַלָּיִל;



וּבְרַק הַחָכְמָה עַד עוֹלָם יוֹפִיעַ,



וּבִרְבוֹת יָמָיו יוֹסִיף אוֹן וָחָיִל.

גַּם אוֹרְ, סְלָנִימְסְקִי, עָלָה כַשֶּׁמֶשׁ,



עֵת עַמִּי עוֹד יָשֵׁן, מוּזָר לַחַיִּים;



עֵת סָבִיב לוֹ שָׁלַט חשֶׁ וָאֶמֶשׁ,



וּלְאוֹר הַדַּעַת לֹא פָקַח עֵינַיִם.

אָז אוֹר חָכְמָתְ עָלָה עַל שָׁמֵינוּ.



אוֹר חָדָשׁ, אוֹר חַיִּים עָלָיו הוֹפָעְתָּ,



וַתְּדַבֵּר אֶל עַמְּ בִּשְׂפַת קָדְשֵׁנוּ,



וּלְאָזְנָיו חָכְמָה וָדַעַת הִשְׁמַעְתָּ.

אָז רָאָה עַמִּי כָּל פִּלְאֵי אֱלֹהַּ



הָבִין תַּעֲלוּמוֹת שָׁמַיִם וָאָרֶץ;



שָׁמַע נִשְׂגָּבוֹת עַל צִבְאוֹת גָּבֹהַּ,



גַּם יָדַע נַפְשׁוֹ כִּי תָבֹז כָּל קָרֶץ,

רָאָה כִּי חַיָּה הַשָּׂפָה הָעִבְרִיָּה,



רָאָה כִּי הַחָכְמָה טוֹבָה וּנְעִימָה,



וַיִּפְקַח עֵינָיו וַיָּקָם לִתְחִיָּה,



וַיְשַׁנֵּס מָתְנָיו וַיֵּלֶ קָדִימָה!

וּלְפָנָיו תֵּלֵ עַל דֶּרֶ הַדַּעַת,



תַּנְחֵהוּ, תּוֹרֵהוּ זֶה יוֹבֵל שָׁנִים!



וּבְאַהֲבָה לְ נָטוּ אֹזֶן שׁוֹמָעַת,



כָּל שׁוֹחֵר חָכְמָה כְּאָבוֹת, כְּבָנִים.

כִּי תוֹרַת פִּי כֻּלָּמוֹ שָׁאָפוּ,



וּתְשׁוּאוֹת חֵן, חֵן לְ תָּמִיד הוֹבִילוּ;



וַחֲמִשִּׁים שָׁנָה כֵּן עָבְרוּ, חָלָפוּ,



וּבְשִׁמְ עַד הַיּוֹם כֻּלָּם יָגִילוּ!





כֻּלָּם יָגִילוּ הַיּוֹם, יוֹם תִּפְאֶרֶת,



יוֹם חַג הַיּוֹבֵל מֵעֵת אוֹר הוֹפָעְתָּ;



כֻּלָּם יַגִּישׁוּ אֶל רֹאשְׁ עֲטֶרֶת,



וּפְרִי עֵץ הַדַּעַת שֶׁכְּבָר נָטָעְתָּ.

כִּי חַג הַיּוֹם לָנוּ, חַג לְתוּשִׁיָּה,



חַג לַחָכְמָה וְלַשָּׂפָה הָעִבְרִיָּה!





גַּם אֲנִי, שָׂב נִכְבָּד, מוֹקִיר עֶרְכֶּ,



וּבְיוֹם שִׂמְחָתְ זֶה גִּילָה מָלֵאתִי;



וּבְיִרְאַת הַכָּבוֹד אֶקְרַב אֵלֶי,



וּבְכַפִּי תּוֹדָה וּבְרָכָה הֵבֵאתִי.

כִּי תֵלֵ הָלְאָה עַל דֶּרֶ הַקֹּדֶשׁ,



כִּי תָאִיר כַּסַּהַר בַּחֲצִי הַחֹדֶשׁ;



מִשּׁוֹמְעֵי לִקְחֲ עוֹד תִּשְׂבַּע נַחַת,



וּבַת יַעֲקֹב תִּרְאֶה עוֹלָה צוֹלַחַת;



כִּי תֵשֵׁב שַׁאֲנָן כִּי תִמְצָא אֹהֶלָה



גַּם חַיִּים, גַּם אשֶׁר, גַּם כָּבוֹד סֶלָה.

כ“ד אדר, תרמ”ד, פּ"ב.







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/2256