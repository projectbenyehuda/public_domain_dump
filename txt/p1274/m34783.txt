


	
	הַחוֹלֶֶֶֶֶֶֶה
	




רַךְ וְשָׁלֵו אֶתְבּוֹנֵן

בְּלִבְנַת יָדִי הַשְּׁפוּכָה

בֵּין צִלְלֵי הַסָּדִין;

דָּמִי מְשַׂחֵק וְרוֹנֵן

בִּשְׁאֵרִי הֶעָדִין,

כְָּאשֶׁר בְּמַעֲטֵה הַמְּנוּחָה.





מַשַּׁב־רוּחַ בְּלִי חָשָׂךְ

יָנַע אֶל מוּל מִשְׁכָּבִי

זֹךְ טְלוּלֵי נַרְקִיסִים;

צִלְצוּל טַבְּעֹות הַמָּסָךְ

וְרַעַד הָרְסִיסִים

יַרְטִיטוּ עֲנֻגּוֹת לּבָבִי.





פִּתְאֹם קָם חַדְרִי לִתְמֹהַּ:

דָּמְמָה רוּחַ עַד שׁוּבָה,

כְּנַף הַמָּסָךְ נִגְרָרָה,

פְּרָחִים עָמְדוּ מִנּוֹעַ;

וְנַפְשִׁי נִכְמָרָה

לְצַעֲדֵךְ הַקָּרֵב, אֲהוּבָה!




תר"פ










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/34783