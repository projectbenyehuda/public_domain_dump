


	
	הָאִשָּׁה הָרַכָּה עַל הַמִּצְפֶּה [לִי־טַי־פֵּי]
	








הָאִשָּׁה הָרַכָּה תִּצֶף מֵעַל הַצְּרִיחַ.

מִגִּבְעוֹת יֶן־צִ’י תִּנָּשֵׂא הַשַּׁלֶּכֶת

כְּצִפֳּרִים חוּמוֹת. חַשְׁרַת עָבִים תָּגִיחַ,

בִּסְתָו וּמָטָר, רַעַשׁ וְאֵשׁ נִתֶּכֶת

יְזַנֵּק פְּרִיץ הָעַמִּים מִן הַיְשִׁימוֹן;

צִיר הַחַאן נִכְנָס אַט בְּשַׁעַר הָרִמּוֹן.

בְּרִבּוֹא קָדְקָדִים זוֹחֲלָה תּוֹלַעַת מָוֶת.

הָאִשָּׁה הָרַכָּה עַל הַמִּצְפֶּה נִצֶּבֶת.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/39674