


	
	אֵבֶל פּוֹלִין
	




״אָנוּ שַַׁחִים כָּל הַיָמִים

עַל תּוּגָתֵנוּ הַשְּׁחוֹרָה

וְסוֹפְדִים:

נְשָׁמוֹת עֲלוּבוֹת,

מִי יִקֹּם אֶת חֶרְפַּת מוֹתְכֶן?





בֵּין צְחוֹק נַעֲוֵי־נִצָּחוֹן

וְאֶנְקַת גּוֹיִים רְעֵבִים

יָמוּת קוֹלֵנוּ:

נְשָׁמוֹת עֲזוּבוֹת,

מִי יִקֹּם אֶת חֶרְפַּת מוֹתְכֶן?





הֲכָכָה נֵשֵׁב שְׁחוֹחַ

עַד אִם קָפָא דָמֵנוּ

וּמֹחֵנוּ יִזַּל מֵעֵינֵינוּ,

בעוֹד שְׂפָתֵינוּ דוֹלְקוֹת:

נְשָׁמוֹת אֲהוּבוֹת,

מִי יִקֹּם אֶת חֶרְפַּת מוֹתְכֶן?"




סיון תרע"ט










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/34779