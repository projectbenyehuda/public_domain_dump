


	
	זִקְנָה
	








לִפְנֵי שָׁנִים עֶשֶׂר שַׁרְתִּי לָךְ

שִׁיר מָלֵא עֶצֶב (אִישׁ לֹא יָדַע זֹאת);

עַתָּה כַּאֲשֶׁר אָמְנָם זָקַנְתִּי

מֵאָז אֵיטִיבָה רְאוֹת.





אֲשֶׁר אֻכַּל בְּלַהַב נְעוּרַי

רֶגַע רֶגַע (כִּנְעֹרֶת בַּהֲרִיחָהּ אֵשׁ),

עַתָּה יְזוּנֵנִי בְּכָל יוֹם תָּמִיד,

וְלֹא יִדַּל הַיֵּשׁ.





כַּאֲגַם כְּסוּי יְרוֹקָה עָבָה

יִשְׁקֹט (וְדָגִים בּוֹ יַעַרְכוּ קְרָב),

כָּכָה יְכַס לוֹט אֶזְרָחוּתִי

עַל אֲשֶׁר בִּי יִתְגָּר וָרָב.




תרפ"ו










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/39906