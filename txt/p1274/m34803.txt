


	
	עַל הַקִּרְיָה
	




צְרִיחַ מִגְדָּל — גְּלִיל־לֶהָבוֹת

נָטוּי עַל מְרוֹמֵי קָרֶת,

טְבוּל אוּר אָיֹם שִׂיא הַחוֹמוֹת,

עַל גַּגּוֹתָן אֵשׁ בּוֹעָרֶת.





אֵד טְעוּן־לַיְלָה עַל מָתְנֵיהֶן —

רְאִי, דְּבַר־פֶּלֶא עַתָּה נוֹפֵל:

עַל הַקִּרְיָה בְּעֵרַת־שֶׁמֶשׁ

וּמִתַּחַת — זְרוֹעוֹת־אֹפֶל.





כֵּן גַּם עֵץ־חַיֵּינוּ, בִּתִּי:

עַל צַמַּרְתּוֹ יְקוֹד־שַׁלְהָבֶת,

אַךְ מַצַּבְתּוֹ כְּבָר עֲטוּפָה

בְּטַלִּיתוֹ שֶׁל הַמָּוֶת.




תרע"ב










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/34803