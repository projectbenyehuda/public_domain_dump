


	
	עיבודה המוסרי של החברה
	



עיבּוּדה המוּסרי של החברה דוֹמה לעיבּוּד האדמה: לפנים
היתה האדמה עוֹשׂה קוֹץ ודרדר והאדם היה גוֹחן עליה ועוֹקרם וּמכלם בּידיו
הקטנוֹת, ידי בשׂר. שנים גשוּמוֹת הרבּוּ את הצמחים השוֹטים ולא היה בכוֹח
האדם לעקוֹר אלא מקצת מן המקצת. עד שבּאוּ המכשירים הקטנים, ולאחרוֹנה
המכוֹנה, שסייעוּ בידי האדם לעמוֹד כּנגד המשחיתים. כּך גם בּשׂדה המוּסר
האנוֹשי. תחילה היוּ בעלי מוּסר יחידים שעסקוּ בביעוּר הקוֹצים מן הכּרם,
אחר כּך בּאוּ חברוֹת קטנוֹת. הם הספּיקוּ בקוֹשי בזמנים כּתיקוּנם,


כּשהאוֹכלוֹסים לא היוּ מרוּבּים והפּרטים עסקוּ בעיבּוּד הקרקע המוּסרי.


עם ריבּוּי האוֹכלוֹסים לאין שיעוּר והתייאשוּת הפּרטים מעקירת הקוֹצים
הכּוֹבשים שטחים עצוּמים, הכרח הוּא להשתמש בּמכוֹנוֹת אדירוֹת כּוֹח,
כּלוֹמר, בּשיטוֹת ממלכתיוֹת, לשם שיפּוּר מוּסרה של החברה. יד היחידים
קצרה.










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/37740