


	
	בּעוֹדִי רַךְ־יָמִים
	




בְּעוֹדִי רַךְ־יָמִים נִגְלֵית לִי, חֲמוּדָה,

בְּנוֹף־חֲלוֹם מְלַבְלֵב הִתְהַלְּכָה דְמוּתֵך;

אַט חָוַר הַמַּרְאֶה וָאִיקַץ בַּחֲרָדָה,

אַךְ בִּשְׁבִילֵי גַן־לִבִּי עוֹד הִלְּכָה דְּמוּתֵךְ.

וְשֵׁנִית נִגְלֵית לִי בַּעֲרֹב חֲלוֹמוֹתַי,

וּדְמוּתֵךְ עֲטוּפָה הוֹד גְּלִימַת־הַסַּעַר.

אִם יֶחֱוַר הַמַּרְאֶה וּלְהָקִיץ אֶחֱרָדָה –

הֵן אֶמְצָא גַן־לִבִּי רֵיק וַעֲקוּר־סָעַר.




תרע"ו










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/34764