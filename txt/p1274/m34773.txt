


	
	מָה אֲנִי בֵּין כּוֹבְשֵׁי־אֶרֶץ?
	




מַָה אֲנִי בֵּין כּוֹבְשֵׁי־אֶרֶץ?

בְּרַק הַחֶרֶב בְּזֹהַר שֶׁמֶשׁ,

צַהֲלַת סוּס בַּמֶּרְחָק דּוֹהֵר

יְרַפּוּ יָדַי בַּחֲלוֹמוֹת.





מָה אֲנִי בֵּין בּוֹנֵי־אֶרֶץ?

דִּמְמַת אֶבֶן עֲלֵי דֶרֶךְ,

בְּכִי הָרוּחַ בְּשִׂיחֵי בִּצָּה

יְרַפּוּ יָדַי בַּחֲלוֹמוֹת.





מָה אֲנִי בֵּין פּוֹלְחֵי־אֶרֶץ?

לְטָאָה, שׁוֹהָה עַל הַמַּעֲנִית,

חַרְגּוֹל פּוֹזֵם בְּבֹקֶר קָצִיר

יְרַפּוּ יָדַי בַּחֲלוֹמוֹת.




תרע"ט










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/34773