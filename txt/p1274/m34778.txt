


	
	מִן הָעֹמֶק
	




מִן הָעֹמֶק עוֹלִים קוֹלוֹת,

מִסּוֹף עָמְקִי בּוֹקְעִים קוֹלוֹת:

”לֵךְ בִּקְטַנוֹת, אָדָם יָחִיד,

יִשְׁגוּ עַזֵּי־רֹב בִּגְדוֹלוֹת!"





מֵעֲלִיַּת־מַחְשְׁבוֹתַי

אֶשְׁמַע כְּמוֹ לְחִישׁוֹת חוֹלוֹת:

"לֵךְ בִּקְטַנּוֹת, אָדָם רָפֶה,

יִתְעוּ קָרֵי־אוֹן בִּגְדוֹלוֹת!"





וּמִסְּבִיבִי בַּאֲשֶׁר אַבִּיט

עֵינֵי יַלְדָּה עָלַי שׁוֹלוֹת:

״לֵךְ בִּקְטַנּוֹת, אַבָּא אוֹהֵב,

יְבַקְּשׁוּ זָרֵי־חַיִּים גְּדוֹלוֹת!"




תרע"ט










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/34778