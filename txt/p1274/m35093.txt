


	
	דֵּיג חֲצוֹת
	




הַסּוּף כִּקְהַל רוּחוֹת יָזוּעַ,

שַׁחֲרָה מְצוּלַת הַיְאוֹר,

רַק עַל טַבּוּרוֹ כְּקֶשֶׁת

שֶׁל כֶּסֶף מָתוּחַ הָאוֹר.





אֲנִי וְהַדּוּגִית קָפָאנוּ

בֵּין תְּהוֹמוֹת עֹמֶק וָעָל,

אַךְ יָדַי הַמֵּתוֹת תִּמְשֶׁינָה

מִכְמֹרֶת מֵחֶשְׁכַת הַגָּל.



מָה אַעֲלֶה לָעוֹלָם הַקָּרוּשׁ?

מַה יָּאִיר הַשֶׁמֶשׁ עִם צֵאת:

שְׁלַל דָּגִים כְּכֶסֶף מְפַרְכֵּס,

אוֹ בְּהֵמוֹת כְּבַד־גֶּשֶׁם וָמֵת?




תרפ"ד










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/35093