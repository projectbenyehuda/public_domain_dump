


	
	עַתָּה הַשְׁמַע דְּבָרְךָ!
	








תַּכְלִית נְדוּדַי הֵן הָיִיתָ לִי יוֹם־יוֹם,

יַעַר חָבִיב, בִּימוֹת נְעוּרִים רָעִים וְטוֹבִים,

לְךָ גִּלִּיתִי גִּלּוּי־אָשְׁרִי בָּא בַּחֲלוֹם,

אַף שָׁפַכְתִּי בְּחֵיקְךָ נֶאֶמְנֵי הַמַּכְאוֹבִים.





וְשׁוּב אֲחַפֵּשׂ מַשְׁרֵי־צִלְּךָ: עֵץ וּסְבָךְ,



רַעַשׁ יָם־בַּדֶּיךָ נוֹרָא־הוֹד יִנּוֹעַ:



עַתָּה הַשְׁמַע דְּבָרְךָ! רְאֵה, הֵא דְבָרִי לְךָ,

נֶחְבָּא בְּכִי גַּם שָׂשׂוֹן, אֹבֶה רַק עוֹד שְׁמֹעַ.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/39812