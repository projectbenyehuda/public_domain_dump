


	
	[בין עצי היער]
	








בֵין עֲצֵי הַיַּעַר

מַלְבִּין הַסַּעַר,

בְּתוֹךְ הָעֳפָאִים

לְחִישַׁת־חֲשָׁאִים

הוֹמָה עֲצוּבָה…





הוֹ, אֲהוּבָה!





מִשְׁתַּקְּפָה בַּבְּרֵכָה,

מַרְאָה עֲמֻקָּה,

דְּמוּת הָעֲרָבָה

שְׁחוֹרָה, חֲשֻׁכָּה,

בָּהּ רוּחַ בּוֹכִיָּה…





נַחֲלֹם, הַשָּׁעָה הִגִּיעָה.





כְּרֶדֶת מְנוּחָה

גְּדוֹלָה, עֲדִינָה,

מִמָּרוֹם שְׁלוּחָה,

נַפְשִׁי הֶאֱזִינָה.

הִנֵּה הַשָּׁעָה הַמְקֻוָּה…





אֲהוּבָה!













את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/39814