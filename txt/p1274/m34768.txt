


	
	עֶרֶב
	




תִּדְעַךְ תִּקְוַת הַתְּכֵלֶת

עַל הַיָּם הַמְשַׂחֵק.

יֶחֱוַר רֶמֶז הַזָּהָב

וְהוּא נָס וּמִתְרַחֵק.





וּבְעוֹד נְגִינַת הַמֶּרְחָק

מִסְּבִיבִי וּבִי הִיא –

כֶּתֶם שָׁחוֹר מִתְנַשֵּא

וְצָף מוּל יְצִיעִי.





הוּא מֵלִיט אֶת גּוּפִי

בִּמְהוּתוֹ הַזָּרָה,

וְנוֹטְפָה אֶל נַפְשִׁי

טִפָּתוֹ הַקָּרָה.




תרע"ו










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/34768