


	
	בֵּין חוֹגְגִים
	




בַּעֲגֹם רוּחִי בֵּין חוֹגְגִים

צַדְתִּי דְמוּתָהּ,

מְאוֹר עֵינָהּ וּצְחוֹקָה

וְעַנְוַת־מַלְכוּתָהּ.





עִם אִישׁ נָכְרִי נִצָּבָה,

תְּפוּשָׂה בְּשִׂיחָה,

אַךְ בְּהַטּוֹתָהּ מַבָּטָהּ

עָלַי אוֹתוֹ הִנִּיחָה.





שַׁלְוַת עֵינָהּ עָלַי נָחָה,

סֵעֲרָה כָּל רוּחִי,

וְהֶגְיוֹנַי דָּוִים מִלֵּלוּ:

עַל לִבִּי תָּנוּחִי.




תרפ"ג










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/34894