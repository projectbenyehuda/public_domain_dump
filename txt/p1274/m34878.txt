


	
	סְבִיבוֹתַי יוּטַל גּוֹרָל...
	




סְבִיבוֹתַי יוּטַל גּוֹרָל

לְעַם שְׂרִידֵי תֹפֶת,

וְחַיֵּי אַחִים נוֹבְלִים

בְּשִׁמְמוֹת מוֹלֶדֶת,

כְּצִיץ מֵרָחוֹק שָׁתוּל

שַׁח בִּגְבוּרוֹת שֶׁמֶשׁ.





וַאֲנִי עַל מֵי מְנוּחוֹת

אֶרְאֶה נִטְפֵי חַיַּי

עוֹלִים בְּאֵד זֹהַר,

כָּלִים עִם נְשִׁיבַת

רוּחַ הָעֲרָבוֹת

וְקָרַת־עַד בִּי תִגְבָּר.




תר"פ










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/34878