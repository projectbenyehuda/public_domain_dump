


	
	בְּאֶחָד מֵעַרְבֵי הָָאָבִיב הָרַעֲנָן...
	




בְּאֶחָד מֵעַרְבֵי הָָאָבִיב הָרַעֲנָן

הִתְפָּרְצָה אֶל חַדְרִי וּרְסִיסִים בִּשְׂעָרָהּ,

וַתִּצְחַק צְחוֹק גָּדוֹל בְּקוֹלָהּ־הַפַּעֲמוֹן,

וַתִּפֹּל אֶל זְרוֹעִי כִּכְרוּב מִן הַסְּעָרָה.





וּמִלָּה קוֹבֶלֶת זָרַקְתִּי מִשְּׂפָתַי:

מַדּוּעַ הִרְטִיבֵךְ זֶה מְטַר־הָעֲנָנִים?

וַיִּגְדַּל עוֹד צְחוֹקָהּ וּבְכַפָּהּ לִי טָפְחָה:

“הֵן עַתָּה, מַחְמַדִּי, לִי רֵיחַ עֲדָנִים!”




תרע"ב










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/34804