


	
	בֵּין שְׁבִילֵי־שְׁמָמָה
	








הִיא גָרָה בֵּין שְׁבִילֵי־שְׁמָמָה



עַל־יַד מַבּוּעַ דּוֹב1;



אֵין אִישׁ יַגְדִּיל שָׁם אֶת שְׁמָהּ,

מְעַטִּים שָׁם – לֶאֱהֹב.





צִיץ־תְּכֵלֶת אֵצֶל כֵּף עַתִּיק,

וְהוּא נֶחְבָּא בַּצֵּל;

יָפֶה כְּמוֹ כּוֹכָב מַבְהִיק

בּוֹדֵד בְּשַׁחַק־לֵיל.





שְׁכוּחָה חַיִּים, וּמִי יָדַע

יוֹם בּוֹ חָדְלָה הֱיוֹת?

הִיא בְּקִבְרָהּ, וַאֲנִי, אֲהָהּ,

אֲנִי אוֹסִיף לִחְיוֹת!



















שם נהר בדרבּישיר  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/39821