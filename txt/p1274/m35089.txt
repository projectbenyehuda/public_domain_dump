


	
	כֹּה יַעַשׂ הָאָדָם
	




כֹּה יַעַשׂ הָאָדָם: יְאַמֵּץ כַּף־יְמִינוֹ

לִפְתֹּחַ אֶגְרוֹף־שְׂמֹאלוֹ.

אוֹי לוֹ מִגְּבוּרָתוֹ, אוֹי לוֹ מֵחֻלְשָׁתוֹ:

אִם יְמִינוֹ תָּעֹז יֶחֱלַשׁ בִּשְׂמֹאלוֹ,

אִם שְׂמֹאלוֹ תַּעֲמֹד יֶחֱלַשׁ בִּימִינוֹ.

עַל כֵּן אָמַרְתִּי: אִם לֹא יוּכַל

הָאָדָם גְּבֹר עַל כָּל עַצְמוֹ,

טוֹב כִּי יִסְפֹּק שְׁתֵּי יָדָיו

וְיֵאָנֵק עַל הַחַיִּים תַּחַת הַשֶּׁמֶשׁ,

אֲשֶׁר אֵין נִיב לְצַעֲרָם הַיּוֹקֵד.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/35089