


	
	הַמּוֹקֵשׁ
	








אֶשְׁמַע זַעֲקַת־מַכְאוֹב פִּתְאֹם!

אַרְנָב קָטָן נֶאֱחָז בַּמְּצָד.

הִנֵּה אֶשְׁמַע זְעָקָה שֵׁנִית,

אַךְ לֹא אֵדַע מֵאֵי זֶה צַד.





אַךְ לֹא אֵדַע מֵאֵי זֶה צַד

זֹה זַעֲקָתוֹ תִּקְרָא עֶזְרָה;

קוֹל זַעֲקָתוֹ הָאֲוִיר יַחֲרִיד,

בַּכֹּל סְבִיב אֵימָה יִזְרָע.





בַּכֹּל סְבִיב אֵימָה יִזְרַע,

כִּי יְעַו אֶת פַּרְצוּפוֹ הַקָּט

בְּזַעֲקָתוֹ לְעֶזְרָה שֵׁנִית,

אַךְ לֹא אֶמְצָא אֵיפֹה נִלְכַּד!





אַךְ לֹא אֶמְצָא אֵיפֹה נִלְכַּד,

אֵיפֹה כַּפּוֹ שָׂם בַּמּוֹקֵשׁ.

יְצוּר פָּעוּט! הָהּ, יְצוּר פָּעוּט!

בְּכָל מָקוֹם אֲנִי מְבַקֵּשׁ.















את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/39822