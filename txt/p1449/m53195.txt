


	
	[בגדת באשתך]
	



בגדת באשתך – ואתה עומד לפני השאלה, אם לגלות לה את
המעשה או להעלימו ממנה. שתי מדות נתּנו כאן, שתי מדות של מוסר. האחת דנה
על הענין מתך הערכה חיצונית, הערכת התועלת והנזק, ומכרעת: אל תגלה לה ולא
תצערנה, שהרי לא המעשה עצמו מקפח אותה אלא ידיעת המעשה גורמת לה יסורים.
השניה דנה מתוך הערכה פנימית ומכרעת: אל תשכן שקר בביתך, מוטב שתצערנה
ובלבד שלא תהא רמאות חוצצת בינך ובינה.

בשתי מדות־מוסר אלו יש להבחין בין שני עולמות גדולים: בין הערכה חמרנית לבין הערכה רוחנית.










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/53195