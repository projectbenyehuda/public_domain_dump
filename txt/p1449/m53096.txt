


	
	כח־הנגוד של האישיות
	



מהותה של אישיות היא בכח־הנגוד כלפי הבלתי־אני, לאמר
בהתנגדותה לקליטת הזר. אולם עם כח־נגוד זה, המסרב לזכות בשל אחרים או מן
ההפקר, נִתן לה הכח לכבוש את החוץ, להקנותו לעצמו ולמזגו בתוכו. כל
שהאישיות גדולה, גדולים בה שני הכחות הללו הן בשניותם והן באחדותם
העליונה.

ודע אין דבר נקנה יפה אלא מתוך קרָב של התנגדות לאותו דבר.










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/53096