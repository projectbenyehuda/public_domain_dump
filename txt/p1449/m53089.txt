


	
	עטור סופרים
	



סופרים גדולים אומרים בתקופות שונות דבר אחד, מגלים אמת אחת ומכונים זה לזה – ואף־על־פי־כן כל אחד מהם חדש איזה דבר.

כנגדם הסופרים הקטנים, הזו’רנליסטנים, מדברים בסגנונים
שונים וכל אחד מהם כאִלו בא לגלות אמת משלו – ואף־על־פי־כן אינם משמיעים
כולם אלא אותו דבר אחד, שכבר נאמר ונשנה לפנים והם רק דשים במוכן ומגלגלים
אותו כמה גלגולים מיותרים כדי לטשטש את דמותו ומוסיפים עליו דרך אגב נפך של
כחל ושרק, עטור סופרים עד כדי להיות לו ברק החדוש. הם קנו אותו בשנוי להפסד
ולא לשבח.

*

יש סופרים שכל מלאכתם אינה בעִקרה אלא תרגום דברים משֶל
אחרים לא אל לשון אחרת אלא אל איזה סגנון אחר, העתקה אל צורת־הרצאה
אחרת. לפי רוב הם מסכסכים את הלשון הפשוטה של המקור כדי להעלים עליו ועל
גנבתם.

מרובים הספרים המקוריים, כביכול, שהם תרגומים מבחינה זו ועסוקם רע.










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/53089