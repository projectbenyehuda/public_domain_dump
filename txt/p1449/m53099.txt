


	
	דברן וכתבן
	



אין השם דברן חל אלא על מי שנִתן לו הכשרון לדבר דברים
נאים אף כשאין לו מה לאמר ולספר; ואין השם ז’ורנליסטן עולה אלא למי
שנִתן לו הכשרון לכתוב דברים נאים אף כשאין הרגשה בלבו ואין מחשבה במחו.
ואִלו מי שיש לו מה לדבר או לכתוב, הלה או חושב או משורר – וזהו לפי רוב
הפוכו של הדברן או הכתבן.

*

גדולה סכנתו של דברן. כלי־זין חד בידו לסמא את העינים
ולהוליך אחריו שולל המוני בני־אדם, ועדין אנו מזלזלים בשלטונו ולא הכרנו
די־צורך בסכנתו. אפשר יגיעו לנו ימים והצבור יראה הכרח לעצמו לפקוח בשבע
עינים על כל דברן שלא ישתמש בכלי־זינו לרעה ולא יסכן את הרבים – והחוקים
שנקבעו כלפי המזוינים כלי־זין, יחולו גם עליו…










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/53099