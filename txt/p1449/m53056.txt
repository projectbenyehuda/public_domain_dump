


	
	מתנות עניים
	



גדולה שדה־המחשבה ויש די מקום למתנות עניים; ללקט, שכחה ופאה.

יגעת, זרעת ואתה בא לקצור בשדה־מחשבותיך – אל תהא חס על כל
חטה ועל כל שבולת ואל תקצור הכל ואל תעמר הכל. הנח שכחה ופאה לעניי־הרוח,
שאין להם משלהם והם מתפרנסים מן ההפקר. הנח לקט ללוקטים וללוקטים אחרי
לוקטים: לנמושות, הפרשנים והסבוראים, העושים תדיר בשדה אחרים וזוכים במה
שנָשר מיד הבעלים בהסח־הדעת בין השיטין.


תנָא ושיֵר.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/53056