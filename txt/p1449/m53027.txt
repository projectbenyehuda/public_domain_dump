


	
	זכויות של שעבוד
	



יפה כחם של אבות משל בנים. אין האבות מבינים לרוח הבנים
ואין לדַין עמהם על כך. זו זכותם הטבעית של אבות לגבי בנים; אין עבר מבין
עתיד. ואִלו הבנים מצווים ועומדים להבין לרוח אבות, שאלמלא כן במה הם עולים
על שקדמו להם? זה כבודו של עתיד, שהוא מצווה ועומד להבין את
עברו.

ידם של הבנים על התחתונה.

והוא הדין במאמין וחפשי, אחד בעיניני דת ואחד בעניני דעות
ואמונות – כגון אמונה במוסר, אמונה בשכל. החפשי בדעותיו מחויב להבין את
מתנגדו, את האדוק באמונתו, ולמצוא הסבה והנמוק לדעותיו של זה. והלה פטור
מאותה חובה ורשאי להתרגז ולהתמרמר על האפיקורס, לגנותו ולכנותו רשע, זאת
אומרת: מותר לו שלא להבין את מתנגדו.

לפיכך כל וכוח שבין מאין וחפשי בדעותיו, נוח לזה וקשה לזה; יש בו משם עוות־דין מלכתחלה, שהרי אין זכויותיהם שוות.

ידו של בן־חורים על התחתונה.










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/53027