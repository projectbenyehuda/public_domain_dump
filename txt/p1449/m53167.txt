


	
	[יש ואנו מתפלאים על אהבתו של איש]
	



יש ואנו מתפלאים על אהבתו של איש לאשה מכוערת; והן אנו
מוצאים, שדוקא המכוערות זוכות לגברים נאים. אולם לא הרי שדה־המחישה של
האוהב כהרי שדה־המחישה של המבקר: הלה ראה את האשה תחלה בעונת יפיה או ראה
אותה פעם בנקודת־יופי מיוחדת שבה – לדוגמה, בשעת חין־תוגתה או בשעת
שכרון־אהבתה ואותה נקודה של עונה או שעה נעשתה מרכז לראיתו ולהערכתו
ומאצלת מהודה גם על כעורה עד שאינו מוחש לו; ואִלו אנו רואים אותה ראיה
שבהקף ולא שביחוד, ועל־כן אנו מתפלאים.










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/53167