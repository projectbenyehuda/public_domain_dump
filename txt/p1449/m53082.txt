


	
	זכויותיו של גאון
	



כשם שיש זכות־חרות של שירה (licentia poetica), כך יש מעין זכות־חרות של גאוניות – licentia genialis
. האם צדק גאון זה או זה ברעיונותיו, במשפטיו? אף אם לא
צדק בהם, ערכם מרובה משֶל הדברים הצודקים שאנשים בינונים רגילים אצלם.
הגאוניות היא מעֵבר למדת נכון ולא־נכון. אפילו בשגיאותיה יש משום גלוי
אפקים רחבים. על־כן יש ולאחרי דורות הן מתפרשות על־ידי הטיה קלה פרוש אחר
והרי הן פותחות פתח לתורה חדשה, שנתכון ולא נתכון לה הגאון.

זאת אומרת: גדול כח־הפריה של היצירה הגאונית, עד שגם בעלי־מומים ויוצאי־דופן שהולידה לנו מוצאים את תקונים לעתיד־לבוא.










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/53082