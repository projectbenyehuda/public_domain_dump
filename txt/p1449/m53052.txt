


	
	עדותה של פנטסיה
	



אם אתה רוצה לעמוד על טיבו של אדם, בחון את הפנטסיה שלו.
יצרים הרהורים, דעות, רגשות, רצונות – אין הם ברשותו של אדם ואין לשפוט את
האדם עליהם. אבל הפנטסיה היא ברשותו והוא אחראי לה. בה חרותו, כבודו בה. בה
אתה מכיר את חפצו האמתי, את שאיפותיו, את געגועיו. הפנטסיה משלימה את
המציאות, מתקנת את פגימותיה של זו; על המציאות אין לדון אלא עם אלהים, על
הפנטסיה אין לדון אלא עם האדם.

לפיכך אגדותיו של עם מגלות לנו את אפיו יותר משהוא מתגלה
במעשה העם ובמקריו. המקרים שקָרו לו ואף המעשים שעשה – גורלו הם, ואִלו
אגדותיו הן יצירותיו.

ועתה צא ובחון את אגדותיה של הנצרות. כמה גדולה הפטנסיה של
אכזריות באגדות החמלה שלה, כמה גדולה הפנטסיה של תאות־בשרים באגדות הנזירות
שלה.










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/53052