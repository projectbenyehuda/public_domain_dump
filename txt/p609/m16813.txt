


	
	[עֶדְנַת זִיוָנִית עֶדְנָתֵךְ]
	




עֶדְנַת זִיוָנִית עֶדְנָתֵךְ

וְרֵיחָהּ לִי מַעֲלֶה שְׁמֵךְ;

כִּי עֶדְנַת עֲלוּמַי וְרֵיחָם

בָּאוּנִי מִמֵּךְ, רַק מִמֵּךְ.



וּשְׂבֵעַת כָּל־חֵן וְכֹל נֹעַם

עָלִית בִּצְנִיעוּתֵךְ וַתִּיף;

וּבְלִבִּי נִתְגַּלּוּ נִצָּנִים,

בַּיְשָׁנִים כְּפַעֲמוֹנֵי הַזִּיו.



עֶדְנַת זִיוָנִית עֶדְנָתֵךְ

וּדְמוּת הַזִּיוָנִית לָךְ דְּמוּת;

מִצּוּף פַּעֲמוֹנַיִּךְ שָׁאַבְתִּי

לַבְּקָרִים אֶת צְנִיעוּת הֶחָרוּז.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/16813