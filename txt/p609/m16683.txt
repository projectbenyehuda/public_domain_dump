


	
	כָּל הַיְגוֹנִים
	




כָּל הַיְגוֹנִים הַמְזַמְּרִים

בַּעֲצָמַי וּבְשָׂרִי

הָפְכוּ לָחֳרִי

שֶׁל דָּמִים מַמְרִים.



כָּל הַסְפֵקוֹת הַמְיַגְּעִים

יוֹם וָלַיְלָה מֹחִי

הָפְכוּ תּוֹךְ־תּוֹכִי

לְקוֹלוֹת מְשַׁגְּעִים.



אֲנִי חַי בְּאִלְמוּת

וּבְשַׁאֲגַת יְצָרִים;

בִּי בְּאוֹן מִתְגָּרִים

גִּיל הֱיוֹת וְגִיל מוּת.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/16683