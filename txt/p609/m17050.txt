


	
	עֲנִיבוֹת ב'
	




שְׁלשִׁים שָׁנָה תָּלָה עָלָיו הַחֶבֶל

עִם עֲנִיבָה;

שְׁלשִׁים שָׁנָה טִפֵּס צִלּוֹ שֶׁל הֶבֶל

שְׁלִיבָה, שְׁלִיבָה,

שְׁלשִׁים שָׁנָה קִוָּה.



שְׁלשִׁים שָׁנָה רָחַץ בְּשָׂרוֹ בְּכָל שְׁמָנִים

עִדֵּן צַוָּאר

בְּעוֹד מֹהוֹ הָיָה כְּבֶן שְׁמוֹנִים,

וְכָל אֲשֶׁר רָאָה – צָבָר

בִּתְהוֹם עֵינָיו וּפַרְצוּפוֹ הָלַךְ וְחָוָר.



שְׁלשִׁים שָׁנָה חָלַם,

אָהַב, שָׂנֵא, שָׁתָה…

וּבִיחִידוּת, אוֹ עִם קְהַל עָם,

וְעַל סִפּוּן סְפִינָה וְגַם בִּפְנִים הַתָּא

צָחַק וְלֵאלֹהָיו חָטָא.



וּבִשְׁלשִׁים וְאַחַת הוּא בָּא לְאֶרֶץ אֲבוֹתָיו,

וּבְכִיסוֹ –

כָּל נַפְתּוּלָיו, וּבְמֹחוֹ – כָּל עֲבוֹתָיו

וּבַלַּיְלָה לְאוֹר לְבָנָה, חָדַר מִבֵּין סִדְקֵי תְּרִיסוֹ,

נִכְנַס וְטִפֵּס וְתָלָה עַצְמוֹ בְּבֵית…







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/17050