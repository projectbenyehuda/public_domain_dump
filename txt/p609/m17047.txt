


	
	מִיַּרְכְּתֵי סְפִינָה:
	




"הַיָּם רָגַע כָּחוֹל־תָּכוֹל

וּמֵימָיו – רְאִי מְלֻטָּשׁ;

הָיָה רָצוֹן לָחוּל מָחוֹל

לִקְרַאת חַיֵּי עוֹלָם חָדָשׁ.



"בַּלֵּיל הָיָה הַיָּם קוֹדֵר,

אַךְ שְׁבִיל יָרֵחַ בּוֹ הִכְסִיף;

הוֹ, לוּ אֵדַע, שֶׁבְּנִי עוֹד עֵר –

רַגְלִי אָרוּץ עַד תֵּל־אָבִיב!



"וּבְהַגִּיעַ יוֹם שִׁשִּׁי –

שֻׁלְחָן עָרַכְתִּי לִי כַּדָּת;

וּבְמִסְגֶּרֶת אֶשְׁנַבִּי

שִׁבַּצְתִּי שְׁתֵּי לַבּוֹת שַׁבָּת".




מאזניים, תרצ"ב






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/17047