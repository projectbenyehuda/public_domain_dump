


	
	בְּרֹאשׁ דְּרָכִים
	




בְּרֹאשׁ דְּרָכִים סְלוּלוֹת

הִלַּכְתִּי חַתְחַתִּים;

שַׁדְמוֹת חַיַּי כְּקַרְקָעוֹת בְּתוּלוֹת,

שֶׁזִּעְזַעְתִּין וְהֶעֱלוּ נְבָטִים.



שַׁדְמוֹת חַיַּי כֻּלָּן טְרָשִׁים,

כְּמִיהוֹת גְּלוּמוֹת;

עוֹד לֹא טמֵּאתִי קָדָשִׁים

וְלֹא קִדַּשְׁתִּי הַטֻּמְאוֹת.



וּבְמַצְרְפִי בְּיַחַד מִתְיַקְּדִים

הַבָּרִי וְהָאוּלַי;

וְאֵינִי יוֹדֵעַ מַה לְמָה מַקְדִּים –

הִיּוּלֵי עוֹלָם אוֹ הִיּוּלַי.



וְכַטֶּבַע זֶה מָלֵאתִי חֲסָדִים

וְכָמוֹהוּ נְקָמוֹת לִי וְשִׁלְּמִים;

וְאִם עֲדַיִן לֹא קְבַעְתֶּם לִי מְמַדִּים –

הֲרֵי עִוְּרִים אַתֶּם, חֵרְשִׁים־אִלְּמִים.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/16685