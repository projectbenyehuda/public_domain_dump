


	
	[הֵמָּה שָׁרִים עַל שַׁלֶּכֶת\]
	




הֵמָּה שָׁרִים עַל שַׁלֶּכֶת,

וְאָנֹכִי – עַל הָאָבִיב;

הוֹי, מַה־בָּחְַלָה נַפְשִׁי לִרְאוֹת

כְּנוּפִיוֹת חוֹל וּסְתָו מִסָּבִיב!



הֵמָּה חַיִּים עִם הָעִתִּים

עִם הָעִתִּים הֵם מִשְׁתַּנִּים;

וְאָנֹכִי קוֹרֵא תִגָּר

עַל מְחוֹקְקֵי הַזְּמַנִּים.



מַה־כִּי אָבִיב אֶחָד יָמוּת,

וְאְֶלִיל מַה־כִּי יִכָּחֵד;

חַי אְַנִי מֵעַל הָאֵלִים

חַיֵּי יָחִיד….







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/16901