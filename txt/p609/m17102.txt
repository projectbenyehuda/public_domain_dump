


	
	בְּעַד אֶשְׁנַבִּי
	




בְּעַד אֶשְׁנַבִּי נִשְׁקַפְתִּי לִי,

אוּלַי בְּשׂוֹרָה תַּגִּיעַ;

בִּיעָף תָּבֹא אֵלַי צִפּוֹר קְטַנָּה,

בְּחֵן לִי רֹאשׁ תָּנִיעַ.

יָפְיָפִית לִי, צִפּוֹר קְטַנָּה,

בִּכְנָפַיִךְ נֹעַם;

אִגֶּרֶת־חֶמֶד הִיא מוֹסֶרֶת לִי –

לִבִּי כְּהֹלֶם פָּעַם.

אֶקְרָא, אֶקְרָא שׁוּרָה שְׁנִיָּה,

הוּא מֵת וְלֹא אֶרְאֶנּוּ.

קִרְאוּ נָא לְחַבְרוֹתַי כֻּלָּן

כִּי תָּבֹאנָה הֵנָּה;

מִי כָּמוֹנִי חוֹלַת הָאַהֲבָה –

יַחַד גַּם נִבְכֶּה נָא.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/17102