


	
	בַּכֶּרֶם
	




מִתְעַנְבְּרִים, מִתְפַּחֲמִים

גְּבִיעֵי גְפָנִים, מִתְיַחֲמִים

עִם אֶשְׁכּוֹלוֹת כְּרָמִים.



אָדֹם־לָבָן נִמְזַג, נִתָּן

בַּאֲשִׁישׁוֹת אוֹ חָבִיתָן

לַשְׁבִּיב בָּבוֹת וּלְהַצִּיתָן.



וְאִם בַּדָּם תַּזִּיל יֵינוֹת —

הָאֲהָבוֹת שׁוּב עֲשֵׁנוֹת

וְאַף מְדוֹדְדוֹת זְקֵנוֹת.



וְטוֹב הַיַּיִן מִן הַדְּבַשׁ,

יוֹתֵר יֶחְמַר, יֶהֱמֶה, יִגְעַשׁ;

וְעַז יָשָׁן, מוּעָז חָדָשׁ.



וְקַח, בּוֹצֵר, לְךָ דֻּגְמָה —

עִנְּבֵי הַגֶּפֶן: מְלֹא לֻגְמָה

תִּשְׁתֶּה מִשֶּׁמֶשׁ, לֹא פֻּגְּמָה.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/17030