


	
	[תְּפִלָּה קְטַנָּה]
	




תְּפִלָּה קְטַנָּה, תְּפִלָּה זַכָּה,

שׁוּבִי נָא אֵלָי;

עִם תְּסִיסָתֵךְ שׁוּב מְפַכָּה

אֱלָהוּת עָלָי,



דִּמְעָה קְטַנָּה, דִּמְעָה צְלוּלָה,

רְדִי מֵעֵינִי שׁוּב;

דֶּרֶךְ כּוּרֵךְ נַפְשִׁי כֻּלָּהּ

תִּטְהַר טֹהַר כְּרוּב.



דְּמוּת הַקֹּדֶשׁ, דְּמוּת הַנְּעוּרִים,

שׁוּב הֵרָאִי לִי;

נַפְשִׁי תָּחֹג חַג הַנְּעוּרִים,

חַג הִתְחַדְּשׁוּת בִּי.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/16820