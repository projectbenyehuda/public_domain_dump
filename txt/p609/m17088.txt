


	
	רַדְיוֹ
	




לֵיל יָרֵחַ.

יְרוּשָׁלַיִם בֵּין הָרִים דְּמוּמִים סְגוּרָה;

וּבְרַדְיוֹ קוֹל־אַשְׁכְּנַז צָרוּד צוֹרֵחַ:

"דֶר יוּדֶה, דֶר יוּדֶה הַמְצֹרָע!

עִקְדוּהוּ עַל מִזְבֵּחַ,

כִּרְכוּהוּ וְשִׂרְפוּהוּ בִּגְוִילֵי תּוֹרָה!"



מֵעַל מִגְדַּל דָּוִד “דֶר יוּדֶה” גַּל שׁוֹלֵחַ:

"הוֹי, אַשְׁכְּנַז הָאֲרוּרָה,

נָבִיא אֶחָד יְרוּשַׁלְמִי עַל הַר קֵרֵחַ

אוֹ בְּתוֹךְ מְאוּרָה

לוּ קָם וְשַׁאַג אַךְ יִשְׁאַג –

וְהָפַךְ אַרְצֵךְ כְּתֹפֶת הַמְּדוּרָה."







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/17088