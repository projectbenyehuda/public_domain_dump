


	
	בָּשָּׂדֶה
	




לוֹהֵט הַיּוֹם כְּמוֹ מוֹקֵד.

מִי נִפְקַד וּמִי פּוֹקֵד?

הַמַּגָּל רוֹקֵד.



וְלוֹ לָשׁוֹן קָרָה־חַמָּה,

חֲצִי עִגּוּל, אָרְכּוֹ אַמָּה,

וּמְגַפֵּף קָמָה.



כְּנֶגֶד שֶׁמֶשׁ הוּא כָּחֹל,

כְּנַף לֵיל בַּיּוֹם תַּצִּית מָחוֹל

וְאוֹהֵב שָׁכֹל



לוֹהֵט הַיּוֹם כְּמוֹ כִּבְשָׁן,

הַמַּגָּל שֻׁלַּף מִנְּדָן,

דִּין דָּן.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/17029