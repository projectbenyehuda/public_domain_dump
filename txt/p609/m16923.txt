


	
	[בִּגְבוּלוֹת זְרוֹעוֹתַיִךְ]
	




בִּגְבוּלוֹת זְרוֹעוֹתַיִךְ

טֻשְׁטְשׁוּ הַגְּבוּלִים;

וּבִרְצוֹן כִּבּוּשֵׁךְ

כָּל הָרְצוֹנוֹת כְּלוּלִים.



אַתְּ אָדַמְתְּ מִתַּאֲוָה

אַף חָוַרְתְּ מִבּוּשָׁה;

וּבִרְצוֹנִי יֻחֲדוּ

הַטֻּמְאָה וְהַקְּדֻשָּׁה.



וּבִכְבוֹת הַמְּנוֹרָה

הוּצַת הַגֵּיהִנָּם;

וּכְכָל שֶׁעָמְקָה נְפִילָה

כֵּן הַנְפִילָה תִנְעָם.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/16923