


	
	[שְׁמֵךְ לֹא אֶשָֹּא מֵעַתָּה עַל שִפָתַי]
	




שְׁמֵךְ לֹא אֶשָֹּא מֵעַתָּה עַל שִפָתַי

וְלֹא אֶכְתֹּב אֵלַיִךְ אִגֶּרֶת;

הֵן אֲנִי הוּא עוֹד אוֹתוֹ שֶׁהָיָה

וְאַף אַתְּ הֵן לֹא תִהְיִי אַחֶרֶת.



עַכְשָו אֵדַע: לֹא אַתְּ הַמְבֻקֶּשֶׁת

וְהַמְבַקְּשֵׁךְ – לֹא אֲנִי, לֹא אֲנִי.

זֹהַר רִאשוֹן שֶל שַׁחֲרִית־אַהֲבָתִי

שִׁכְּרַנִי, הִכַּנִי, הִטְעַנִי.



עַכְשָיו אֵדַע: לֹא לָךְ הִתְפַּלַלְתִּי,

אַתְּ הָיִית זֵכֶר קַל שֶל הָאִשָּׁה,

אֲשֶׁר לָהּ תֶּחְמַרְנָה תְּפִלּוֹתַי

וַאֲשֶׁר אֵלֶךְ לְאוֹרָהּ וּלְאִשָּׁה.



אַל נָא תְּבַקְּשִׁי מִמֶּנִי דְּבַר שָׁלוֹם

אַף אֲנִי אֵינִי רוֹצֶה מַזְכֶּרֶת;

מַה שֶׁיֶּהְגֶּה לָךְ פִּי מִתּוֹךְ פְּרִידָה;

כִּי לֹא אֶכְתֹּב אֵלַיךְ אִגֶּרֶת.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/16921