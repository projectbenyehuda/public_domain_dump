


	
	יִפֹּל דָּבָר
	




בִּירוּשָׁלַיִם זֹאת אוֹי לִי, אוֹי לִי, אוֹי לִי,

עָלַי, חָנוּט בַּכּוּךְ, פַּלֵּד קוֹלִי.



בִּירוּשָׁלַיִם זֹאת אַזְעִיק כָּל צוּק בַּחֲמַת חֳרִי:

כֻּבַּל אֲרִי.



בִּירוּשָׁלַיִם זֹאת הָעָם נִזְרוֹ יַאְפִּיד

עִם תַּלְתַּלֵּי לַפִּיד.



בִּירוּשָׁלַיִם זֹאת יִפֹּל דָּבָר שַׂגִּיא:

חַגִּי.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/17094