


	
	קִמּוֹשׁ וּבְרוֹשׁ
	




בְּאֶרֶץ זֹאת

רִפְּדַנִי אֱלֹהַי קִמּוֹשׁ וָחוֹחַ,

נָטַע לִי אֱלֹהַי גַּם בְּרוֹשׁ.

בְּאֶרֶץ זֹאת

מִכָּל אֶשְׁכּוֹל שָׁאַבְתִּי כֹּחַ,

וּבִסְבַךְ־צַבָּר אָלִיט הָרֹאשׁ.



בְּאֶרֶץ זֹאת

פְּתוּחוֹת לִי כָּל חוֹמָה וָדֶרֶךְ,

וְגַם חָתוּם לִי כָּל מִשְׁעוֹל.

בְּאֶרֶץ זֹאת

מֹחִי נֶאֱנָח מֵעֲבֹד בְּפֶרֶךְ,

וְטוֹב לִדֹּם מֵאֵין לִשְׁאֹל.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/16946