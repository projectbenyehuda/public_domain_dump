


	
	צִיּוּר מִן הַטֶּבַע
	




שְׁנַיִם יְהוּדִים הוֹלְכִים בָּרְחוֹב

וְלֹא הוֹלְכִים, כִּי אִם רָצִים

כְּאִלּוּ אַחֲרֵיהֶם רוֹדֵף שְׁטָר חוֹב

אוֹ רוֹדְפִים רוּחוֹת פְּרָצִים.



וּשְׁנַיִם הַיְהוּדִים סָחִים שִׂיחָה חַמָּה,

שִׂיחָה בֵּין אִישׁ קוֹנֶה לְאִישׁ סַפְסָר;

הַסַּפְסָר יָרוּץ כַּסּוּס לְמִלְחָמָה

וְהַקּוֹנֶה מְהַדֵּס אַחֲרָיו כִּנְהוֹג אַפְסָר.



הַסַּפְסָר: "אָדוֹן יָקָר, הָהּ, הִזְדָּרֵז נָא וְהַקְדֵּם,

חֲטוֹף וּקְנֵה כָּל זְמָן עוֹד יֵשׁ;

כִּי כָּל גַּרְגִּיר אֶצְלֵנוּ – אַבְנֵי אֶסְמַרְגַּדֵּשׁ

וְהַמְּחִירִים עוֹלִים בִּלְהָבוֹת שֶׁל אֵשׁ,



תִּקְנֶה מִגְרָשׁ יָשָׁר, תִּקְנֶה מִגְרָשׁ עִם הָר –

הַכֹּל יָזוּב אֶצְלֵנוּ דְּבַשׁ וְגַם חָלָב"

אַך הַקּוֹנֶה אֵינוֹ כָּל כָּך נִמְהָר

וְלֹא נִפְתֶּה לְשִׁדּוּלָיו.



הַסַּפְסָר מְאַיֵּם עָלָיו בְּצֵאת הַחֹק

עַל מוֹעָצָה מְחוֹקֶקֶת וּבְרֹע הַמַּזָּל;

אַךְ הַקּוֹנֶה עוֹנֶה בְּחֵן בַּת־צְחוֹק:

“מוֹעָצָה מְחוֹקֶקֶת? אָז הַחוֹל יוּזַל!”




הארץ, 20.11.1932






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/16771