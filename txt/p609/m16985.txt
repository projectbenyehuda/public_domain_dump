


	
	בִּשְׁגָגָה
	




סְלַח לִי, אֱלֹהִים,

פִּשְׁעִי מְאֹד כָּבֵד;

יָפָה הָיְתָה עַד מָוֶת הָאִשָּׁה הַהִיא,

עַד חֵטְא.



וְשִׁכּוֹר מִן שְֹרָף אֲשֶׁר זָלַף

וַהֲלוּם רֵיחוֹת שֶל וַרְדִּינָה –

קִרְבִּי כְּחֵץ חָלַף

גְּזַר דִּינָהּ:



“אַף הִיא תָּמוּת”…

וְהַפְּסָק פָּגַע:

שָׁנָה עָבְרָה – וּמְרַאֲשוֹתֶיהָ, הָהּ, בָּעַר שׁוֹשַׁן פָּמוּט.

סְלַח לִי, אֱלֹהִים, רָצַחְתִּי בִּשְׁגָגָה.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/16985