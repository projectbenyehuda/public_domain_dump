


	
	מִ"מְּגִלַּת הָאֵש"...
	




מִ“מְּגִלַּת הָאֵשׁ” נוֹגְנוֹת לִי תִּזְמָרוֹת שֶל כִּנּוֹרוֹת

עִם עוּגָבִים וַחֲלִילִים;

הוֹי, סוּמְפּוֹנְיַת לָשׁוֹן, טְווּיָה מִן אֲפֵלוֹת וּמִן אוֹרוֹת –

“אֵיכָה”, “שִׁיר הַשִּׁירִים” וּ“תְהִלִּים”.



וּלְשׁוֹנוֹת שֶׁל אֵשׁ מְנַסְּרוֹת שָׁם כִּקְשָׁתוֹת

עַל כִּנּוֹרוֹת הַלּוֹהֲטִים;

אֲנִי מַקְשִׁיב מִשָּׁם אַנְחַת שְֹרֵפַת שָׁתוֹת

עִם הִמְנוֹנֵי חַגִּים וּמוֹעֲדִים.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/16998