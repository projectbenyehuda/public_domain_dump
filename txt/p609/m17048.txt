


	
	מִסְפֵּד מַר
	



1


וְשַׁבֵּחַ תָּמִיד אֶת הַמֵּת

יוֹתֵר מֵאֲשֶׁר אֶת הַחַי;

וְעַכְשָׁיו יְשֻׁבַּח קָרְבַּן־עֵט

בְּפִי אַחְיוֹתַי וְאַחַי…



בְּחַיָּיו לֹא הִרְבּוּ בְּשִׁבְחוֹ,

אֶנְחָתוֹ צָלְלָה בְּלִי הֵדִים;

וְעַכְשָׁיו שֶׁ“טָבֹחַ טָבְחוּ” –

קוֹשְׁרִים לוֹ כִּתְרֵי מִסְפֵּדִים.



בְּחַיָּיו הִתְהַלֵּךְ כְּבוֹדֵד,

בְּמוֹתוֹ – מָה רַבִּים מַסְפִּידָיו!

בְּקִבְרוֹ עִם עַצְמוֹ מִסְתּוֹדֵד:

"הָאֱמֶת, שֶׁכָּל עַיִן תִּדְאַב?



"בְּחַיַּי לֹא שִׁבַּחְתֶּם אוֹתִי

"וְלָמָּה תִּבְכּוּ עַל גָּדִישׁ?

"סְפָרַי – הֵם יִבְכּוּ עַל מוֹתִי,

“סְפָרַי – הֵם יֹאמְרוּ הַ’קַּדִּישׁ'…”




הארץ, 8.7.32






על הסופר ש. בן–ציון  ↩










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/17048