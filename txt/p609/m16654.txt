


	
	חַג לַשְּׁלָדִים
	




אֲקַדֵּשׁ עֲלֵיכֶם חַג גָּדוֹל וְאָיֹם,

שְׂרוּפִים וּכְסוּחִים;

וְאַף אֶתְכֶם אַשְׁאִיג שׁוֹאַת הַיּוֹם,

טְמוּנֵי מַאְפֵּלְיַת הַכּוּכִים;

וְכִנּוֹרוֹת בִּידֵיכֶם – מֵיתְרֵיכֶם הַמְּתוּחִים

לְהַנְהִים וְלִנְהֹם

כְּגִידֵי בְּנֵי דָוִד הַטְּבוּחִים

וַאֲצַו:

נַגְּנוּ קְהַל שְׁלָדַי עִם בָּנִים וּבָנוֹת

מִמֵּיטַב יְגוֹנִים וְשִׂגְבֵי רְנָנוֹת,

חִצְּבוּ מִנִּבְלֵי אַדִּירִים

לְהָבִים אֲפִילִים וּלְהָבִים בַּכִּירִים.

פִּרְטוּ עֲמֻקּוֹת וְנַגְּנוּ שִׁגָּיוֹן

וִיזַנֵּק הֶחָזוֹן אוֹ יִפְרֹץ כִּלָּיוֹן.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/16654