


	
	טֶמְפּוֹ...
	




הַיָּם יֵז שֶׁצֶף קֶצֶף

בּוֹ חָזָק הַטֶּמְפּוֹ;

פוֹרְטִיסִּימוֹ הַקֶּצֶב

אַף בְּ“אֹהֶל שֵׁם” פֹּה.



יוֹמָם תַּכֶּה הַשֶּׁמֶשׁ,

בַּלַּיְלָה – הַחַשְׁמֶלֶת;

רַב אוֹ דוֹקְטוֹר אֶמֶשׁ –

וְהַיּוֹם לָשׁ מֶלֶט.



טִיחַ, הָבָה טִיחַ,

יַד קַבְּלָן בָּעֹרֶף;

בַּקַּיִץ אֲבַטִּיחַ

וְתַפּוּז בַּחֹרֶף.




הארץ, 9.3.1934






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/16782