


	
	[אֹהֶל קָטָן]
	




אֹהֶל קָטָן, חָצֵר קְטַנָּה

וּבֶחָצֵר גָּן;

סָפֵק לָבֹא פְּנִים, הַגַּנָּה,

אִם לִשָּׁאֵר כָּאן.



וּבַגָּן מִתְפַּתֵּל מִשְׁעוֹל

יָמִין וְגַם שְׂמֹאל;

“מִי בַּגָּן?”, הִרְהַבְתִּי לִשְׁאֹל —

אַךְ אֵין דְּמוּת, אֵין קוֹל.



כָּכָה שׁוֹתְקִים כָּל־הַשְּׁבִילִים

וְהַגָּן — כְּמוֹ זָר;

רַק לְרַגְלַי — תִּלֵּי תִּלִּים

פְּרָחִים נָבְלוּ כְּבָר.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/16827