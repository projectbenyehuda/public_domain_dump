


	
	קִינָה
	




בֵּית יִשְֹרָאֵל יִלְבַּשׁ שַֹקִּים וָאֵפֶר



וּשְֹפַת צִיּוֹן תַּעֲטֹף אֶת אַלְמְנוּת בִּגְדָהּ;



שֹרְפָה מְגִלַּת הָאֵשׁ, שֹרַף אֲרוֹן הַסֵּפֶר,



כֹּהֵן־לֵוִי־יִשְֹרָאֵל כְּאֶחָד נִגְדָּע.



הוֹי, קְחִי צִפֹּרֶן אֵשׁ, הַכְּנֶסֶת,



וְכָתוֹב וְחָתוֹם:



אֲדֹנָי נָתַן, וַאְֲדֹנָי לָקַח מַתְּנַת הַחֶסֶד



מִדּוֹר יָתוֹם.



אֲהָהּ לַיּוֹם, נָפְלָה שַׁלְהֶבֶת



בְּהַר צִיּוֹן וּבִנְבִיאוֹ: חַיִּים נַחְמָן;



הוֹי, רֵד אֵלֵינוּ, בָּדָד עִם בַּת־צִיּוֹן לָשֶׁבֶת



אֵל קַנָּא, נוֹקֵם וְרַחֲמָן.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/16999