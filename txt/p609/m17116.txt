


	
	שַׁבָּת בֵּין הַשְּׁמָשוֹת
	




שַׁבָּת הַמַּלְכָּה מֵעִמָּנוּ הוֹלֶכֶת,

בַּבַּיִת רַד אֹפֶל שֶׁל בֵּין הַשְּׁמָשׁוֹת

וּבְקֶרֶן זָוִית שִׂפְתֵי אִמָּא בְּעֶצֶב

תְּפִלַּת אֱלֹהֵי־אַבְרָהָם לוֹחֲשׁוֹת:



הַקְשֵׁב תְּפִלָּתִי מִמְּרוֹמֵי הַשָּׁמַיִם

אֱלֹהֵי אַבְרָהָם וְיִצְחָק וְיַעֲקֹב;

הַמְצֵא בְּכָבוֹד לָנוּ לֶחֶם חֻקֵּנוּ

וּלְכָל יִשְׂרָאֵל מֵרָחוֹק, מִקָּרוֹב,



הַשֶּׁמֶשׁ יָבֹא, מִתְקַדְּרִים הַשָּׁמַיִם

וְאֹפֶל וְעֶצֶב בַּבַּיִת הַצָּר;

וּבְקֶרֶן זָוִית אֵי מִשָּׁם בְּתוֹךְ סֶדֶק

שִׁירוֹ הַנּוּגֶה מְצַרְצֵר הַצְּרָצַר.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/17116