


	
	הִתְרַגְּעוּת
	




אִם יֵשׁ אֵי־שָׁם רָחוֹק

נָוֶה קָטָן, שָׁקֵט

וְלוֹ גְזוֹזְטְרָא שֶׁל עֵץ

וְעַל יָדָהּ שָׁקֵד,



אִם יֵשׁ אֵי־שָׁם רָחוֹק,

וְלוּ מְאוֹת פַּרְסָה,

סַבְתָּא, לְנֶכְדָּתָהּ

תָּשִׁיר עוֹד שִׁיר עַרְשָׂהּ –



כִּי אָז אָעוּף לְשָׁם

בְּאַחַד הָעֲרָבִים

וְשָׁם נִמְנֶה יַחְדָּו

מִסְפָּר לַכּוֹכָבִים.




ספר השנה של ארץ־ישראל לשנת תרצ"ד






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/17052