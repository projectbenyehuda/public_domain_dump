


	
	בְּיוֹם קַיִץ
	




רוּחַ, מַהֲרִי לָבֹא אֵלֵינוּ

לְהָשִׁיב כָּל לֵב מִצֶּמֶק,

לֵב זְקֵנֵינוּ וְעוּלֵינוּ,

בֵּין בָּהָר וּבֵין בָּעֵמֶק.



שַׁחַק, שְׁלַח גְּשָׁמִים עִם זֶרֶם

לְהַחֲיוֹת כָּל נִיר מִיֹּבֶשׁ,

לְרַעֲנֵן בּוֹצְרִים בַּכֶּרֶם

וְלִרְחֹץ עֵנָב כָּאֹבֶשׁ.



שֶׁמֶשׁ, דֹּם לִכְהֶרֶף עַיִן,

כִּי מֵחֹרֶב צֵל נִשְׁאָפָה;

צֶאֱלִים בָּאָרֶץ אַיִן

וִיעָרִים בָּהּ עוֹד מֵאָפַע.



אֱלֹהִים, בָּרֵךְ עִירֵנוּ

גַּם אוֹתָהּ בְּמֶתֶק יָעַר;

עַד מָתַי נִזְרֶה שִׁירֵינוּ

עַל שָׁרָב, עַל חוֹל וָמָעַר?







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/17021