


	
	[הִנֵּה הִנָּם הַהֵיכָלוֹת]
	




הִנֵּה הִנָּם הַהֵיכָלוֹת

וּמֵרָחוֹק כְּבָר אֲשׁוּרֵם;

הַרְבֵּה קִנִּים יֵשׁ בְּתוֹכָם

וְיָמֵינוּ סְפוּרִים.



אָנוּ הוֹלְכִים וְנִכְנָסִים

רוֹצִים אָנוּ אוֹ לֹא רוֹצִים

בְּעַַל כָּרְחָם הַכֹּל בָּאִים,

הַכֹּל יוֹצְאִים.



בְּרִית כָּרַתְנוּ עִם הָרֶגַע

וְהִשְׁלַמְנוּ עִם הַהֹוֶה;

מַה מִּמֶּנּוּ אִם נְמָאֵן

אוֹ אִם נֹאבֶה.



וְהַיָּמִים – עִרְבּוּב תְּחוּמִים,

עִרְבּוּב חֻלִּין וּמוֹעֲדוֹת;

וְעַל שְֹפָתֵנוּ מִלּוֹת עוֹלוֹת

וְרוֹעֲדוֹת.



וְהַדְּבָרִים כֻּלָּם חִידוֹת

נִיב וָנִיב לְסוֹד מִצְטָרְפִים;

אָנוּ מְשַׁבְּחִים אֶת הָרָשֻׁיּוֹת

גַּם מְחָרְפִים.




[השיר אינו גמור]






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/16924