


	
	מַלְכוּת הַפְּרָט
	




אִשָּׁה, יָקַרְתְּ לִי מִן הַכֶּתֶר,

נָעַמְתְּ מִן הַשַּׁרְבִיט;

בִּמְקוֹם לִנְחוֹל כְּבוֹד מֶלֶךְ – יֶתֶר

חֵן לֵישֵׁב עִמָּךְ טַן־דּוּ לְתֵה עַרְבִית.



אִשָּׁה, בָּחַרְתִּי לִי מַלְכוּת אַחֶרֶת,

עִמָּךְ שָׁפְרָה לִי חֶלְקָתִי;

רָחוֹק מִלּוֹנְדוֹן, בְּפִנָּה נִסְתֶּרֶת

אֲנִי לָךְ מֶלֶךְ וְאַתְּ הִיא מַלְכָּתִי.



וְתַחַת שֶׁדְּבָרִי יַרְדְּ יָם וְגַם יַבֶּשֶׁת –

מַלְכוּת הַפְּרָט שֶׁלִּי הוּא יַרְדְּ;

וַהֲרֵי כְּדָת וָדִין אַתְּ מְקֻדֶּשֶׁת

לִי לְאֶדִי – לְשֶׁעָבַר הַמֶּלֶךְ אֵדוּאַרְדְ.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/16765