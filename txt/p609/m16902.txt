


	
	[מִי קְרָאַנִי הֵנָּה? אְַדֹנָי קְרָאָנִי]
	




מִי קְרָאַנִי הֵנָּה? אְַדֹנָי קְרָאָנִי,

וְכָל הַעוֹלָם הְִזְמַן לִי לְבֵית הַמִּקְדָּשׁ;

עִם עַפְעַפֵּי שַׁחַר בֵּית־אֵל נִכְנָס אְַנִי,

וּבְבִטּוּאֵי שֵׁמוֹת לִי הַבֹּקֶר נִקְדַּשׁ.



וּמִזְבְּחוֹת בְּנוּיִים בַּעֲדִי עַל כָּל־צַעַד.

כָּל־אַמַּת עָפָר קְטַנָּה – בָּמָה לָעֲבוֹדָה;

ְּחֵיק כָּל־גֵּיא וָעֵמֶק אֶשְׁפֹּךְ לֵב בְּרַעַד

וְעַל כָּל־גַּבְנוּן אַקְרִיב קָרְבַּן שִׁיר וְתוֹדָה.



וְעוֹף וְחַיָּה שָׁרִים עִמִּי וּמִתְנַבְּאִים,

וְכָל הָעוֹלָם נִבְקָע לִי מִתּוֹךְ הַשִּׁירָה;

בִּרְסִיס הַטַּל אֲתַכֵּן תְּהוֹמוֹת מַיִם רַבִּים

וּבְנִצָּנֵי תֶלֶם – נִשְׁמַת כָּל־הַיְצִירָה.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/16902