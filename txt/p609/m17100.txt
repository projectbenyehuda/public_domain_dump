


	
	[זִרְחִי לִי, כָּל אֶבֶן]
	




זִרְחִי לִי, כָּל אֶבֶן

מִשַּׁעַר וָכוּךְ;

וּפְצַח נָא, כָּל גֶּוֶן,

נֻקְשֶׁה וְרָכוּךְ,

קוֹל יֶשַׁע מִנֶּוֶן

עִם רֶנֶן זָכוּךְ.



זַמְּרִי לִי, זַמֵּרִי,

גַּבְלִית שֶׁבַּקִּיר

וְרֻדָּה כְּמוֹ פֶּרִי

אָפִיל אוֹ בַּכִּיר,

מַזָּה הִי וָמֶרִי

וְחֶסֶד כַּשִּׁיר.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/17100