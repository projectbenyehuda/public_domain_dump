


	
	עִם הַחוֹמָה
	




מַה טּוֹב כִּי יֵשׁ חָרְבָּה שְׂרִידָה,

כְּכוֹס שְׁבוּרָה, לְדִמְעַת פְּרִידָה.



מַה טּוֹב יָחִיד לְהִתְפַּלֵּל

עִם הַחוֹמָה עַל יִשְׂרָאֵל.



מַה טּוֹב כִּי יֵשׁ מָקוֹם, שֶׁשָּׁם

יִקּוֹב וִדּוּי עַל הָאָשָׁם.



וּבְקוּם מִזְּעֹק אוֹ מֵהִדּוֹם –

לְהִשְׁתַּלֵּךְ גֵּי־בֶּן־הִנֹּם.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/17083