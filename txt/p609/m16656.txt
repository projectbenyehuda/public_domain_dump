


	
	בִּבְכוֹת הָעָם
	




סַפְּחוּנִי לְמִשְׁפַּחְתְּכֶם הַמְיַלֶלֶת,

יְעֵנִים וְתַנִּים,

הַשְּׁכוּנֵי בִּשְׁמָמָה, שֶׁאֵינָהּ מִשְׁתַּבֶּלֶת

אוֹ בְּשָׁדוֹת דְּשֵׁנִים וְרַעֲנַנִּים,

כִּי לֹא מָצָאתִי כְּקִינַתְכֶם לְתוּגָה

עַל כְּנֶסֶת יִשְׂרָאֵל הַהֲרוּגָה.



אַתֶּם, שֶׁשְּׁתִיתֶם מִכָּל מַעְיְנֵי הַדֶּמַע

שֶׁבְּגָלוּי וּבְמַחְבּואִים;

אַתֶּם, מְבַטְּאֵי הַצַּעַר וְהַכֶּמַהּ

וְכָל חֶרְדַּת אָדָם וֵאלֹהִים,

עִזְרוּנִי לְעוֹרֵר חֲרָדוֹת וְלִסְפֹּד

וְעַל יִלְלַתְכֶם – יִלְלָתִי לִסְפּוֹת.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/16656