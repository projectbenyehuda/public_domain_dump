


	
	סִיוָן בַּגִּנָּה
	




בְּסִיוָן פּוֹרֵחַ הַהַרְדּוּף בְּכָל גִּנָּה,

אָדֹם כַּדָּם, לָבָן כַּשֶּׁלֶג;

בַּלַּיְלָה לֹא תֹּאכְלֵהוּ הַצִּנָּה.

בַּיּוֹם — הַדֶּלֶק וְהַמֶּלֶג.



אוּלָם לְבּוֹגֵנְוִילִיאָה עַכְשָׁו עוֹנַת כְּמִישָׁה

וְהִיא דוֹהָה, צִבְעָהּ — נְחשֶׁת;

וּמֵעַל כַּרְכּוֹב אֵינֶנָּה מַגְלִישָׁה

גְּלָשִׁים שֶׁל אַרְגְּוָן מַמָּשׁ כְּאָשֶׁד.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/17020