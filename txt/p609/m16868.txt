


	
	[הַס! תְּפִלָּה קְטַנָּה לְבֵית־עָלְמִין מוֹבִילִים]
	




הַס! תְּפִלָּה קְטַנָּה לְבֵית־עָלְמִין מוֹבִילִים,

תְּפִלָּה לֹא־רְצוּיָה;

לֹא קַדִּישׁ יָתוֹם, וְלֹא פָּסוּק תְּהִלִּים

לַסְּחוּפָה וְלַדְּווּיָה.



הַס! טוֹמְנִים בֶּעָפָר

אֲנָחָה־אָדָם;

וְכָךְ סָחִים: תְּחִלָּה הָיָה מַאֲמִין, וְאַחַר – כָּפָר,

נֶאֱנַח – וְנָדָם.



כִּי עָיֵף הָאִישׁ וַיִּיגָע

מִבַּקֵּשׁ נֵס וְהוּא יִגָּאֵל;

עַכְשָׁיו הָס: מוֹבִילִים אוֹתוֹ בְּטֶרֶם נִגְאָל –

לְקֶבֶר יִשְׂרָאֵל.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/16868