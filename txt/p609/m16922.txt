


	
	[בְּדֶרֶךְ קוֹצִים בִּלְתִּי כְּבוּשָׁה]
	




בְּדֶרֶךְ קוֹצִים בִּלְתִּי כְּבוּשָׁה

בִּימַת־אֵל אָנֹכִי נוֹהֵר;

שָֹטָן שָחוֹר, פַּנֵּה דֶרֶךְ,

וּפְתַח שַׁעַר לִי, הַשּׁוֹעֵר.



לִפְנֵי סַף הַבַּיִת אֶכְרַע,

וּלְהִתְגַּלּוּת לֵב אוֹחִילָה;

שָֹטָן שָחוֹר, הֶרֶף רֶגַע

וְאֶפְתַּח שִֹפְתֵי פִי בִתְפִלָּה.



אֹמַר: צוּרִי, אַל תִטְּשֵׁנִי,

וּמִשָֹּטָן רָע חַלְּצֵנִי;

שָֹטָן רָע, הוֹי, סוּר הַצִּדָּה

פֶּן תְּחַלֵּל דִּמְעַת עֵינִי.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/16922