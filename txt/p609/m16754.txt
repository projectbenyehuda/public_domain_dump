


	
	הַפָּרָשׁ עַל סוּסוֹ הַלָּבָן
	



1


מִי נִשָּׂא כַּסּוּפָה

בְּמִדְבַּר תַּלְאוּבָה

עִם שְׁחָרִים מַכְסִיפִים,

עִם עַרְבֵי־אַרְגָּוָן?

מְאֹהָב וּמָלְהָב

כְּלִמְחוֹז אֲהוּבָה

יִנָּשֵׂא שָׁם פָּרָשׁ

עַל סוּס לָבָן!

אָן דּוֹהֵר וְגוֹלֵשׁ

מִסַּלְעֵי יְהוּדָה,

הַפָּרָשׁ עַל סוּסוֹ

הַסּוֹעֵר וּמַסְעִיר?

בֵּין תַּנִּים הַבּוֹנִים

וְעָפְרָה הַפְּחוּדָה –

אֶל יְסֻד עִיר־מַחְמָל

יְמַהֵר לְהַמְהִיר!

וְאִם הַסּוּס בְּמִכְשׁוֹל

אֶת רַגְלֵהוּ יִגֹּף

וְכָרַע בַּמִּדְבָּר

וְנָפַל אֵין־תְּקוּמָה?

אָז יַשְׁמִיט הַפָּרָשׁ

אֶת רַגְלָיו מֵאַרְכּוֹף,

וּבְרַגְלָיו יְדַהֵר

לִקְרַת (!) עִיר חֲלוּמָה.







מתוך חוברת היובל למאיר דיזנגוף בן ה־70, הארץ, 23.9.1936  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/16754