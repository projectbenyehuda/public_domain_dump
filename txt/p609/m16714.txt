


	
	מִימֵי הַטֶּבַח
	



(מִפִּנְקַס 1942–1945)




אֱלֹהַי וֶאֱלֹהֵי אֲבוֹתַי

אֲנִי מַטִּיחַ כְּלַפֶּיךָ חַוּוֹתַי:

כְּלוּם הֶחֱיִיתָנוּ וְקִיַּמְתָנוּ עַד הַיּוֹם

כְּדֵי לְבַצֵּעַ בָּנוּ כָּל דִּין אָיוֹם?

כְּלוּם בְּחַרְתָּנוּ מִכָּל עַם וְעָם

כְּדֵי לְהַרְגִּיז תַּחְתֵּינוּ אֶרֶץ וַיָּם?

כְּלוּם עִדַּנְתָּ טַפֵּנוּ וְהַנָּשִׁים

כְּדֵי לְהִשְׁלִיכָם לִפְנֵי נְחָשִׁים?

כְּלוּם יָצַרְתָּ יְסוֹד הָאֵשׁ בְּעוֹלָמְךָ

כְּדֵי לְשַׁלֵּחַ אוֹתָהּ בִּבְנֵי עַמְּךָ?

כְּלוּם יָצַרְתָּ כָּל אַרְבַּע הַמִּיתוֹת

כְּדֵי לָדוּן בָּהֶן יִשְׂרָאֵל בְּכָל הָעִתּוֹת?







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/16714