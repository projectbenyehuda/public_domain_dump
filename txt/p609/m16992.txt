


	
	אַחַד הָעָם
	




הוּא מָזַג נַפְשׁוֹ בְּכוֹס שֶל בְּדֹלַח

יָצוּק, שָׁקוּף, קָשׁוּט וְלֹא קָשׁוּט;

הַכְּאֵב הָיָה עָמֹק,

עַל כֵּן דְּבָרוֹ – בָּהִיר, חָזָק, פָּשׁוּט.



הוּא לֹא כִּבָּה, כִּי אִם רִסֵּן וְאַף בָּלַע

כָּל לֶהָבָה;

וּמַה הַפֶּלֶא, אִם בְּקַרְחֵי שִׁלְטוֹן הַשֵֹּכֵל

טְמוּנָה רִצְפַּת הָאַהֲבָה?!



הוּא קִבֵּל שְֹכָרוֹ… כִּי הוּא אָסַף אֶת כָּל כֻּלּוֹ

אֶל תַּחַת הַמַּשָֹּא, כְּסַבָּל נֶאֱמָן;

הוֹי, פַּקְפְּקָן־מַאֲמִין, הוֹי לִירִיקָן־נַתְּחָן,

וְהוֹי, אֳמָן.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/16992