


	
	אֵין־עֵזֶר
	




בָּרוּךְ אַתָּה לִי, אֲדֹנָי,

עִם צִוּוּיֶיךָ בִּי כְּלוּלִים,

שֶׁעֲשִֹיתַנִי בֶּן־חוֹרִין

וְגַם עָמוּס עֻלִּים.



וַתִּתֵּן כֹּחַ בִּי אֶת מַשְֹאוֹתַי

הָבִיא אֵין־עֵזֶר עַד הֲלֹם,

וְגַם בִּפְרוֹץ אוֹנִי, וְגַם בִּכְשׁוֹל כֹּחִי –

בָּרֵךְ כָּל אִישׁ בִּרְכַּת שָׁלוֹם.



וּפִי כַּמָּה אֻשַּׁר חֶלְקִי

הָלוֹךְ שָׁלֵו בְּעִיר מָדוֹן

בְּלַחֲשִׁי לְכָל עוֹבֵר:

הֱיֵה נִכְנָע, הֱיֵה אָדוֹן.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/16979