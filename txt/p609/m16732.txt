


	
	שַׂמְּחִינִי, יְרוּשָׁלָיִם
	




שַׂמְּחִינִי שׁוּב, יְרוּשָׁלַיִם, וְנִשְׂמַחְתִּי!

שֶׁמִּתּוֹכֵךְ כְּוֶרֶד מֵאֶבֶן הָצְמַחְתִּי.

כְּוֶרֶד מֵאֶבֶן, אוֹ כְּאֶבֶן מֵחֹרֶשׁ מְזֻיָּת,

אוֹ כְּיַהֲלֹם־דָּם עַל שִׂפְתֵי כָּל מוּמָת.

שַׂמְחִינִי מְאֹד, כִּי מְאֹד נֶעֱצַבְתִּי –

אַךְ אִם יֶשַׁע שָׂגַבְתִּי;

שֶׁכֵּן בֵּין שֶׁשָּׁכַבְתִּי וּבֵין שֶׁקַּמְתִּי,

בְּאַבְנֵי קֹדֶשׁ נִרְגַּמְתִּי.




קמה, תש"ט






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/16732