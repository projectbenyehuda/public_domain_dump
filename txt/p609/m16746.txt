


	
	כָּל שִׁיר שֶׁלְּךָ...
	




כָּל שִׁיר שֶׁלְּךָ הָיָה כִּדְבַר הַחֹק

וְסִפְרְךָ – לִלְשׁוֹן הַקֹּדֶשׁ הָאָרוֹן;

עִם שִׁיר שְׁלֹמֹה חִדַּשְׁתָּ בַּת־הַצְּחוֹק

וְעִם הַוַּת אִיּוֹב שָׁפַכְתָּ כָּל חָרוֹן.



וּבֵין בַּחֲצּב שִׁירֵי הַהֲרֵגָה

וּבֵין בִּפְרֹט עַל נֵבֶל הַתִּקְוָה –

עִמְּךָ נַעֲלֶה מִמַּדְרֵגָה לְמַדְרֵגָה,

עִמְּךָ נֵרֵד אֶל סֵתֶר כָּל נִקְבָּה.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/16746