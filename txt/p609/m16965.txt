


	
	הוֹפִיעָה נָא
	




נָבִיא זוֹעֵם, נָבִיא קַנָּא,

הוֹפִיעָה נָא, הוֹפִיעָה נָא.



שִׁחֵת הָעָם, הָעָם שִׁחֵת,

נִקְלֶה מֵחֵטְא, כָּבֵד מֵחֵטְא,



וְכָל נָבָל עוֹבֵר וָשָׁב

פּוֹרֵץ לַפְּנִים וּלְקָדָשָׁיו,



וְכָל תַּגְרָן יִמְכֹּר בַּשּׁוּק

תַּשְׁמִישׁ קְדֻשָּׁה גָנוּב, עָשׁוּק,



וּלְכָל פְּאַת קַרְקַע קְדוֹשָׁה

יִשְׁלַח סַרְסוּר יָדוֹ פּוֹשְׁעָה.



וְלָאו לֹא לָאו, וְהֵן לֹא הֵן,

וְכֵן הֶדְיוֹט, וְכֵן כֹּהֵן,



וּמִי שֶׁלֹּא יִשָּׂא כָּזָב —

יְגֹרַשׁ מִן גֵּו כְּזָב,



וְדִין אֶחָד, אַחַת חֻקָּה —

לְהִכָּנַע אוֹ לְהוּקַע.



נָבִיא זוֹעֵם, נָבִיא קַנָּא,

הוֹפִיעָה נָא, הוֹפִיעָה נָא.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/16965