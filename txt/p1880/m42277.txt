


	
	ולה איצ̇א פי אלמעני
	



1

יא.

∪ - - - / ∪ - - - / ∪ - - // ∪ - - - / ∪ - - - / ∪ - -





שחקים לבשו היום חרדות ותחת מֶגְרְפֹת עָבְשׁו פֶרֻדוֹת2

לבכיי חדלו עבי שחקים ואיך אחשה ואין דשא בשדות

ואלו נאסף דִּמְעִי אזי נמ- לאו מנהו מְאַת נֵבֶל ונאדות

הלא עיני כעבים יטפו דם וכליותי כלהב אש פלדות

5 הֲלַמִּיתָה תקומה אחרי זאת ופניה בפחזותה מעידות

בלבי תקעה חצי יגונים כאיש תקע בצור חזק יתדות

ואנה נברחה מן התמותה ורגלינו במלכֻּדתה לכודות

להרע למדו ימים ולילות פלאות3 יֶהֱרוּ תמיד ויולדות

לבבות כָּמְֽסוּ יגון וככה לְפֹּרְחוֹת הנפשים הן מצֹדדות4

10 וימים שולפים חרב תמותה והיינו כמו שֵׂיוֹת עקודות

בני אדם כמו עוברי דרכים והמות כאריה במצדות

ומה זה יעשֹׁק איש את עמיתו ונפשותם יהו מחר שדודות

היחיה איש עלי תבל אשר לא יהי לובש ליום מות פחדות

והיינו כעם הלכו בגולה ולילות מושלות בנו ורודות5

15 עלי מצח אנוש חֻקֵּי תמותה כתובות הן אבל אינן נקודות

ואם לא תאמין אחי שאל נא נשמות שממו כי הן מעידות

הנקל הוא עון מיתה בעין אל להעבירו במו אשם ותודות

והימים כנחל יעבורון והלילות הכי רצות ובוגדות

אנחנו נאמרה להן ונצדק והן יִשָּׁבְֽעוּ לנו ובודות

20 אלהים לא ינקה שוגגים איך יְנַקֵּמוֹ והן תמיד מזידות

הלא זדו והשכינו כְבוּדָּה בתוך צורים ובסעיפי מצדות

גְבִירָה גָבְֽרָה על כל בנות שת ועל כל הזקנים עם ילדות

תמימה היתה עם אל ותמה ובה הוכן למקדש אל יסודות

אלהים שים מנתה בנעימים כמו רחל ולאה החסידות

25 והעת יחזוה הנשמות אזי קמות לפניה ועומדות

למותה שברו לבי אנחות ועצמותי כְּנוֹף נָעוֹת ונדות

וירדו מעלי כסאם מלכים אלי ארץ וגם לבשו חרדות

וגם השאננות נתנו קול עלי כנפי כרובי נוד חרדות

בתולות חגרו שקים וְשָׂמוּ שער ראשן באזרוען צעדות

30 בכל הר נשאו קינים והגה ובבקעות הכי נדות וסופדות

אנשים יבכיון לה גם ינודון והנשים בשקיהן אפודות

גבירה אבדה מנו שאל נא התשיב התמותה האבדות

ומי יתן קְחַת פדיון עדי כי נְשַׁוֶּה לה מְאַת פֹּדִים ופֹּדוֹת

השָכחה התמותה מעשיה והעת תזכרם תלבש רעדות

35 בקחתה רב שמואל ראש ישיבת גאון יעקב אשר הגיד עתידות

בדת אל נעלה מכל וְשָׂם לו בכל חכמה מנת חלק וידות

חכם לבב ואמיץ און וכח6 והמתיר קשי קשיות וחידות

בגן עדן יעורר שיר וזמר לאל שדי ולו נאה להודות

וגם לקחה גאון יעקב עזריה אשר כל דַּבְּרוֹת פיהו חמודות

40 הלא בית יעקב הלכו באורו ומפיו למדו חקים ועדות

בעדן יעלה אל כס ישיבה ואל מטות במרבדים רבודות

ולקחה את מכון הדת יהוסף אשר רפד בעדן לו רפידות

אשר הפליא בחכמתו גלויות וגלה כל צפוני דת וסודות

עלי לבו יְשַׁו אורים וְתֻמִּים ולפני אל יהי עובד עבודות

45 בפגעם בה בגן עדן ישישון בטוב לבב והיו לאחדות

כאחד ישכנו גני עדנים ואולם משכני האל ידידות

אלהים חַזְּקָה בדק עדתך בדניאל גבירי איש חמודות

שררה לבשה אותו ולבש כְּצָנִיף דת וכבגד תעודות

ועטה התבונה כמעילים ועטה התעודה כבגדות

50 ודבר על לבב יפת גביר הוד אבי כל שר וחמדת פז ופטדות

כענן תערף ידו נדבות הכי כל דברות פיהו נגידות

ונחם את לבב פנחס ידידך אשר משרה ובינה בו צמידות7

אשר בקש תעודת אל בכל לב והמעלה ועצה בו יחידות

ולב אהרן עטרת כֹּהֲנֵי אל והנכבד בכל קהל ועדות

55 וכן נחם לבב השר כנניה מקור בינה ומעין התעודות8

אשר מתח עלי עם אל חסדים והבינות לצבאותיו פקודות

ולב השר שריה מחמד לב אשר יֶהְרוּ עצותיו בִּין ויולדות

ונחם את נשיאנו נחמיה עטרת פז וכתם על צעדות

גשמים משמי שחק תנופף אלהים על גְוִיּוֹת המרודות

60 ובנית דביר קדשך מהרה בקול רנה וקול הלל והודות:










ולו עוד על הענין הנ“ל. – הבתים כ'–כ”ד, ל“ד–נ”א,  נ"ח–ס, נדפסו אצל פ. ע' 66.  ↩



יואל א' י"ז.  ↩



כ“ה בכ”י, ואם כי יש לפתרו בדוחק, בכ“ז נראה שצ”ל:  תלאות או בלהות.  ↩



יחזקאל י"ג ב'.  ↩



מלת ולילות מסֻפקת אצלי.  ↩



עדה"כ איוב ט‘ ד’.  ↩



נ“ל שצ”ל: בו צמודות, או: לו צמידות ( =  צמידים).  ↩



כ"י: בתעודות.  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/42277