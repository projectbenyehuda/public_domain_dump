


	
	[בְּלֶחְיִי יעבור עמק בכאים ועיני ירדו כל יוס פלאים]
	



ד.1

∪ - - - / ∪ - - - / ∪ - - // ∪ - - - / ∪ - - - / ∪ - -





בְּלֶחְיִי יעבור עמק בכאים ועיני ירדו כל יוס פלאים

עזרוני בְכַבּוֹת אש צלעי ובס אבטח בהעצר נשיאים

האמנע מבכי עיני והנה בלכי גחלי רֹתֶם2 מצואים

יגוני כל זמן מתחדשים אך ששונותי כמו בגדי בלואים

5 תלאות בעבות לבי תלואות ותחלואים בכליותי כלואים

אנחות שוקטות בלב ונחות ונעות הצלעות מהלאים

ולו שמעו מרי שיחי אריות אזי יראו ונמס לב לבאים

ונפלו הַנְּפִילִים כַּנְפָלִים ורפו הרפאים כרפאים3

וקלו הגבעות מנשרים וכבדו מגבעות הצבאים

10 חמסי על זמן עִנָּה עֲנָוִים והגביה גְּבָהּ עַיִן וגאים

בכל עת האכלתיו צוף וחמאה והשקני גביעי רוש מלאים

וחציו שם ביתר קשתותיו ירות בניו ואינם מחטיאים4

ומטבח כבר הכין לבניו והקדיש מבני מות קרואים

מְמִיתִים על מְתִים גזר אלהים והן על כל ברואים הם ברואים5

15 ורבים תוצאות חיים למות ואל חיים הֲלַמָּוֶת מבואים

חללים ירביון מגערתו ומקולו יחוּלָלו רפאים6

לבדו יהרוס ארבע יסודות אשר מהם בני אדם ברואים

וכל עבד ישלח מאדוניו7 ויבואו בעד רסנו פראים

ולשאול כל בני אדם יקבץ כמו רועה יקבץ הטלאים

20 ולא ישא פני קטון וגדול ופניו עם בני אדם נשואים

והן דבק במתנינו כאזור וחיינו לנגדנו תלואים8

ואולם כל זמן יכרית בני איש וישׁמידם ואיך אינם מקנאים9

חכמים הם בעיניהם והעת ימותון ידעון כי הם פתאים

תהומות יהמו תמיד לבַלעַם והמה יחשבו אותם גְּבָאִים

25 ואיך תבזו בכור מות ומחר בידו תהיו יחד בזואים10

אבותיכם הֱחָיוּ לעדי עד ואיפה הם ואיה הנביאים

ומה זאת תשמחו היום ומחר תיילילו ותהגו אך נכאים

התועיל אז מרוצת קל ברגליו ויסכונו11 בחכמתם שׁבאים12

רעות רוחם יְעַוֵּת אורחותם והם חוזים יְשַׁר דרכם ורואים

30 ומי יתן ותטעם התמותה מרור טעמה וטעם תחלואים

ואז תשוב אלי שדי בכל לב ותתודה לפניו על חטאים

הידעו שוקטים מָרַת חרדים וחיל חוֹלים הֲיַכִּירוּ בריאים

למות התם והישר נחמיה במר אריד וְאֶנְהֶה על שפאים

אשר נסה בתוכחות ומוסר ומכאובים וכל מיני חלאים

35 והן חזה פני האל אלהיו לבוש צדק וערום מחטאים

ואולם הוא כבר נסע בהשקט ובטחון וכל היקום יראים

אלהים שים מנתו בנעימים ואל נא תאמרה אולי ולא אם13

ואל ל..ל14 כוכבי זבולך בכל יום הולכים פעם ובאים

נחה רוחות עלי מימי מנוחות ונהלת בעזך נהלאים

40 ונחם הגביר רבא סגן ה- ישיבה הַמְרַוֶה כל צמאים

אשר קשׁר ענק ממפעלותיו וְעָדָה מפרי מעשיו חלאים

והראהו לאלעזר יחידו בני בנים בראש עדה קרואים

ביצחק הגביר ראש הישיבה גאון יעקב תטהר כל טמאים

אשר חלקו דבריו מחמאות ומטל נעמו צמחו דשאים

45 נשיאים נִשְּׂאוּ מכל בני איש והוא נִשָּׂא עלי כל הנשיאים

התתמהו בּגלּוֹתוֹ צפונות ראו נא מִפְּלָאוֹתָיו פלאים

אלהים יעביד15 תחת שבטיו בני נכר וכל מלכי סבאים

ויהיו כל בני צפון ונגב ומזרחה וים שי לו מביאים:










הבתים י‘–י“ד, ל”ג–ל"ה,  מ’–מ"ח נדפסו אצל פ. ע' 61.  ↩



תהלים ק"כ ד'.  ↩



בראשית ו‘ ד’; איוב ג, ט“ז; דברים ב, י”א; ישעי‘  כ“ו י”ד ראה שיר ו’ בית 26.  ↩



כ"י: מחטאים.  ↩



לפי דעת המחבר ואם בריאה יברא (במדבר ט"ז ל') ענינו
ואם גזרה יגזור; ראה את השיר הבא ומה שהשיב שם המשורר על השגת ראש
הישיבה ומש“כ פ. ע' 44. [המחבר לקח את דבריו מראב”ע בראשית א‘ א’
ובמדבר שם. –א.]  ↩



איוב כ"ו ה.  ↩



עדה“כ שם ג, י”ט.  ↩



רמז לדברי חכמז“ל אם ת”ה נוקם ונוטר כנחש הוא חגרהו  על מתניך, שבת ס“ג ע”א.  ↩



קשה לפרשו.  ↩



בזואים: בזוּזים, עפ“י ישעי' י”ח ב‘, ז’.  ↩



איוב ל"ה ג'.  ↩



שבאים מן שבא.  ↩



אחד המשוררים, אשר נעלם שמו, אמר בשירו (אוצר נחמד  ח"ב צד 80):
להכיל כל תהלותיו וחסדו יגעים כל משוררי שיר  ולואים
למען אין בפיהו לא ולא לו ולא לולא ולא אולי  ולא אם

(ובאו"נ בבית א, וחסדיו, ובבית ב' לא לא ולא  לו, נגד הכונה והמשקל) ממש המליצהת משוררנו בזה.  ↩



המלה לא תוכל להקרא עוד.  ↩



פ. מגיה: ויעביר, וצ"ע.  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/42270