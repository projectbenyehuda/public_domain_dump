


	
	[מה לדמעות מְפַכּוֹת על לְחָיָיִם או לצלעות כמו תנור וכירים]
	



ב.1


- ∪ - / - ∪ - / - - ∪ - / - ∪ - // - - ∪ - / - ∪ - / - - ∪ - / - -






מה לדמעות מְפַכּוֹת על לְחָיָיִם או לצלעות כמו תנור וכירים

לולי דמעות שרפוני צלעות וְלוּ- לֵי הצלעות שטפוני המון מים

מה לַעֲלָמוֹת כיונים תֶּהֱמֶינָה תְתוֹ- פֵפְנָה במרה עלי לבות ושדים

חפרו מאורים וּמַזָּרִים וגם אספו נגהם ונהפך מאור בקר לערבים

5 שבת גאון שבתי2 היום וחשׁך מאור צדק ומאדים ובא שמש בצהרים

נֹּגַּה אהה נאסף נגהו וכבה מאור כוכב והוסר פאר סהר בשמים

טָלֶה בשחת בלי הוּטל ושור שָׁרְשׁוֹ שֵׁרְשׁוּ וְנִתַּן תאומים בַּנְּחֻשתים

נמרט3 ונשרט בשר סרטן ואריה כעז4 נטרף וחגרה בתולה5 על חלצים

הִתְעַוְּתוּ מְאֹזְנַיִם אז ונכרת זְנָב עקרב וקשת דרוכה אך ברגלים

10 שִסַּף ושסע גדי עם דג6 ודלל דלי עם ים עדי נתפשו דגים בידים

וָעש כבגד אכלו עש וכימה כמו רמה ונחשב כסיל ככסיל שפתים

על מות עטרת צבי והוד והדר אבי- נדב יְרא אל טהור לבב ועינים

בו יפגעו מלאכי אל עם כרוביו בפ- מליא ויקרב ויתחבר למחנים

פלח כבדי ביום מותו ושפך מְרֵ- רָתִי לארץ ושלח אש במעים

15 אשרק במו פי ואניעה בראשי וגם ארקע ברגלי ואספֹּק על ירכים

אספוד ואנהה נהי נהיה עדי יַעֲלֶה קולי בנהיי וישָּׁמע באגלים7

נחם אלהים לבב עזרא שתיל חן אשׁר זכרו כקנה וקנמון לאפים

ישיש וישמח באלעזר חמודו וית- נשא וירום עדי יגע בשמים

ולבב שמואל נשוא פנים ונהדר תנ- חם אל ותהפוך שחור לילו לצהרים

20 ולבב נגיד עם אלהינו יהוסף וְשִׂי- מֵהוּ8 בבבל כמו יוסף במצרים

מלך ולו יקדו מלכי שׁאול על שׁאול9 מלאך ולו יסגדו אורים בשמים

ושרוך נעליו לראש שרים כצניף ולו אף הנשיאים כמו מדרך לְנַעֲלָיִם

אם תבחרו נא לנסותו ולראות קחו עצים יבשים ויגע בם בידים

וראו וְהִתַּמְּהוּ איך החליפו10 פרי נחמד להשכיל וגם תאוה לעינים

25 מה תשאלו על נדיבתו ולבו כְּאֻקְ- יָנוּס וידיו כמו אופיר ופרוים

מה תשאלו על תבונתו ואֵינָהָּ11 כמו חכמת שלמה אבל כפל וכפלים

ולבב פאר כל גביר יצחק עטרת צבי ושתיל מלוכה אשׁר שתול עלי מים

השר אשׁר העביד לבות בְּחִנּוֹ וְקָ- נָה הנפשות בנעם ניב שפתים12

לו שקלו כל גביר וָשָׂר כנגדו אזי העדיף עליהם והכריע במאזנים

30 יראה בחייו לבנימין ילדים ככל תאות לבבו וכמנשה ואפרים

גם דַברה13 על לבב השר עזריה אשר לו פעמֹן חן ורמון הוד בשולים

השר אשר העמיד כושל במליו וגם הקים בעזו נְכֵה רגל וברכים

ולבב חמודו אליעזר צבי חן יפה14 תאר חזק לב ורך חֹמֶשׁ ומתנים

תחת אבותיו יהו15 בניו בתבל יְשִׁי- תֵמוֹ לשרים בבבל16 עם ספרוים

35 ושאר קרוביו ומשפחתו אשר אבלו עליו עדי יעלה קולם באזנים

חכמי עדינה17 ושָׂרֶיהָ תְגַדֵּל וְתַשְׁ- מִיעֵם בהר קדשך שיר על מצלתים:










מבית ו‘ והלאה נדפס אצל מאן, ע’ 287 (בהשמטת הבתים  יד–טז, כא–כו, כח, כט, לב).  ↩



הערה ערבית על הגליון: זחל (–Saturn). המשורר מזכיר בחור מתאבלים את כוכבי הלכת שצ“מ הנכ”ל, את
י"ב המזלות, ועש כסיל וכימה שבאיוב ט‘ ט’.  ↩



מ.: נפרט.  ↩



מ.: בעז.  ↩



מ.: וחגרו בתולות.  ↩



מ.: גר, ובהערה תקן לנכון.  ↩



ישעי‘ ט"ו ח’.  ↩



מ.: ישימהו.  ↩



כמו מלכי האדמה על האדמה, ישעי' כ“ד כ”א. המשורר  מכנה את האדמה בשם שאול בכמה מקומות בשיריו.  ↩



איוב י"ד ז'.  ↩



כן הוא בכ“י וּמְנֻקד. ולי נראה שצ”ל: וְאֵינָהּ;  חכמתו איננה כחכמת שלמה, אבל היא גדולה ממנה כפלי כפלים.  ↩



ראה דיואן רי"ה כרך א‘ הערות ע’ 47 וע‘ 75. [ראה  גם מוסרי הפילוסופים שער שני פרק ד’.–א.]  ↩



אצל מ.: דבר.  ↩



כן לנכון אצל מ.; בכ"י יפת.  ↩



אצל מ.: יהיו.  ↩



עדינה זו בבל.  ↩



עדינה זו בבל.  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/42268