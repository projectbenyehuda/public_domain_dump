


	
	ולה פי אלצאחב מהד̇ב אלדולה̇̇ בן אלמאשעירי חית̇ רזק ולדא
	



1

ח.

∪ - - - / ∪ - - - / ∪ - - // ∪ - - - / ∪ - - - / ∪ - -





לך יצחק חבלים בנעימים ולך שם טוב כמו ראשי בשמים

ופניך כמו שמש צדקה וידיך כְחַשְׁרַת עב וימים

ולך עצה עלי ארץ יעוצה ולך מדות כמדות התמימים

ואיך אמשיל לידך טל ומטר וידך שאלו נבלי2 גשׁמים

5 בצלך ישבו חיות וכל עוף ומתוך ביתך שבעו יקומים

יצו אל אתך את הברכה במשלח ידך אף באסמים

והתפאר בילד חן וחסד עלי כל שר ונכבד ביקומים

באלעזר צבי חמדה צבי הוד אשר זכרו כריח מור וסמים3

וככה באליעזר נדיב לב אשר פניו כְּקִשּׁוּרֵי לְשָׁמִים4

10 ועובדיה אשר נמול כהיום אשר פניו ושֶמש רום תאומים

יהי לו דם ברית נחשב בְּעֵין אל כדם עולות וחטאת עם אשמים5

ויאריך את שנותיך אלהים ויטה לך כמו נהר שלומים

תהי לעד ותתנשא ותגדל ויפיק האלהים לך זממים

בעוד יעלו בני רשף למעלה ומשם ירדו עמקי תהומים:










ולו ע“ד האדון מהדב אלדולה בן אלמאשעירי |ר”ל
יצחק] כאשר חֻנן בבן. בית א‘ ז’–י"א נדפסו אצל מ. ע' 300, ושם בכתובת:
תהניה̇̇, במקום: חית רזק ולדא.  ↩



ראה איוב ל“ח ל”ז, ור"ל נבלי הגשמים שואלים את ידך  שתשפיע להם מים.  ↩



כן אצל מ.: בכ"י אי אפשר לקרא את האותיות  ‏סמי.  ↩



המליצה שגורה בפי משוררנו.  ↩



אצל פ.: חטאת ועולות ואשמים.  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/42274