


	
	ולה פי אלאנ̇ל̇̇ אלנאט̇ר שמס אלדולה̇̇ בן כראת̇ה̇̇
	



1

א.2


- ∪ - / - - ∪ - / - - ∪ - // - - ∪ - / - - ∪ - / - - -






דורשי להעשיר מהרו ללכת לשר שמואל מחמד ממלכת

השר אשר שכנו בעד ארץ3 ומח- שבתו עלי במות זבול דורכת

קצרה לשוני מלספר את קצת חסדו ומעלתו ואם מארכת

איך יערכו שׁירות לשׁירותי וְיִשְ- ווּ לה ומהלל הגביר עורכת

5 כזכור לשוני מהלליו תעלה גאות עֲשַׁן בֹּשֶׂם ומתאבכת

איכה תדמו עב לידיו איך ועב תגשים וידו מסגור נתכת4

לוֹ כתבה ידה יחידתי הכי לשמו מברכת ולו בורכת

קשת חרפות מחשבתי דרכה אל מול פני צריו וכה מושכת

לחמו לכל עובר ושב יפרוס ואש תוקד במזבחו5 כאש מערכת

10 יפליא במועצתו ושכלו לעשות יום יום וְעַנְוָתוֹּ בעֹז נמסכת6

לב אֹהביו תרנין גְּדֻלָּתוֹ וחץ יגון בלבות אויביו מועכת

מִטַל ימינו רותה ארץ הכי אברת חסדיו כל לאום סוככת7

איכה יקנאו בו ואותו על בני תבל ימין אל נסכה ממלכת8

כושל יקימון מדברי פיהו וּבֶ- רֶךְ כורעה ידו בעז תומכת

15 תתעל תהלתי בטוב זכרו וּבִר- כָתִי תברך כל ומתברכת

ישתחוו לו רוזני דור ועפר רגליו תהי מלכת שבא לוחכת

כסאו בעֹז יכון וביתו נאמן יהיה וממלכתו לְעד מארכת

ויהי בעוד יפעת מאורים בֶּאֱשׁוּן ליל חשכה אכן ביום דורכת:
















אל הנכבד השר שמס אלדולה [שמואל] בן  כראתה.  ↩



את ראשית השיר (בית א – ד) מצאתי בדף נ“ו  ע”ב.  ↩



כמו: בארץ.  ↩



מורידה זהב.  ↩



מִזְבֵּחוֹ? ואולי צ"ל:‏ על מזבחו תוקד כאש  וכו'.  ↩



אולי צ"ל: נסמכת.  ↩



בכ“י: סוככת; המליצה עפ”י תהלים צ"א ד'.  ↩



תהלים ב‘ ו’.  ↩










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/42267