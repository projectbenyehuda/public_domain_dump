


	
	בַּחֲלוֹמִי
	




(מִשִּׁירֵי הֵיינֶע)



בַּמַּחֲזֶה עֵינִי רוֹאָה



אִישׁ קָטָן וּנְכֵה רַגְלָיִם;



לְבוּשׁוֹ צִיץ לָעֵינַיִם,



מִתּוֹכוֹ תָּצִיץ צוֹאָה!



פִּגּוּל הָאִישׁ פְּנִימָה;



לַבְּרִיּוֹת רוֹעַ הַפָּנִים



מְיַפֵּה, יְחַדֵשׁ נוֹשָׁנִים,



פִּתְגָמוֹ חָף מִפְּנִימָה!



“וּמִי זֶה הָאִישׁ?” שָׁאַלְתִּי



לַאֲדוֹנִי, אֵל הַחֲלוֹם;



וַיַּעֲנֵנִי: "קְרַב הֲלוֹם,



וּראֵה הַפֶּלֶא פָּעַלְתִּי!



"אֲהוּבָתְךָ, רַבַּת הַחֵן,



לְחֵיק מְנֻוָּל זֶה מוּבָלָה!"



לָאֲלָפִים מַלְאֲכֵי חֲבָּלָה



לַדֶּבֶק עוֹנִים “אָמֵן!”







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/21805