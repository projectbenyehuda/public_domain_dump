


	
	זֶה לְעֻמַת זֶה
	






מֵעַל לְרֹאשֵׁנוּ, עַל כִּפַּת הַתְּכֵלֶת,



כֹּכָבִים עֲגוּלִים וּבְהִירִים,



כְּפִרְחֵי כַפְתּוֹרִים עַל חֻפַּת הַכָּבוֹד,



בְּזֹהַר רָקִיעַ מַזְהִירִים!


* * *


לְרַגְלֵי הַמִישׁוֹר, בָּאָרֶץ מִתָּחַתּ,



בִּיְרַקְרַק עֲשַׂבִּים וּדְשָׁאִים,



יִשְׂאוּ רָאשֵׁיהֶם צִיצִים וּפְרָחִים,



אַף יִתְּנוּ אֶת רֵיחָם דוּדָאִים!


* * *


לְדָרֵי מַעֲלָה נִצָנֵי הָאָרֶץ



יֵרָאוּ כְמוֹ כֹכָבִים!



לְדָרֵי מַטָה שִׁמְשׁוֹת מְאִירוֹת



הַפְּרָחִים מֵעַל לֶעָבִים!







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/21723