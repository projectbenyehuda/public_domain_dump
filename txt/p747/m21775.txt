


	
	בַּת חַוָּה
	




כִּי אוֹתָךְ רָאִיתִי פָּנִים אֶל פָּנִים,



פַּרְצוּף צוּרָתֵךְ, עֲדִינָה בַּת חַוָּה,



כִּי נִגְלָה לְפָנַי בְקֶסֶם הַדְרָתוֹ,



אָז אוֹתָךְ יָדַעְתִּי, יָדַעְתִּי אַהֲבָה!



יָדַעְתִּי מַדּוּעַ מִמָּרוֹם כֹּכָבִים



עַל הָאָרֶץ הַשְׁפָלָה מַבִּיטִים;



וְלָמָה בְנֵי אֵלִים יַעַזְבוּ שָׁמַיִם



עֲלִי אֲדָמוֹת לְהִתְהַלֵּך לְעִתִּים!



כִּי עַל הָאֲדָמָה הִיא מִתְהַלֶּכֶת,



הַנָּאוָה בַבְּרִיאָה, הַיָפָה,



לִתָאֵר הַחֵן הַשָּׁפוּךְ עָלֶיהָ



תֵּלֶא כָל לָשׁוֹן, תִּדַּל כָּל שָֹפָה!



כִּי אוֹתָהּ אֶחְזֵה, עַיִן בְּעַיִן,



בְּמַבָּטָה הַחוֹדֵר כִּי בִי הִיא מַבָּטֶת,



אָז יֵלֶך לְבָבִי שֶׁבִי לְפָנֶיהָ,



בְּכָל אֲשֶׁר לִי תִשְׁלוֹט שַׁלָטֶת!



וָהִיא בַכֹּל עַל תֵּבֵל מוֹשֶׁלֶת,



תֻּכּוּ לְרַגְלֶיהָ פְּצוּעֵי הָאַהֲבָה!



הִיא הוֹרֶסֶת, הִיא בוֹנָה מַמְלָכוֹת,



הָאִשָּׁה הַחֲלָשָׁה, בַּת חַוָּה!







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/21775