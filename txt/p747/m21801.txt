


	
	אֲהוּבָתִי, מָה חֶפְצָךְ בִּי עוֹד?
	




?Mein Liebchen, Was Willst Du Noch Mehr



(מִשִּׁירֵי הֵיינֶע)



אַבְנֵי-חֵן וּפְנִינִים,



כָּל אֲשֶׁר חוֹבֵב הַלֵּב,



שֶׁלָּךְ, וְעֵינַיִךְ כֹּה יָפוֹת,



אֲהוּבָתִי, מָה חֶפְצָךְ בִּי עוֹד?



עַל עֵינַיִךְ אֵלֶּה הַיָפוֹת,



עַל הַדְרָתָן, שִׁירֵי עוֹלָמִים,



שִׁירִים כַּבִּירִים אָרַגְתִּי,



אֲהוּבָתִי, מָה חֶפְצָךְ בִּי עוֹד?



בְּעֵינַיִךְ אֵלֶּה הַיָּפוֹת



הִכְאַבְתִּינִי עַד לִמְאֹד!



עַד עָפָר הִשְׁפַּלְתִּינִי…



אֲהוּבָתִי, מָה חֶפְצָךְ בִּי עוֹד?







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/21801