


	
	כֹּכָב הַנָּשֶׁף
	




לַיְלָה וְלַיְלָה מִרֶחֶם הַמַּעֲרָב



יַגִּיחַ כֹּכָב הָאָמֶשׁ;



פָּנָיו צוֹהֲלִים לְנֶגֶד הַמִּזְרָח,



בַּאֲשֶׁר יִזְרַח בַּבֹּקֶר הַשָׁמֶשׁ!



יוֹפִיעַ בַּמְרוֹמִים כֹּכָב הַנָּשֶׁף,



לַיְלָה וְלַיְלָה עֵת יוֹם פָּנָה;



יָהֵל בְּנָגְהוֹ, בְּאוֹר צַח הַכָּסֶף,



יַחְפִּיר בְּלָבְנוֹ פְּנֵי הַלְבָנָה!



וְיִתְרוֹן לַכֹּכָב הַנֶּשֶׁף בַּמְאוֹרוֹת



אֲשֶׁר בִּשְׁמֵי מָרוֹם תְּלוּיִם;



לוֹ זֹהַר רָקִיעַ וְלִבְנַת הַסַּפִּיר,



כָּל צִבְעֵי הַחַשְׁמַל בּוֹ גְלוּיִם!



וְעַיִן לוֹ בְחֵן צוֹפִיָה



מִמַּעַל עַל שִׁפְלַת הַדְמָמָה!



לֹא יִכְבֶּה נֵרוֹ שׁוֹמֵר הַלַּיְלָה,



עֲדֵי תָקִיץ מִשְׁנָתָהּ הָאֲדָמָה!







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/21777