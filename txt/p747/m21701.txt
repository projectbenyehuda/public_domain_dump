


	
	בָּאָבִיב
	








שָׁבִים הַצִּפֳּרִים



לְקִנָם, וּמֵחֲדָרִים



הַיְלָדִים רָצִים,



חוּצָה אָצִים



לִשְׁאוֹף אַוִיר טָהוֹר



תַּחַת שֶׁמֶשׁ נָאוֹר;



וְהָאֲדָמָה מִסָבִיב



תִּתְחַדָשׁ בָּאָבִיב!



קָרַע לוֹ הַחַלוֹן



עַיִן אֶל הָאַלוֹן



הָעוֹמֵד לוֹ מִנֶגֶד,



לָבוּשׁ צִיצֵי בֶּגֶד



חָדָשׁ עַל כָּל עָנָף!



לְעוּמָתוֹ עוֹף הַכָּנָף



יַעֲנֶה: "חָבִיב, חָבִיב!



הֵידָד, בָּא הָאָבִיב!


* * *


יָשֵׁן לֵב בַּת חַיָה,



גַּעֲגוּעֵי הָאַהֲבָה



לֹא יָדְעָה עוֹד;



אֵין לָהּ דוֹד!



וְהִנֵה קוֹל הַדְרוֹר



קוֹרֵא: "בָּא הַתּוֹר!



הָקִיצִי! בָּא חָבִיב



אֵלַיִךְ בָּאָבִיב!"







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/21701