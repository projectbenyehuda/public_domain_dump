


	
	נִיצוֹצוֹת
	




הוֹלְכִים הַיָמִים וּבָאִים,



כַּטוֹבִים, כָּרָעִים;



קָצֵר הַיוֹם הַבָּרוּךְ,



וְהַיוֹם הָרָע, הוּא אָרוּךְ!





* * *



דוּמָם יָשַׁבְתִּי בִמְעוֹנִי,



פֶּתַע קוֹל מִגְרוֹנִי



נִקְרָע; לִמְרוֹמֵי עָב



עָף, אֵלַי לֹא שָֹב!….





* * *



תְּחַדֵּשׁ נְעוּרֶיָה הַשִׁיָרה,



כְּהוֹרָתָהּ, הַטֲּבַע, עֲשִׁירָה;



וַאֲנִי, בֶן אָדָם, זָקַנְתִּי,



הֲלִיכוֹתֶיָה לֹא בַנְתִּי!….





* * *



כִּי אָחִישׁ עֲתִידוֹת, לְאָחוֹר



אֶסְתַּכּל; לָעָבָר הַשָׁחוֹר!…



חֲדָשׁוֹת לֹא אָבִיא,



שְׁתֻם-עַיִן הַנָּבִיא!





* * *



גַלְגַל חוֹזֵר הָעוֹלָם,



תְּחַיַהִוּ נִשְּׁמַת גוֹלָם



קָרוּץ מֵחֹמֶר!….



הֱיוֹתוֹ גֹמֶר



וּפְעוּלָתוֹ, כְתֹם



לוֹ לַיְלָה וָיוֹם!….







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/21780