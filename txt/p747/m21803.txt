


	
	"לֹרְ-אֵלַי" (Die Lorelei)
	




(מִשִּׁירֵי היינע)



Ich Weiss Nicht, Was
.Soll Es Bedeuten



לֹא אָבִין, לֹא אֵדַע מַדּוּעַ



כֹּה עָצוּב אָנֹכִי, כֹּה דֹּם?



מֵעַתִּיק יוֹמִין קַט-סִפּוּר



מִתְרַפֵּק עָלַי כָּל הַיּוֹם!



הָאֲוִיר מִתְקָרֵר לְאַט,



אַט נוֹזֵל הָרְהֵיין יָמָה;



קַרְנֵי עֲרָבִים תָּפוֹזְנָה



גִבְעוֹת הָרֵי-רָמָה!



הַבְּתוּלָה, הַיָּפָה בַבָּנוֹת,



עַל הַגִּבְעָה שְׂעָרָהּ סוֹרֶקֶת;



תַּלְתַּלֵי רֹאשָׁהּ מָזְהָבִים,



נוֹצְצִים כִּטְלָלֵי בָרֶקֶת!



הַמִּסְרָק כֻּלּוֹ הוּא זָהָב,



וְהַשִּׁיר שֶׁתָּשִׁיר עַל שֵׁן-



הַסֶּלַע, הוּא הַפְלֵא וָפֶלֶא,



כֻּלוֹ מָלֵא חֵן!…



ותְּלַבֵב הַדַּיָּג בְּשִׁירָהּ,



הַמָּלֵא נוֹעַם הַתּוּגָה!



לֹא רָאָה הַסְּלָעִים לְפָנָיו



הַדַּיָג בְּסִירַת הַדּוּגָה!



עֵינָיו עָל תַּבִּיטֶנָה,



וְהַגַּלִּים גָּרְפוּ לִמְצוּלָה



הַדַּיָג וְסִירַת הַדּוּגָה:



מַעֲשֵֹה “לֹרְאֵלַי” הַבְּתוּלָה!…







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/21803