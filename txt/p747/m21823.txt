


	
	נוּם בַּר בִּטְנִי, גּוֹזָלִי
	




(מגרמנית של וואן שטראאטן)



יַהֲלוֹךְ יְהוּדִי צְעָדִים, צְעָדִים,



עַל גַּבּוֹ צְרוֹר חֲפֵצִים וּבְגָדִים;



(אַל לָךְ הֵילִיל עוֹלָלִי!)



כָּל אֲשֶׁר יִשְׁאַל



לֵב יֶלֶד, יַעַל



לוֹ הַיְהוּדִי לְמָנָה,



מִצְרוֹרוֹ אוֹצַר מַתָּנָה;



נוּם בַּר בִּטְנִי, גּוֹזָלִי!



בַּסֵּתֶר אוֹיֵב אָרַב,



הַיְּהוּדִי כַּאֲשֶׁר קָרַב…



(אַלְלַי, אַלְלַי, עוֹלָלִי!)



הַ“גּוֹי” בְּשֹנְאַת נֶצַח



הִכָּהוּ מַכַּת רֶצַח,



וְגָזַל אֲשֶר בַּשָֹּק



שֶׁל הַשָֹּב יִצְחָק!



נוּם בַּר בִּטְנִי, גּוֹזָלִי!



הִשְׁלִיךְ אֶל הַגָּלָל,



רוֹצֵחַ, אֶת הֶחָלָל



(אַלְלַי, אַלְלַי, עוֹלָלִי!)



כָּל אֲשֶׁר בַּשַֹּק



הָאוֹיֵב לָקַח, רַק



סוּס-עֵץ-חַד צַעֲצוּעִים,



לַבֵּן כְּלִי שַׁעֲשׁוּעִים,



נוּם בַּר בִּטְנִי, גּוֹזָלִי!



יָתוֹם עַתָּה בֶּן-יִצְחָק,



מַר-נֶפֶשׁ הוּא וְלֹא יִשְֹחָק;



(אַלְלַי, אַלְלַי עוֹלָלִי!)



גָמְלוּ נִצָּנֵי אִבּוֹ,



כְּלֵב הַלָּבִיא לִבּוֹ,



יִרְחַשׁ אַךְ נְקָמָה,



וִיהִי אִישׁ מִלְחָמָה,



נוּם בַּר בִּטְנִי, גּוֹזָלִי!



יִרְכַּב עַל סוּס קַל



הַגִּבּוֹר, יִשְׁאַף עָל!



(אַל לָךְ הִילִיל, עוֹלָלִי!)



כֹּחַ נְעוּרִים בָּנוּ,



דּוֹר חָדָשׁ אִתָּנוּ



דּוֹר גְּדוֹלוֹת פּוֹעֵל,



וּבָא לְצִיּוֹן גּוֹאֵל!



נוּם בַּר בִּטְנִי, גּוֹזָלִי!







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/21823