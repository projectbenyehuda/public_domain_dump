


	
	רִקּוּדִין
	




תָּנוּעַ הָאָרֶץ וְתָחוֹג,



תִּתְרוֹמֵם הָאֲדָמָה הַשְׁפָלָה,



בְּצֵאתָן בּמְחוֹלַת מַחְנָיִם



בְּנוֹת חֶמְדָה וּבְנֵי הֵיכָלָא!



נִימֵי הַכִּנּוֹר יִנְאָמוּ,



יִמְחֲאוּ כַף מְצִלְתָּיִם;



הֶחָלִיל, הַמִּנִּים יֶהֱמָיוּן:



“רַקְדוּ! בִּרְקוּדִין אַךְ חַיִים!”



וְעָרְבָה הַשִׁירָה לָעֶלֶם,



לָעַלְמָה וּלְאֵשֶׁת הֶחָיִל;



וּמְחַבֵּק הַבָּחוּר הַבְּתוּלָה,



וּמְדַלֵּג וּמְקַפֵּץ כָּאַיָל!



וּפֶה לָפֶה יַאֲצִיל נְשִׁיקוֹת,



לְבָבוֹת יִתְקַרְבוּ, נְפָשׁוֹת יִתְאַחְדוּן!



תַּחַת רֶגֶל, כָּנָף לָהֶם,



בְּעֹנֶג רִקּוּדִין יִדֹּדוּן!







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/21776