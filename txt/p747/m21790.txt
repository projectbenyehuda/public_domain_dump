


	
	כְּחֹם הַיוֹם
	




יִכְנוֹף כְּנָפָיו הָרוּחַ,



לֹא נוֹתְרָה בוֹ נְשָׁמָה;



כִּמְטִיל בַּרְזֶל הָאֲוִיר



מֵעִיק עַל הָאֲדָמָה!



הוֹצִיא מִנַרְתִּיקָהּ



אֱלֹהִים אֶת הַחַמָּה;



תְּלַהֵט עֵשֶֹב אָחוּ,



בַּיֶרֶק עוֹשָֹה שַׁמָּה!



תַּנוּר בּוֹעֵר הַשֶׁמֶשׁ,



לוֹהֵט כָּל הַיוֹם;



הָאָדָם וְהַבְּהֵמָה



נִָסִים מֵחֲמַת הַחֹם!



יְבַקְשׁוּ סֵתֶר לָמוֹ



בַּאֲשֶׁר יִשְׁכּוֹן צֵל;



תַּחַת עַרְבֵי נַחַל,



בַּמְעָרָה וּבַחֵל!


* * *


יִפְרוֹשׁ כְּנָפָיו הָרוּחַ,



וְהִנֵּה בָּאָה רְוָחָה!



עָבִים מֵעָל יָרִיקוּ



גִשְׁמֵי בְרָכָה!….







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/21790