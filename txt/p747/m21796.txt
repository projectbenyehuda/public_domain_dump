


	
	מַשָֹּא רוּסִיָּה
	




אֶלִי רוּסְיָא וּעָרֶיהָ!



אִמָּא מָסְקְבָה וּבְנוֹתֶיהָ



תְיַלֵּלְנָה: "אוֹיָה! רָזוֹן



שֻׁלַּח בָּנוּ, אָפַס מָזוֹן!



אוֹי כִי אִשָּׁה עַל פַּת לֶחֶם



תִּפְשַׁע, תָאֹר בִּרְכַּת רֶחֶם!



כִּי מְחִיר קַב חַד שֶׁל בָּר



שִׁשִׁים רִבּוֹא רוּבְּל-נְיָר



יוֹשֶׁבֶת נֶוַה הַנֶּאֱדָרָה



קִרְיַת פֶּטֶר הַמְּפֹאָרָה



אוֹיָה נָא! מֶה הָיָה לָךְ?



רְאִי עֲבָדִים מָשְׁלוּ בָךְ!



בָּאֶגְרוֹף וּבְיַד חֲזָקָה



רוֹדִים בָּךְ, בְּשׁוֹט נְאָקָה;



לֹא מַמְלָכָה, שִׁפְחָה אַתְּ!



אֶל הַפְּרוֹלִטַרִיאַתְּ!



אִמָּא רוּסְיָא, אֵם חֲנִינָה!



הָיִיתְ לְמָשָׁל וּלִשְׁנִינָה!



כְזוֹנָה אַתְּ, אֵין אֵמוּן בָּךְ



בָּעַמִּים אֵין מִי יָנוּד לָךּ!



עֲוֹנֵךְ גָדוֹל, לֹא יְסֻפָּר



חֲטָאתֵךְ, רוּסְיָא, לֹא תְכֻפָּר!



כִּי בְשֵׁם אֱלֹהֵי הַחֹפֶשׁ



גֵרְשְׁתְּ מִקִרְבֵּךְ חֵרוּת, נֹפֶשׁ!







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/21796