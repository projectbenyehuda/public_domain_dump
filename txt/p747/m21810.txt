


	
	כִּיס בַּכְּסוּת
	




עֲרוּמָה בּמֶרְחַב אֵין-קֵץ



תָּעָה, נָעָה נְשָׁמָה



מִבְּלִי הִנָּפֵשׁ עֲדֵי



נָחָה עֲלֵי אֲדָמָה!



כְּטַל בֹּקֶר מְזוּקָק



כְּאוֹר בַּהֲדָרוֹ חָשֹוּף,



נִגְלָה לְעַיִן הָרוּחַ



בְּצוּרַת גּוֹלַם הַגּוּף!



כְּאַחַד מִבְּנֵי אֱלֹהִים



הֱיוֹתוֹ עַל-פְּנֵי הַיְצִירָה!



כְּפֶסֶל שַׁיִשׁ מְחוּטָב



מֵאָמָן בְּיַד כַּבִּירָה!



וּפְאֵר זֶה הָאָדָם



חָלַק לְעוֹרוֹ בְגָדִים;



וַתְּכַס הַדְרַת גּוּפוֹ



אַדֶרֶת בַּד לְבָדִים!



בְּקוֹמָה זְקוּפָה הִתְהַלֵּךְ,



הִתְפָּאֵר בְּנוֹצוֹת זָרוֹת;



גֵּאוּת לָבַשׁ הָאִישׁ,



חָבַשׁ לְרֹאשׁוֹ עֲטָרוֹת!



כָּל הַתֵּבֵל חָמַד;



הוֹן לְרַגְלָיו בָּסִיס!



וּלְאֱחוֹז בְּמָמוֹן קִבֵּץ,



בִּכְּסוּת עָשָֹה לוֹ כִּיס!



זֶה אֲסוֹן הָעוֹלָם!



צָרַת נֶפֶשׁ וְעֶנוּת



רוּחַ, בַּעֲשֹוֹת הָאָדָם



לוֹ לְבוּשׁ, וְכִיס בַּכְּסוּת!







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/21810