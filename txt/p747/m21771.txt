


	
	כְּעֵין הַקְדָמָה
	




מַעֲשֶֹה שֶּׁהָיָה…..



שַׁחְרוּת לִי, בְהִלּוֹ נֵרוֹ “הַשַּׁחַר”:



קַוָּיו הֵאִירוּנִי; לֹא הָלַךְ לִבִּי אַחַר



הַבְלֵי נְעוּרִים; מִבְּאֵר דָלֹה דָלָה



פֶּרֶץ בֶּן משֶׁה, שָׁאַבְתִּי “הַשְֹכָּלָה”!





* * *







וָאֵשְׁתְּ מֵימֶיָה, עֲרֵבִים כָּל-כַּך!



עוֹד דָבוּק בִּלְשׁוֹנִי צוּפָם הָרַךְ!



כָּל טִפָּה וְטִפָּה נַחַל דְבַשׁ,



מִּמָתְקוֹ תָאֹרְנָה עֵינֵי בַר-נַשׁ!





* * *



וָאֵשְׁתְּ לְשִכָּרוֹן, וַאֲנִי יָשַׁנְתִּי



אַרְבָּעִים שָׁנָה עֲדֵי זָקַנְתִּי!



הֶקִיצוֹתִי, וְשׁוּב אֵלֶיהָ מִהַרְתִּי,



אֶל יְדִידוּתִי בַנּוֹעַר חוֹבַבְתִּי,



אֶל הָעִבְרִיָה כְנַפְשִׁי אָהַבְתִּי,



וָהִיא זָרָה לִי… פָּנֶיהָ לֹא הִכַּרְתִּי!…







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/21771