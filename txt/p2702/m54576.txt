


	
	סוֹנֵטָה
	




עִמָּדִי הֵד קוֹלֵךְ נוֹשֵׂא אָנֹכִי.

וְגַם עֵת הַיָּם יִתְגָּעֵש עֹז בִּדְכִי,

עֵת נֵפֶץ תּוֹתָח יִבְקַע וְיִרְעָם,

אוֹ סַעַר־הָרִים יִשְׁרֹק וְיִנְהָם –





אֶשְׁמַע הֵד־קוֹלֵךְ הַפּוֹרֵץ וְנִתָּז,

צוֹלֵל וְעוֹלֶה בַּסַּעַר הַלָּז,

חוֹלֵף וּמְשׁוֹטֵט בֵּין גַּלִּים נִשָּׂאִים,

שׂוֹחֵק לִרְסִיסֵי פְגָזִים נִקְלָעִים.





וּבְרֶדֶת הַיּוֹם הוּא בָא לִמְעוֹנִי,

גּוֹחֵן עַל שִׁכְמִי וְלוֹחֵשׁ בְּאָזְנִי,

בּוֹדֵק יַלְקוּטִי וְשׁוֹאֵל לִשְׁלוֹמִי,





מֵאִיר פִּנָּתִי בְּלֵילִי וְיוֹמִי,

וְצוֹעֵד עִמָּדִי בַּאֲשֶׁר רַק אֵלֵךְ –

כִּי יְדִיד וְעָמִית לִי זֶה הֵד־קוֹלֵךְ.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54576