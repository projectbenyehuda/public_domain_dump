


	
	אֶהְיֶה כְּאִישׁ
	




אֶהְיֶה כְּאִישׁ שֶׁנָּח בְּצֵל אִילָן



ד’אנונציו





אֶהְיֶה כְּאִישׁ שֶׁנָּח בְּחֵיק־

אִשָּׁה בָּאֲפֵלָה.

סִיעוֹת־עָנָן נִשְּׂאוּ הַרְחֵק

וְרוּחַ קַלִּילָה – – –

זוֹכֶרֶת אַתְּ? צַוָּארֵךְ

הִבְהִיק צָחוֹר בָּאֲפֵלָה.





וְכֹה שָׁקֵט הָיָה. צִיּוּץ צִפּוֹר דָּמָה

לְשִׁיר יִפְעָה וָהוֹד.

לַחֲשֵׁךְ הַמְהַרְהֵר הִשְׁרָה עָלַי תְּנוּמָה,

וְצֵל כֵּהֶה קָרַב לֹא רְאִינוּהוּ עוֹד.





לֹא רְאִינוּהוּ עוֹד, אֲנִי וְגַם לֹא אַתְּ,

וְרַק תְּחוּשָׁה דַּקָּה רָמְזָה: הוּא כָאן.

וּפֶתַע כֹּה הֶחְשִׁיךְ, רָאשִׁי שָׁמַט־שָׁמָט.

וְרַק גִּבְעוֹל בּוֹדֵד עֲלֵי עָרְפִּי גָחָן…





הֵרַמְתִּי אֶת רָאשִׁי וְאַתְּ –

כְּלֹא הָיִית… כְּלֹא הָיִית…




ינואר, 1941.






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54560