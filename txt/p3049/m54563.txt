


	
	יֵשׁ לִי כְּפָר־מוֹלֶדֶת
	




יֵשׁ לִי כְּפַר־מוֹלֶדֶת

וְנַפְשִׁי בּוֹדֶדֶת,

וְנַפְשִׁי נִשֵּׂאת הַרְחֵק מִכָּאן,

וְלִבִּי כָמֵהַּ

מֶרְחַקִּים גּוֹמֵעַ –

הוֹי, לִבִּי, לְאָן, לְאָן, לְאָן?





הוֹי, כְּפָרִי עָגוּם הוּא,

כְּמָבוֹךְ סָתוּם הוּא –

וְכָל שְׁבִיל מוֹגִיעַ וּמַכְזִיב –

אָן תִּדֹּד, חֵלֵכָה?

עוֹד תַּחֲזֹר, חֵלֵכָה,

וְתִשָּׂא רַק מַשֶּׁהוּ מַכְאִיב.





לַיְלָה וְעַצֶּבֶת

וְנַפְשִׁי דּוֹאֶבֶת,

כּוֹכָבִים קוֹרְצִים רָחוֹק, רָחוֹק.





מֵהָרִים צָבוֹעַ,

כְּמוֹ נוֹטֶה לִגְוֹעַ,

מְיַלֵּל בְּנַאַק בְּכִי וּצְחוֹק.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54563