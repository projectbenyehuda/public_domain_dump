


	
	הנחל והילד (הירדן תרע"א)
	



(תרגום)


הַנַּחַל אֹזֵל

הַזֶּרֶם נֹזֵל

וּמִשְׁתַּפֵּךְ אֶל פִּי תְהוֹם;

רְאֵה הַגַּלִּים

כְּעָבִים קַלִּים

רָצִים אָצִים כָּל־הַיּוֹם.





גַּם כָּל־נֵטֶף

רָץ בַּשֶּׁטֶף,

הַכֹּל שֹׁאֵף אֶל הַיָּם;

כִּילָדִים פֹּחֲזִים

דַּרְכָּם אֹחֲזִים

וְעוֹד מְעַט־קָט וְאַיָּם?





וּכְמוֹ גַלִּים

כֵּן גַּם־קַלִּים

רִגְעֵי חַיֵּינוּ בֶּחָלֶד.

וְעוֹד מְעַט וְעָפוּ

וְעָבְרוּ וְסָפוּ

יְמֵי שַׁעֲשׁוּעֶיךָ, הַיָּלֶד!





עֶל כֵּן, יֶלֶד טוֹב,

קְנֵה דַעַת לָרֹב

בְּכָל־נֶפֶשׁ וּבְכָל־מְאֹד.



הַיָּמִים נִמְהָרִים

כְּמוֹ מַיִם מֻגָּרִים

וְיוֹם הֹלֵךְ לֹא יָשׁוּב עוֹד.


(הירדן תרע"א)






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/30907