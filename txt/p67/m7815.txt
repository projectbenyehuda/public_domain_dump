


	
	[כִּי רֹאשִׁי אַנִּיחָה לִי]
	



התּרגוּם מקדש לזמרת רוּת לויאשׁ




כִּי רֹאשִׁי אַנִּיחָה לִי

עַל מִטַּת אִמִּי שֶּלִּי,

חֶרֶשׁ תִּגְחַן עָלַי,

נַחַת תִּשְׂבַּע לָהּ דַּי:

   נוּמִי, בִּתִּי, נוּמִי נָא,

    עֵינֵי זֹהַר עִצְמִי נָא,

    נוּמִי בְּשָׁלוֹם, נוּמִי בְּשָׁלוֹם!

כִּי רֹאשִׁי אַנִּיחָה לִי

עַל מִטַּת חֲמוֹתִי שֶלִּי,

הִיא תִּזְעַם אָז עָלַי

פִּיהָ תִּפְתַּח אַלְלַי:

   כַּלָּתִי עֲצֶלֶת הִיא,

   כָּל הַיּוֹם מִתְבַּטֶּלֶת הִיא,

   לֹא רוֹצָה לָקוּם, אַךְ וְרַק תָּנוּם.

כִּי רֹאשִׁי אַנִּיחָה לִי

עַל מִטַּת בַּעֲלִי שֶׁלִּי,

חֶרֶשׁ יִגְחַן עָלַי,

נַחַת יִשְׂבַּע לוֹ דַּי:

   נוִּמִי, רַעְיָה, נוּמִי נָא,

   עֵינֵי זֹהַר עִצְמִי נָא,

   נוּמִי בְּשָׁלוֹם, נוּמִי בְּשָׁלוֹם!


  

המנגינה – יואל אנגל






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/7815