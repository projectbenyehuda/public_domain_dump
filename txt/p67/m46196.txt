


	
	זֶמֶר
	




הַמְּחֻתָּן אֱלֹהֵינוּ, הַכַּלָּה תּוֹרָתֵנוּ,

מֹשֶׁה רַבֵּנוּ שַׁדְכָנֵנוּ נִקְרָא;

יִשְׂרָאֵל בֶּן חוֹרִין חֲתַן הַתּוֹרָה,

הַר קֹדֶשׁ, הַר סִינַי, לְחֻפָּה נִבְרָא…

לְכוּ נְרַנְּנָה, שִׁיר נְשַׁנְּנָה,

יַחְדָּו בְּמַקְהֵלָה,

צַד חָתָן, צַד כַּלָּה

– מַזָּל טוֹב!



* *



הַמְּחֻתֶּנֶת אַרְצֵנוּ, הַכַּלָּה עֲבוֹדָתֵנוּ,

הָרַעֲיוֹן הַלְּאֻמִּי שַׁדְכָנֵנוּ נִקְרָא;

הַפּוֹעֵל הַצָּעִיר חֲתַן הָעֲבוֹדָה,

רָקִיעַ שֶׁל תְּכֵלֶת לְחֻפָּה נִבְרָא…

לְכוּ נְרַנְּנָה, שִׁיר נְשַׁנְּנָה,

יַחְדָּו בְּמַקְהֵלָה,

צַד חָתָן, צַד כַּלָּה

– מַזָּל טוֹב!















את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/46196