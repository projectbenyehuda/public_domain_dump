


	
	[הַס, הַס, הָרַבִּי נָע]
	




הַס, הַס, הָרַבִּי נָע,



הַס, הַס, הָרַבִּי זָע,



הַס, הַס, הָרַבִּי זָז,



הָרַבִּי כְּבָר בָּא!

וְהָרַבָּנִית,



אַךְ זוֹהִי רַבָּנִית!



אִם עוֹמֶדֶת,



אִם צוֹעֶדֶת,



כֻּלָּה חֵנָנִית.



וַחֲסִידַיָא בְּכִסּוּפַיָא



וְהָרַבִּי בְּגִלּוּפַיָא:



מִי, מִי, מִי עַל יָדוֹ?  ג



הַשּׁמָּשׁ עַל יָדוֹ!



והרבנית וכ'.



מַה, מַה, מָה עַל שֻׁלְחָנוֹ? ג



– הַיַּיִן עַל שֻׁלְחָנוֹ!



והרבנית וכ'.



מַה, מַה, מַה תּוֹךְ מֵעָיו?  ג



– תּוֹרָה תּוֹךְ מֵעָיו!



והרבנית וכ'.



זִיו, זִיו, זִיו עַל פָּנָיו,  ג



זִיו קְדוּשָׁה הוּא!



והרבנית וכ'.


נִגּוּן עֲמָמִי






את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/8456