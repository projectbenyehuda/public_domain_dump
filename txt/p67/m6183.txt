


	
	[אַף בּרִי...]
	



אַף בְּרִי


הָאִשָּׁה, אוֹי, הִיא.



כָּל הַיּוֹם תִּזְמֹרֶת:



אוֹי, אַיֵּה מַשְׂכֹּרֶת?



אוֹי, אוֹי, אוֹי מַשְׁבֵּר.


  

אֻתַּת


צָרוֹת הַבַּן וְהַבַּת.



סַחְנוּ: אַרְצָה נַעַל;



וְאֵין בֶּגֶד וְאֵין נַעַל.



אוֹי, אוֹי, אוֹי מַשְבֵּר.



שֵׁם שָׂר


לֹא חָלָב וְלֹא בָּשָׂר.



כְּבָר זָרָא בְּאַפֵּנוּ



כָּל עַגְבָּנִיּוֹתֵינוּ.



אוֹי, אוֹי, אוֹי מַשְׁבֵּר.



מָטָר


אֵיךְ נִפְרַע אֶת הַשּׁטָר?



רוּחַ סְתָו נוֹשֶבֶת, קוֹל נִגּוּן עֲצֶבֶת:



אוֹי, אוֹי, אוֹי מַשְבֵּר!


  

(פִּזְמוֹן הַמַּשְׁבֵּר, בְּנֳגּוּן תְּפִלָּה)







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/6183