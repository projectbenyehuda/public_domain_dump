


	
	שִׁיר שֶׁל נוֹטְרִים
	




בֹּאִי נָא, יַלְדָּתִי,

בֹּאִי נָא, נִשְׁמָתִי,

בֹּאִי נָא, תַּמָּתִי,

יוֹנַת־חֵן שֶׁלִּי!



– שָׁם שׁוּעָלִים יֵשׁ

בָּחוּר טוֹב שֶׁלִּי;

שָׁם שׁוּעָלִים יֵשׁ

חֲבִיבִי שֶׁלִּי…



– גָּרְשִׁים נָא, יַלְדָּתִי,

גָּרְשִׁים נָא, נִשְׁמָתִי,

גָּרְשִׁים נָא, תַּמָּתִי,

יוֹנַת־חֵן שֶׁלִּי!



– כֵּיצַד אֲגָרֵשׁ

בָּחוּר טוֹב שֶׁלִּי?

כֵּיצַד אֲגָרֵשׁ

חֲבִיבִי שֶׁלִּי?



– בָּאֶקְדֹּחַ, יַלְדָּתִי,

בָּאֶקְדֹּחַ, נִשְׁמָתִי,

בָּאֶקְדֹּחַ, תַּמָּתִי,

יוֹנַת־חֵן שֶׁלִּי!



– הֵיכַן אֶקְדֹּחַ יֵשׁ

בָּחוּר טוֹב שֶׁלִּי?

הֵיכַן אֶקְדֹּחַ יֵשׁ

חֲבִיבִי שֶׁלִּי?



–בְּמַחֲצַלְתִּי, יַלְדָּתִי,

בְּמַחֲצַלְתִּי, נִשְׁמָתִי,

בְּמַחֲצַלְתִּי, תַּמָּתִי,

יוֹנַת־חֵן שֶׁלִּי!



– הֵיכַן מַחֲצֶלֶת יֵשׁ

בָּחוּר טוֹב שֶׁלִּי?

הֵיכַן מַחֲצֶלֶת יֵש

חֲבִיבִי שֶׁלִּי?



– בְּסֻכָּתִי, יַלְדָּתִי,

בְּסֻכָּתִי, נִשְׁמָתִי,

בְּסֻכָּתִי, תַּמָּתִי,

יוֹנַת־חֵן שֶׁלִּי!





– הֵיכַן סֻכָּה יֵשׁ

בָּחוּר טוֹב שֶׁלִּי?

הֵיכַן סֻכָּה יֵשׁ

חֲבִיבִי שֶׁלִּי?





– עַל הַגִּבְעָה, יַלְדָּתִי,

עַל הַגִּבְעָה, נִשְׁמָתִי,

עַל הַגִּבְעָה, תַּמָּתִי,

יוֹנַת־חֵן שֶׁלִּי!





– הֵיכַן גִּבְעָה יֵשׁ

בָּחוּר טוֹב שֶׁלִּי?

הֵיכַן גִּבְעָה יֵשׁ

חֲבִיבִי שֶׁלִּי?





– בְּתוֹך כַּרְמִי, יַלְדָּתִי,

בְּתוֹך כַּרְמִי, נִשְׁמָתִי,

בְּתוֹך כַּרְמִי, תַּמָּתִי,

יוֹנַת־חֵן שֶׁלִּי!



– שָׁם שׁוּעָלִים יֵשׁ

בָּחוּר טוֹב שֶׁלִּי;

שָׁם שׁוּעָלִים יֵשׁ

חֲבִיבִי שֶׁלִּי.




(וחוזר עד אין סוף)






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/32141