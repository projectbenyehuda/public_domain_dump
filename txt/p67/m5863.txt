


	
	הָבָה נִתְפַּיֵּסָה...
	




הָבָה נִתְפַּיֵּסָה, נִתְפַּיֵּסָה,

נֵלֵךְ עַל שְׂפַת הַיָּם;

הָבָה נִתְפַּיֵּסָה, נִהְיֶה בְנֵי אָדָם.

הָבָה נִתְפַּיֵּסָה, נִתְפַּיֵּסָה,

אִם יֵשׁ לְךָ הַפְּיַאסְתֵּר;

הָבָה נִתְפַּיֵּסָה, הָאֱמֶת אַל תַּסְתֵּר.

הָבָה נִתְפַּיֵּסָה, נִתְפַּיֵּסָה,

נֵלֵךְ אֶל הַתֵּיאַטֵר;

הָבָה נִתְפַּיֵּסָה, זֶה לָזוֹ נְוַתֵּר.

הָבָה נִתְפַּיֵּסָה, נִתְפַּיֵּסָה,

נֵלֵךְ לֶאֱכֹל גְּלִידָה;

הָבָה נִתְפַּיֵּסָה, כִּידִיד וִידִידָה.

הָבָה נִתְפַּיֵּסָה, נִתְפַּיֵּסָה,

נֵלֵךְ לִשְתּוֹת גָּזוֹז;

הָבָה נִתְפַּיֵּסָה, טוֹב כִּי נַעֲלֹז.

הָבָה נִתְפַּיֵּסָה, נִתְפַּיֵּסָה,

תְּנָה נָא לִי שׁוֹשָׁן;

הָבָה נִתְפַּיֵּסָה, חֲבָל עַל הַזְּמָן.

הָבָה נִתְפַּיֵּסָה, נִתְפַּיֵּסָה,

אַךְ לֹא כִּבְנֵי הַכּוּשִׁים;

הָבָה נִתְפַּיֵּסָה, בְּחֻפָּה-קִדּוּשִׁים…


  

המנגינה – ש. רוזובסקי






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/5863