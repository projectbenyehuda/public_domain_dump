


	
	כְּשֶׁהָרַבִּי אֱלִימֶלֶךְ...
	



א


כְּשֶׁהָרַבִּי אֱלִימֶלֶךְ

הִתְבַּדֵּחַ כְּמוֹ מֶלֶךְ   (ב)

אֱלִימֶלֶךְ!

מִיָּד חָלַץ אֶת תְּפִלַּיָא

וְחָבַש מִשְקָפַיָּא,

וְקָרָא לְכַנָּרַיָא:

– כַּנֵּר!

אָז כִּנֵרוּ כַּנָּרַיָא,

כַּנָּרַיָא כֹּה כִּנֵּרוּ,

כֹּה כִּנֵּרוּ כַּנָּרַיָא, (ב)

כַּנָּרַיָא!

ב



כְּשֶׁהָרַבִּי אֱלִימֶלֶךְ

הִתְבַּדֵּחַ כְּמוֹ מֶלֶךְ (ב)

אֱלִימֶלֶךְ!

מִיָּד כִּפְלֵל קַפּוֹטַיָא,

וְהִפְשִיל פּוּזְמָקַיָא,

וְקָרָא לְכָל תֻּפַּיָא:

– תַּפְתֵּף!

אָז תִּפְתֵפוּ כָּל תֻּפַּיָא,

כָּל תֻּפַּיָא כֹּה תִּפְתֵּפוּ,

כֹּה תִּפְתֵפוּ כָּל תֻּפַּיָא (ב)

כָּל תֻּפַּיָא!

ג



כְּשֶהָרַבִּי אֱלִימֶלֶךְ

הִתְבַּדֵּחַ כְּמוֹ מֶלֶךְ  (ב)

אֱלִימֶלֶךְ!

מִיָּד שָכַח מִלֵּי דִשְמַיָא

וְיָצָא בְּרִקּוּדַיָא

וְקָרָא לִמְצִלְתַּיָא:

– צַלְצֵל!

אָז צִלְצֵלוּ מְצִלְתַּיָא,

מְצִלְתַּיָא כֹּה צִלְצֵלוּ,

כֹּה צִלְצֵלוּ מְצִלְתַּיָא, (ב)

מְצִלְתַּיָא!

ד



כְּשֶהָרַבִּי אֱלִימֶלֶךְ

הִתְבַּדֵּחַ כְּמוֹ מֶלֶךְ  (ב)

אֱלִימֶלֶךְ!

מִיָּד שָתָה כּוֹסוֹת לְחַיָּא,

וְכֻלוֹ בְּגִלּוּפַיָא,

וְקָרָא לְקַשְקָשַיָא:

– קַשְקֵש!

אָז קִשְקֵשוּ קַשְקָשַיָא,

קַשְקָשַיָא כֹּה קִשְקֵשוּ,

כֹּה קִשְקֵשוּ קַשְקָשַיָא, (ב)

קַשְקָשַיָא!


  

מנגינה עממית






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/6838