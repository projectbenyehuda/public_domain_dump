


	
	תחת שיח הירקרק
	




תַּחַת שִׂיחַ הַיְרַקְרַק,



זוּג יְלָדִים שָׁם;



יֵש יַלְדָּה יְפֵהפִיָה,



לָהּ עוֹרֵג לִבָּם.



סָח זֶה סֵבֶל אַהֲבָתוֹ,



מַה לִבּוֹ בּוֹ יַךְ;



אָז גַּם זֶה בְּאִמְרָתוֹ:



– אַף אֲנִי הֵן כָּךְ.



– יוֹם וָיוֹם אֲנִי רָעֵב,



מִתְהַלֵּךְ עִם סוֹד;



אֵצֶל חַלּוֹנָהּ אוֹהֵב



שָׁם תָּמִיד עָמוֹד.



– וַאֲנִי כֹּה נָע וָנָד



מִתְהַלֵּך כָּל לֵיל.



אָז גַּם זֶה יִלְחַש אַט אַט:



– אַף אֲנִי כָּל אֵל…



קוֹר וָגֶשֶם, סַעַר עַז,



לֹא יִרְאוּ הַשּׁנָיִם;



הוֹי, אִמָּם נִתְרַגְּזָה אָז



וְ…לָקוּ כִּפְלָיִם.



אָז גַּם אַבָּא, אוֹי, אוֹי, אוֹי!



– הוֹי, שִכְבוּ! – הֵאִיץ בָּם.



רְצוּעָה לוֹ, כְּפוּלָה לוֹ,



ויָפֶה “הִרְבִּיץ” בָּם…



מנגינת ש. רוזובסקי1






נדפסה בהוצאת “יובל”, ברלין  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/8135