


	
	האדרת
	



הָאַדֶּרֶת / ק"י סילמן


אַבָּא הָלַךְ אֶל הַקֶּרֶת,



אַבָּא חָזַר מִן הַקֶּרֶת,



וְהֵבִיא בַּד לְאַדֶּרֶת,



כְּמוּבָן – לְאַדֶּרֶת.

מִי יִתְפֹּר הָאַדֶּרֶת?  (ב)



– שוֹשַנָּה הַתּוֹפֶרֶת



כְּמוּבָן – הַתּוֹפֶרֶת.

מִי יִתְכַּסֶּה בָּאַדֶּרֶת? (ב)



– הוֹי, הַבַּת הַבּוֹגֶרֶת,



כְּמוּבָן – הַבּוֹגֶרֶת.

וּלְאָן תֵּלֵךְ בָּאַדֶּרֶת? (ב)



– לַגָּלִיל, לְכִנֶּרֶת



כְּמוּבָן – לְכִנֶּרֶת.

וּמַה תַּעֲשֶה בָּאַדֶּרֶת? (ב)



– תְּגַדֵּל צְנוֹן וְחַזֶּרֶת,



כְּמוּבָן – חַזֶּרֶת.

וְאֶת מִי תִּמְצָא בָּאַדֶּרֶת? (ב)



– הוֹי, חָלוּץ לְתִפְאֶרֶת,



כְּמוּבָן – לְתִפְאֶרֶת.

וּמַה תִּכְתֹּב בָּאַדֶּרֶת?  (ב)



– כִּי הִיא מְאֻשֶּרֶת,



כְּמוּבָן – מְאֻשֶּׁרֶת!



מנגינה עממית

לדף
הראשי של פרויקט בן-יהודה






את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/7494