


	
	ז. ברכת דוד
	



“נודע, כי אמריקה נכונה לבקש מאנגליה, שתרשה לסוכנות
היהודית או להגנה להביא טאנקים ואוירונים לתפקידי שלטון אזרחיים בארץ
ישראל” (“דבר” כ' חשון תש"ח).

אמנם עם של שלום אנחנו; ויעודנו – שלום עולם, ולא נתכחש לו
בארצנו הבנויה. ולא עוד אלא נרבה לפעול למען שלום העולם – בערכים, בצורות
החברה וביחסי אדם לאדם חדשים. אך עתה, אחרי מה שעולל לנו בתאי הגאזים,
בכבשנים ובבורות הכרויים בידי הקרבנות עצמם – יש משמעות אחרת לאיומי
אויבינו מאז, לזרוק אותנו הימה. עתה עלינו לברך את ברכת נעים זמירות
ישראל:

“לדוד, ברוך אדוני צורי, המלמד ידי לקרב, אצבעותי למלחמה”.










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/38496