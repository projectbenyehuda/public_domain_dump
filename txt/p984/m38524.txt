


	
	י"א. מקום התורפה
	



בעיר שנער אמרו בני אדם להקים מגדל שראשו יגיע לשמים,
וסופו של דבר היה הפילוג במשפחת האדם שנחלקה עמים ושפות. אך לא די היה
בענין המגדל ואנדרלמוסיה שבאה לעולם – באותה שנער עצמה ביקש האדם להגיע
למסתרי האדמה ולאוצרותיה, והוציא מתוכה את הנפט – המשכר את עמי־האדם כשם
שהיין משכר את יחידי־האדם.

אכן, בקעת־שנער היא היא מקום־התורפה מאז.










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/38524