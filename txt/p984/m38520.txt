


	
	ח. מה בין תיבה לתיבה
	



ראינו כי נוח לקח אל התיבה את כל החיות הטורפות, את העופות
הדורסים, את העקרבים ואת הנחשים. ושאלה היא: נוח שהיה איש צדיק, יושב אוהל
כל ימיו, איך ישב במחיצה אחת עם כל אלה? איך האכילם, איך הפריד ביניהם בשעת
מריבתם?

אלא כלל גדול הוא בבעלי־חיים: פגעה בהם צרה גדולה הריהם
שוכחים את כל הניגודים והמלחמות שביניהם; חרונם שוכך, והם משקיטים. אכן,
כלל גדול הוא שדינו יפה בכל תיבה, פרט לתיבת ישראל המטלטלת בין משברי ים;
צרתם עמוקה כתהום, – ופירוד הלבבות גובר והולך.










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/38520