


	
	ה. דמי שליחות
	



הבאנו את תרבות המזרח לאירופה – ושילמו לנו במסעי הצלב.
עזרנו למגר את הפיאודליזם, ובתמורה קיבלנו פרעות. ובהיותנו חלוצי
הסוציאליזם נענשנו בהשמדת היטלר. (יהודה גוטהלף “דבר” גל. 6700).

לאמור, תגמולנו – דמים, דמי־שליחות.

והנה דורשים חברים ברי־לבב, כי בשובנו נביא אתנו את הסוציאליזם למזרח. והשאלה היא: מה תגמול צפוי לנו משליחות זו?

סוציאליזם? כן, אך לשימוש עצמי. בנין ארץ בתנאים שלנו מחייב, שהבנין יהיה סוציאַליסטי. ותו לא.

פן תבוא החרב העקומה ותגמול לנו – דמי שליחות.










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/38508