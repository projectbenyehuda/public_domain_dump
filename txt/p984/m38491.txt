


	
	ב. שלושה שעלו
	



בשביעי של פסח חגגו את קציר העומר הראשון בקבוצת רביבים שבערבות הנגב. (“דבר” גל. 5705).

הרחק בישימון בנגב, בואכה לגבול מצרים, – שלושה צעירים עלו
לפני שמונה חדשים, התגדרו בתיל, הקימו מצפה. חרשו את גבולות האדמה לאורך
קילומטרים; וכך הציגו גבול חדש למולדת.

אתה, הנוער, המצטופף על המדרכות בערים, שים אל לב: מה טעם
וענין יכולים להיות לחייו של צעיר בישראל, המחשל את רצונו פלדה לשדד את
מערכות חייו הוא וחיי עמו גם יחד.

אכן, אבק רב ומחניק מתמר ועולה ברחובנו. והנה הורבץ אבק זה באגלי מטר גדולים ומרעננים – רביבים.






את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/38491