


	
	ו. עורי צפון
	



ראשוני המתישבים במתולה נאחזו בצפרניהם בסלעי המגור
ולא נרתעו מלחץ המציק, לחץ הדרוזים. היתה זאת משמרת גבורים ראשונה בתולדות
ההתישבות החדשה. – שומרי גבול הצפון.

בתל־חי עמדה המשמרת השניה של יוסף הגידם בראש קומץ גבורים, והגנו בגופותיהם על גבול הצפון.

ונאמני השמירה על גבול הצפון הם הם שעמדו בפני קלגסי
היטלר, בימים החשוכים של מלחמת העולם השניה. וגם עתה, בראשית ימי מרחשון
תי“ו שי”ן חי"ת, קרבו צבאות ערב לגבול הצפון.

מתיצבת המשמרת השלישית.

עורי צפון ובואו גבורי ישראל…










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/38495