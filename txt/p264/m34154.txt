


	
	לַכֹּל צֳרִי אֶמְצָא
	







הפרידה






לַכֹּל צֳרִי אֶמְצָא כִּי אִם לְנוֹד דּוֹדִים, / דַּאְגוֹת לְבָבוֹתַי גָּזְלוּ תְנוּמָתִי.
מִדֵּי תְמוּנָתוֹ אָשׁוּר, בְּהִכָּבֵד / חֹשֶׁךְ בְּכָל בֵּיתִי, תֵּרֶב דְּאָגָתִי.
אָחִי, הֲיֵשׁ תַּעְנוּג מָתוֹק כְּסוֹד רֵעַ – / אֵשֵׁב לְעֻמָּתוֹ אוֹ הוּא לְעֻמָּתִי?
הַאֶעְלְצָה אַחַר נוֹדוֹ? וּפֵרוּדוֹ / שָׁקוּל כְּהִפָּרֵד רוּחִי וְגוּפָתִי!
הָהּ עַל זְמָן הִפְרִיד בֵּינִי וּבֵינֵיהוּ / וָאֶמְסְכָה יֵינִי בַּעְדוֹ בְדִמְעָתִי!
צוּרִי, הֲיֵשׁ חֶבְרָה לִי מִפְּרִידָתוֹ? / טֶרֶם אֲסִיפָתוֹ עָרְבָה אֲסִיפָתִי!






מקור: שירמן – השירה העברית בספרד ובפרובאנס














את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/34154