


	
	עֹז לְעַמּוֹ
	



סימן: עבדאללה. על כותל הדירה המוקדשת ליורשי יעקב צמח.






עֹז לְעַמּוֹ / כָּבוֹד לִשְׁמוֹ / מִמְּרוֹמוֹ / נָתַן לָמוֹ



בְּהַמְצִיא אֵל / שַׂר וְגוֹאֵל / לִיחֶזְקְאֵל / נְבִיאֵמוֹ



דִּירַת גִּנּוֹת / חֻרְבּוֹת פִּנּוֹת / אִוָּה לִבְנוֹת / בֵּית אוּלַמּוֹ



אוֹרוֹ יִצְמַח / צוּרוֹ יִשְׂמַח / יַעְקֹב צֶמַח / גָּדוֹל שְׁמוֹ



לָאֶבְיוֹנִים / יִהְיוּ חוֹנִים / כֻּלָּם עוֹנִים / רַב שְׁלוֹמוֹ



לָשׂוּם שֹׁרֶשׁ / מֶנּוּ יוֹרֵשׁ / כִּי הוּא דוֹרֵשׁ / טוֹב לְעַמּוֹ



הֵן נִגְמְרָה / מֵאֵל עֶזְרָה / בִשְׁנַת הַתְרָ״ה / לְעוֹלָמוֹ.











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/42067