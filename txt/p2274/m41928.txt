


	
	עוֹשֶׂה שָׁלוֹם
	



סימן: עבדאללה.






עוֹשֶׂה שָׁלוֹם / מִשְׂגָּב שְׁמוֹ

אֶל קֵץ עֵילוֹם / יוֹחִיל עַמּוֹ

יָשִׁיב הֲלוֹם / אֶל מְקוֹמוֹ

מֵיטַב כַּרְמוֹ / עֲשִׂירִיָּה.

אֲיֻמִַָּתִי / יִפְדֶה אֵל יָהּ

וְנִשְׁמָתִי / תְּהַלֵּל יָהּ

לְאֵל עֶלְיוֹן / עֲלִילִיָּה

עַל עַיִן עַל עַיִן.





בְּצוֹק עַמִּים / שׁוֹכֵן אִתָּם

לָךְ נוֹאֲמִים / אֶת רִנָּתָם

לְרַחֲמִים / תִּתֵּן אֹתָם

וְשַׁוְעָתָם / חִישׁ שְׁמַע יָהּ.

אֲיֻמִַָּתִי יִפְדֶה





דָּבְקָה נַפְשָׁם / אַחֲרֶיךָ

תֵּן בְּרֹאשָׁם / מְשִׁיחֶךָ

לְהוֹרִישָׁם / אֶת אַרְצֶךָ

וּבְנֵה בֵיתְךָ / שְׁלִישִׁיָּה.

אֲיֻמִַָּתִי יִפְדֶה





אֵל, שׁוּר רַבִּים / לוֹחֲמִים לִי

כֻּלָּם אוֹיְבִים / וְשׂוֹנְאִים לִי

וְנִצָּבִים / לְהָרַע לִי

וּמַחְסֶה לִי / וְעֻזִּי יָהּ.

אֲיֻמִַָּתִי יִפְדֶה





לַשָּׁוְא חוֹזִים / יִתְאַמְּרוּ

שׁוֹכְבִים הוֹזִים / עֵת יָגוּרוּ

עָלַי עַזִּים / פֶּה פָעֲרוּ

וַיֹּאמְרוּ / לֹא יִרְאֶה יָהּ.

אֲיֻמִַָּתִי יִפְדֶה





לָכֵן הָשֵׁב / גְּמוּל לָהֶם

מֵאֵין יוֹשֵׁב / בְּעָרֵיהֶם

שְׁמַע הַקְשֵׁב / לְדִבְרֵיהֶם

עֲשֵׂה לָהֶם / פְּלִילִיָּה

אֲיֻמִַָּתִי יִפְדֶה





הָאֵר פָּנִים / לְעַם נִבְדָּל

חַדֵּשׁ שָׁנִים / יָשִׂישׂ, יִגְדַּל

בְּמַעְדַּנִּים / וְלֹא יִדַּל

עֹז וּמִגְדָּל / מַעֲשֵׂי יָהּ.

אֲיֻמִַָּתִי יִפְדֶה











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/41928