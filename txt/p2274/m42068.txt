


	
	עֲשׂוֹת חֶסֶד
	



סימן: עבדאללה. זה המעיל ששלח אותו הגביר היקרהמ׳ כה״ר שי׳
דוד ששון צאלח דוד יעקב הי״ו מעיר בנבי לעיר מולדתו בגדאד יע״א לכבוד
אדוננו יחזקאל הנביא זיע״א.






עֲשׂוֹת חֶסֶד וְצִדְקוֹת עֹז שְׁמוּרִים / לְאִישׁ נָדִיב וּמָגֵן לַיְּשָׁרִים

בְּהַמְצִיא אֶל נָבִיא יְחֶזְקֵאל / נְדִיב הַלֵּב וּמִזֶּרַע יְקָרִים

דְּבִיר קָדְשׁוֹ מְעִיל צֶדֶק יְעָטוֹ / לַאֲרוֹנוֹ סוּת פְּאֵרִים

אֲשֶׁר פָּעַל וְעָשָׂה בֶן נְשִׂיאִים / שְׁמוֹ דָוִד גְּבִיר שָׂשׂוֹן וְהוֹרִים

לְכָל דַּרְכּוֹ יְהִי מַשְׂכִּיל כְּדָוִד / וְזַרְעוֹ יִהְיוּ כֻלָּם הֲדוּרִים

לְבָרְכוֹ שְׁנוֹת חַיִּים בְּשֵׂיבָה / וְצִדְקוֹתָיו לְפָנָיו הֵם מְאִירִים



הֲלֹא הוּבָא לְיַד פָּקִיד רְאוּבֵן / שְׁנַת תַּרְיַ״ג לְחֶשְׁבּוֹן הַיְּצִירִים.











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/42068