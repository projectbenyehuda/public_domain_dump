


	
	יָהּ בְּנֵה
	



סימן: עבדיה.






יָהּ בְּנֵה נָא יָהּ, בְּנֵה נָא

עִיר קָדְשִׁי מַהֵר כּוֹנְנָהּ.





עֲנֵה אוֹתִי בְגָלוּתִי

וְהָחִישָׁה אֶת פְּדוּתִי

הַצִּילֵנִי מִצָּרָתִי

כִּי בָא עֵת לְחֶנְנָה.





בֹּא נָא עִמִּי אֶל עִיר קֹדֶשׁ

יָמֵינוּ כְקֶדֶם חַדֵּשׁ

וְנַעֲלֶה אֶל עִיר קֹדֶשׁ

הִיא קִרְיָה נֶאֱמָנָה.





דְּבָרְךָ הָקֵם לַהְמוֹנִי

וַהְשִׁיבֵנִי עֲלֵי כַנִּי

וּבְעִירִי צִיּוֹן תַּנְחֵנִי

וְתִבְנֶה עִיר עַל מְכוֹנָהּ.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/41920