


	
	עַל מַה
	



סימן: עבדאללה ח׳זק. לחן: דכלך יא טיר על מע נאג׳ה נאג׳ה.






עַל מַה נוֹטֵר / אֵל עֶלְיוֹן, הָגֹה הָגָה

אֶהְיֶה עוֹטֵר / בַּת בְּשׁוֹשַׁנִּים סוּגָה.





בָּא אִישׁ אִטֵּר / שָׂם נְוָתָהּ לִשְׁמָמָה

רוֹדֶה סוֹטֵר / בְּיָד רָמָה בְלִימָה

שְׁלַח חֹטֶר / בְּעֹז וְתַעֲצוּמָה

שׁוֹפֵט שׁוֹטֵר / כְּלָבִיא לוֹ שְׁאָגָה.

עַל מַה





דּוֹרֵשׁ פֶּטֶר / רֶחֶם, מַרְבֵּה הַמִּשְׂרָה

מָדוֹן פּוֹטֵר / לְאוֹיְבָיו חִישׁ בִּסְעָרָה

פַּחִים יַמְטֵר / וּמִמְּזָרִים קָרָה

נוֹקֵם נוֹטֵר / פִּסְלָם בּוּז וְלַעֲגָה.

עַל מַה





אֵל לָהּ כַּתֵּר / בֹּשֶׂם וּפִנַּת וַרְדָּהּ

וּבְנֵה מֵחֶתֶר / בֵּיתְךָ נָאוֶה, וּרְדֵה

עוֹף הַמְּנַתֵּר / עַל אֶרֶץ סְחֹב וּרְדֵה

אוֹתוֹ בַּתֵּר / וּלְנַפְשׁוֹ הָעֲנֻגָּה.

עַל מַה





חָזָק הַתֵּר / הָעִיר כְּלִילַת יֹפִי

צִיר מִסְתַּתֵּר / יַעְצֹר בְּעַם אַלּוּפִי

שִׁירָה הַעְתֵּר / כְּצוּף עוּגָב צִפְצוּפִי

עוֹלַת הַקְטֵר / יוֹבִילוּ שַׁי חֲנִינָה.

עַל מַה









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/42063