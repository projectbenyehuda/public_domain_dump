


	
	עַל כּוֹס
	




רֵיק הַבַּקְבּוּק וּמַבָּט נֶעְכָּר

יִתָּקַע בְּחָלָל מְעֻרְפָּל;

מְתַּמֵּר הֶעָשָׁן וְרוֹמֵז הַמָּחָר

וּמַשְׁכִּיחַ הוֶֹה מְנֻוָּל.





וַחֲרוֹן אֵין־אוֹנִים

וְעַצֶּבֶת אֵין־קֵץ

לֹא יַשְׁכִּיחוּ יָמִים שֶׁהָיוּ;

וַעֲשֶׂרֶת מוֹנִים

אִם הַלֵּב מִתְפּוֹצֵץ

לֹא יָמִיתוּ לֵילוֹת שֶׁהָיוּ…





וְלֹא יוֹם אַף לֹא חֹדֶש יִנְקֹף,

שָׁנִים תַּעֲבֹרְנָה בִכְדִי

וְיוֹם אֶת מִשְנֵהוּ יִרְדֹּף –

וְאֶת דַּרְכִּי אֲפַלֵּס לְבַדִּי…







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54308