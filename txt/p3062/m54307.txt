


	
	שִׁיר־נְכָאִים
	




שִׁיר־נְכָאִים יֶהְגֶּה כִנּוֹר,

בְּלַיְלָה אָפֵל וּמְתַעְתֵּעַ.

צְלִילִים עֲמוּמִים יִתְמַשְּׁכוּ בְשִׁיר,

כְּהֵד שֶׁהוֹלֵךְ וְגוֵֹעַ.

וּדְמוּת יֵשׁ אַחַת מֵעַרְפִלֵּי־עָבָר

תַּטְרִיד זִכְרוֹנִי הַבּוֹגֵד,

בְּעוֹד מְגַחֵךְ הַגּוֹרָל הָאַכְזָר,

בְּשִׂמְחָה מְגַחֵךְ הוּא לְאֵיד.





וּבְקוֹל עֲנוֹת חֲלוּשָׁה

רוֹעֵד מֵיתָר אַחֲרוֹן,

וּבַת־קוֹל קְלוּשָׁה

יוֹרֶדֶת דּוּמָם לְטִמְיוֹן.





וְנָדַם הַשִּׁיר בְּעוֹדוֹ בְּאִבּוֹ

רַעְיוֹן נִשְׂגָּב קָבַר בְּחֻבּוֹ.




חיפה, 14.7.47






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54307