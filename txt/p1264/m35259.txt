


	
	זְכוֹר, עַמִּי!
	




זְכוֹר, עַמִּי, רֵאשִׁית גְּבוּרָה,

יְמֵי בָרָק וּדְבוֹרָה;

זְכוֹר, עַמִּי!





זְכוֹר, עַמִּי, נוֹף מְכוֹרָה,

יִפְעָתָהּ, זִיוָהּ, זָהֳרָהּ;

זְכוֹר, עַמִּי!





זְכוֹר, עַמִּי, שָׂפָה יְקָרָה,

קְדוֹשָׁה, נָאוָה וּבָרָה;

זְכוֹר, עַמִּי!





זְכוֹר, עַמִּי, רֹאשׁ עֲטָרָה

וְהָרֵם אוֹתָהּ מֵעֲפָרָהּ;

זְכוֹר, עַמִּי!









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/35259