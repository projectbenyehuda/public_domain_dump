


	
	עַל שִׁירִי לִי־טַי־פֵּי
	




אֲשֶׁר שִׁירָתְךָ תַּעַן לְשִׁירָתִי

כְּחָרוּז בְּשִׁיר, הָעוֹנֶה לְמִשְׁנֵהוּ





וּכְבַת־קוֹל תַּעַל מִתּוֹךְ תְּהוֹם רַבָּה

שֶׁל הַרְרֵי קֶדֶם, כֹּה שָׁמַעְתִּי אֹמֶר.





כִּי עַל כֵּן פִּלַּחְתִּי בְּאוֹלָר שֶׁל כֶּסֶף קוּנְטְרוֹסֵי שִׁירֶיךָ,

זָהִיר וּבְשׂוֹם־לֵבָב וָאֶשְׁכַּב לָנוּחַ, לַחֲלֹם.





מִחוּץ תָּבִיא הָרוּחַ מֵרֵיחוֹת הַקַּיִץ – וִישַׁכְּרוּנִי;

צְלִילִים בּוֹדְדִים מְפַזֵּר פְּסַנְתֵּר בַּמֶּרְחָק.





הַסֵּפֶר הֶחָדָשׁ שֶׁל בַּת־שִׁירָה הַקְּדוּמָה

פָּתוּחַ לְפָנַי; אַךְ קְרֹא לֹא אוּכָל.





כִּי עַל שׁוּרָה רִאשׁוֹנָה כַּאֲשֶׁר עָבַרְתִּי – כָּהֲתָה עֵינִי;

וּבַשְּׁנִיָּה – פַּס אוֹרָהּ, אָפַס;





וּבַשְּׁלִישִׁית – הָפְכָה כָּלִיל דִּמְעָה,

דִּמְעָה אַחַת זַכָּה וּגְדוֹלָה. וּמָרָה כָּאָרֶץ וּמְלֹאָהּ.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/35249