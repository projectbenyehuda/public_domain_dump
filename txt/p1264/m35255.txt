


	
	חִידַת לַיְלָה
	




בְּתוֹךְ קוּנְכִית צְחוֹרָה שָׁטָה וְהָאֲגַם כְּסוֹד הַלֵּב.

בְּדֹלַח יָד הִיא מְשַׁלְּחָה – וְנֵבֶל כֶּסֶף כֹּסֶף זוֹלֵף.

וְנֹפֶת צוּף עַתָּה יָצוּף לְשִׁיר אֵין־קוֹל זַךְ וְשָׁלֵו.

וְעָב קַל בָּהּ נִתְקָל וְהוּא חוֹמֵק חִישׁ וְחוֹלֵף.

וְרָז לֹא אֶחְשֹׂף; הֲכִי אֶחְשֹׁב עַל יְפִי עֲדֵי חוֹלֵף.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/35255