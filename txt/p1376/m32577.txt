


	
	'בְּתוֹךְ עַמִּי'...
	



עם התנ"ך ביד

שעת בין הערבַּים היתה זו – שעה היפה להרהורים. ישבתי –
והתנ"ך, הספר העתיק, בידי. פְּתַחְתִּיו – ומיד שקעתי בַים הגדול, ים
התפתחוּת העולם מראשיתו ועד תקופות מאוחרות ביותר. דַפִּים דַפִּים
דִפדפתי, וכל דף הכיל בקרבו דורות.





תורת ישראל וגמילות חסדים

איך יכוֹלים בני אדם להתקַיים בלי גמילוּת חסד? בלי עזרת
אדם לרעהו: עזרה לפצועים, לחולים, לעשוקים? הַרבה דִבּרה תורה על כך.
והַרבה חזרה והזהירה על דין יתום ואלמנה, על העניים, הנדכאים
והעשוקים.





יום הכּפּוּרים – יום התעלוּת עם

אין זה סתם יום צום ובכי – עַם שָׁלֵם כולו מתעלה מן העולם הזה ועובר לתפִלה זכה.

יום קָדוֹש של בַקשת סליחה ומחילה.

התמונה של כל העם, באשר הוא שם, העומד ומבקש רחמים.

זהו יום קדוש שטוב היה לשמור אותו.

יום המאחד ומלַכֵּד כל כך עַם שָׁלֵם בכל מקום ובכל מצב.

זהו כֹחה של אמוּנה.










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/32577