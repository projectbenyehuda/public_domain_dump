


	
	במיצרי הצער
	







המאמץ האחרון

למה הדבר דומה?

לאדם שרץ דרך ארוכה ביותר ויודע את מטרתו, − כמעט ונפל
כבר, אך יודע הוא שעליו להגיע למטרה, והוא מתאמץ וסופר את המֶטרים הנשארים:
עוד… עוד… ועוד… והנה הַמַּטָּרָה, − וכאן נגמר, − אף צעד לא יזוז,
כשתגיד לו: עליך לרוץ עוד הלאה.

תקוה

כל עוד לא נָפלה הרוח – יש תקוה.









הפחד לקווֹת לטוב

מוּטב לחכּוֹתֹ לרע; − ואז כל מה שיבוא יהיה לטובה.





על החיים בעינים עצומות

קל לחיות בעינים עצומות, להעמיד את כאבך במרכז חייך
ולהתעלם מכל דבר אחר… בכל זאת בשעה שפוקחת אַתְ עינים ומנַסה לראות את
הנעשה סביבך, כשרוֹאה אַתּ אֶת עצמך פּרוּדה בתוך כדור ענקי הסובב לקראת
דבר מה – ובכדור זה נעשים דברים כה קשים וכה רעים – נעשה לך מַר


שבעתַיִםִ.




דמעוֹת


מַהן דמעוֹתֹ? מה מעוֹררן?

מחשבוֹת נוגוֹת.

ומהו אשׁר בכלל?



המוּכרח הוא להיות מוּרכּב משׁנַים יחד?


יצר החיים

כל כך קל למוּת בעולם זה, עד כי חבל להתאמץ לעשות דבַר מה,
− אבל איזה דָבָר יש הנקרא יצר חיים או כח חיים, − ובצורה זו או אחרת נמשך
הקו, עד שבמקרה טפשי הוא נפסק− וחַסל.

טעם בחיים

אין אני יכולה לחיות מבלי למצוא טעם בחיים שאני חיה.










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/32573