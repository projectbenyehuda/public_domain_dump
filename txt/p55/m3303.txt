


	
	יזכּוֹר
	



1

יזכּוֹר עם ישׂראל את הנשמוֹת הטהוֹרוֹת של בּניו וּבנוֹתיו:


שׁניאוּר שַׁפּוֹשׁנִיק



אהרֹן שֶֹר



דבוֹרָה דרַכלֶר



בּנימין מוּנטֶר



זאב שַֹרף



שׂרה צִ’יזִ’יק



יעקב טוֹקַר



יוֹסף טרוּמפֶּלדוֹר


הנאמנים והאמיצים, אנשי העבוֹדה והשלוֹם, אשר הלכוּ מאחרי המחרשה ויחָרפוּ נפשם על כּבוֹד ישׂראל ועל אדמת ישׂראל.

יזכּוֹר ישׂראל ויתבּרך בּזרעוֹ ויֶאבל על זיו העלוּמים וחמדת-הגבוּרה וּקדוּשת-הרצוֹן וּמסירוּת-הנפש אשר נספּוּ בּמערכה הכּבדה.

אַל ישקוֹט ואַל ינָחם ואַל יפוּג האבל עד בּוֹא יוֹם בּוֹ ישוּב ישׂראל וגָאַל אדמתוֹ השדוּדה.

  
אדר תר"פ.






“קוּנטרס”כ“ט, אדר תר”פ, עמוּד 1; “ילקוּט אחדוּת–העבוֹדה”, שם. בּילקוּט צוּין: נכתב בּידי בּ. כּצנלסוֹן.  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/3303