


	
	בפנים שוחקות [20.09.1933]
	



דאר היום, 20.09.1933, עמוד 2

ומה יאמר קרל מארכס?

באחת המושבות הגדולות שבשרון – כך מספרים – בשעת התפילה של “אבינו מלכנו”
ביום א' דראה"ש, עומד בבית-הכנסת אחד הפרדסנים הגדולים ועל ידו – פועל
מזרחי, ושניהם פורשים את כפיהם אל הארון בתחנונים:

– “אבינו מלכנו”! – צועק הפועל בהורותו באצבע על שכנו הפרדסן –כתבהו לשנת
עושר והצלחה, למען יתן גם לי עבודה".

– “אבינו מלכנו!” – עונה הפרדסן ברמזו על הפועל – “כתבהו לשנת בריאות שלמה,
למען יהיה לו כח לעבוד”.

אותה שעה הציץ ממרום המלאך הממונה על התפילות וענה להם:

– רוצה אני לקבל את תפילות שניכם, אבל מה יאמר לזה קרל מארכס?

ברכה

ולכבוד השנה החדשה,שנת תרצ"ד, הבה אברך בשמי ובשם ההנהלה את המערכת המחדשת
בברכה זו

תהי ראשית דככם צלחה!

את סופרינו ועתונאינו החשובים אני מברך בכתיבה טובה, ולקוראינו
ולמנויינו אני שולח את ברכתי מעכשיו, ברכת חתימה טובה על עתוננו
המחודש!

עזמות






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/13213