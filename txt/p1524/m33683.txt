


	
	אִם מַאֲסָרִי
	



הכתובת הערבית: ולו בהיותו מעונה.






אִם מַאֲסָרִי מִבְּלִי קִצְבָּה – / מֵאֵל אֲקַבֵּל כֹּל בְּעֵין חִבָּה,

אִם כָּל רְכוּשִׁי נוֹגְשִׂים שָׁבוּ – / לִבִּי וְשִׂכְלִי לֹא יְהִי נִשְׁבָּה.

אוֹ אִם יְעַנּוּנִי בְעוֹלָם זֶה – / נַפְשִׁי תְהִי מִתְעַנְּגָה לַבָּא.

אוֹ אִם יְמִיתוּנִי – לְבֵית אֵל חַי / אֵלֵךְ בְּרֹן וּבְאַהֲבָה רַבָּה,

אֶשְׂמַח בְּיִסּוּרֵי אֱלֹהַי, כִּי / מֵהָאֱלֹהִים הָיְתָה סִבָּה!















את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/33683