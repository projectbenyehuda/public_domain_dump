


	
	סְבָרָתְךָ שְׁרִיקוֹת
	




על השיר רשום בערבית ״ולו בהתלוצצו באיש״.





סְבָרָתְךָ – שְׁרִיקוֹת הָעֲדָרִים, / וְאֶת סוּסִים הֲיִתְחָרוּ חֲמוֹרִים?

תְּפָרֵשׁ – אַךְ תְּשַׁו דָּבָר לְהַפְכּוֹ – / וְתוֹרֶה – וַהֲלָכָה כַּאֲחֵרִים.

וְאִוַּלְתָּךְ בְּחָכְמָתִי מְגֻלָּה / וְנִרְאִים בַּהֲפָכִים הַדְּבָרִים,

וּמִפִּי סוֹפְרִים לִלְמֹד תְּמָאֵן – / וּמֵבִין אֵינְךָ מִפִּי סְפָרִים!













את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/33678