


	
	עוֹד אוֹר יְפִיצוּן
	



הכתובת הערבית: ולו בבטחון בה׳.






עוֹד אוֹר יְפִיצוּן כּוֹכְבֵי שָׁמֶיךָ, / עוֹד רוֹזְנִים יִתְבָּרְכוּ בִשְׁמֶךָ,

עוֹד צִדְקְךָ יִגַּל, וְעוֹד נִקְמָתְךָ / תִרְאֶה בְּפָרִיצֵי בְנֵי עַמֶּךָ.

אַל תֶּחֱרַד, אִם בָּגְדוּ בָךְ לוֹחֲמִים / לַחְמָךְ וְהַשּׁוֹתִים אֲזַי מֵימֶיךָ.

אַל תַּעֲרֹץ, טָדְרוֹס, וְאַל תֵּחַת, וְאִם / רָם צַר, וּמִשְׂרָה אֵין עֲלֵי שִׁכְמֶךָ –

עוֹד יַעֲלֶה שִׂיאָךְ וְתִגְאֶה בַזְּמָן / וּבְרֹב גְּאוֹנְךָ תַּהֲרֹס קָמֶיךָ!









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/33687