


	
	בָּאַהֲבָה חַלְתִּי
	



כתובת השיר: ועל בת ערב ערבה לי אהבתה, ובתוך עלמות ראיתי אותה, משיקות (נושקות) אשה אל אחותה.






בָּאַהֲבָה חַלְתִּי וְלֹא יָלַדְתִּי / וּבְפַח צְבִיָּה בַת עֲרָב נִלְכַּדְתִּי.

לִנְשֹׁק בְּפִיהָ אִוְּתָה נַפְשִׁי, עֲדֵי / לִהְיוֹת נְקֵבָה בַעֲדָהּ חָמַדְתִּי –

כִּי הַנְּקֵבוֹת הִיא מְנַשֶּׁקֶת, וּבִשְׁ/בִיל שֶׁאֲנִי זָכָר אֲנִי הִפְסַדְתִּי!













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/33664