


	
	לָךְ יָאֲתוּ שִׁירַי
	



כתובת השיר: ״ותולדות יום מאין בהמה עזבוני, ואת רגלים רצתי וילאוני, ולכן שעפי ישיבוני״.

המשורר נשאר בלי סוס לרכיבה ומבקש מאת הרב טדרוס הלוי שיכבדנו במתנת סוס חדש.






לָךְ יָאֲתוּ שִׁירַי וּמַהְלָלַי, / הָרַב, וּבִשְׁמָךְ נָעֲמוּ מִלַּי!

אֶחְשֹׁק בְּכֵלֶיךָ, כְּלֵי חֶמְדָּה / הֵמָּה, וְשָׂנֵאתִי כְלֵי כִילַי.

מִטִּיט לְהַצִּילִי לְבַל אֶטְבַּע – / פִּרְדָּה מְעַט קָט נָא שְׁלַח אֵלַי.

נוֹפֵל עֲלֵי אַרְצָה אֲנִי, אָכֵן / לֹא יַד אֲדֹנָי הָיְתָה עָלַי:

עַל יַד בְּהֶמְתִּי הָיְתָה יָדוֹ – / וַתַּעֲמִידֵנִי עֲלֵי רַגְלַי!













את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/33669