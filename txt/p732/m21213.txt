


	
	הָאַרְנֶבֶת וְהָאֲרִי
	








אַרְנֶבֶת, זוּ שֵׁרְתָה לִפְנֵי אֲרִי,



שְׁעַת־כֹּשֵׁר לָהּ מָצְאָה לְשָׁאֳלוֹ



(כְּטוֹב עָלָיו לִבֵּהוּ, אַחֲרֵי מַלְאוֹ



כְּרֵסוֹ מִמִּשְׁמַנֵּי בְּשַׂר מְרִיא):



– הַיֵּשׁ מִן הָאֱמֶת בְּפִיהֶן שֶׁל הַחַיּוֹת,



זוּ תְּסַפֵּרְנָה, כִּי אַתֶּם, הָאֲרָיוֹת,



תִּבָּהֲלוּ לְשֵׁמַע קוֹל



קְרִיאַת הַתַּרְנְגֹל?"



– “אֱמֶת” – לָהּ יַעַן הָאֲרִי – "אָכֵן



לְכָל אֵלַי הַיַּעַר וְאַדִּיָריו מֵעֵין



חֻלְשָה כָּזוֹ; לְמָשָׁל, הַפִּיל



גַּם הוּא יָזוּעַ, יַעַבְרֶנּוּ חִיל



לְשֵׁמַע נַחֲרַת חֲזִיר…" – “אִם כֵּן” –



קָרְאָה אָז הָאַרְנֶבֶת – "כְּבָר



יוֹדַעַת אָנֹכִי אֶת פֵּשֶׁר הַדָּבָר,



עַל מָה אֲנַחְנוּ, אַרְנָבוֹת, נִבְרַח,



בְּהַגִּיעַ אֶל אָזְנֵינוּ קוֹל הַכֶּלֶב כִּי יִנְבַּח…"









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/21213