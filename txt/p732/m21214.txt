


	
	הַתֻּכִּי וְהַתַּרְנְגֹל
	








תֻּכִּי אָמַר לְתֵרְנְגֹל:



"אָכֵן כְּפוּיֵי טוֹבָה אַתֶּם הֵתַּרְנְגֹלִים;



עֵת תִּרְעֲבוּ, תָּבֹאוּ לֶאֱכֹל



לְשֹׂבַע נַפְשְׁכֶם מִמַּה שֶׁהַבְּעָלִים



יוֹם־יוֹם לָכֶם בַּשֶּׁפַע יְפַזֵּרוּ;



וְאִם־הֵמָה עָדֵיכֶם לִקְרַב יֹאמֵרוּ,



תָּרִימוּ קוֹל צְוָחָה וְנוּס תְּמַהֵרוּ.



אֲנִי, לְמָשָׁל, אֵינֶנִּי נוֹהֵג־כַּךְ:



אֲנִי, לֹא רַק שֶׁלֹּא אֶבְרַח



מִפְּנֵי נוֹתְנֵי לַחְמִי, כִּי אִם בְּעַצְמִי אָבוֹא,



עֵת יִקְרְאוּ לִי, לַעֲמֹד עֲלֵי יָדָם".



הַתַּרְנְגֹל נֶאֱנַח מֵעֹמֶק לְבָבוֹ



וַיַּעֵן וַיֹּאמַר: "אַתָּה, אָחִי הַתָּם,



אֵינְךָ יְרֵא מִפְּנֵי בְנֵי אָדָם,



כִּי מִיָּמֶיךָ



תַּכִּי צָלוּי לֹא רָאוּ עֵינֶיִךָ;



אוּלָם עֵינַי אֲנִי רָאוּ כְבָר לֹא אַחַת,



אֵיךְ תַּרְנְגֹל רוֹחֵשׁ



בְּשׁוּמָן עַל מַחֲבַת



שׂוּמָה עַל גַּבֵּי־אֵשׁ".

 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/21214