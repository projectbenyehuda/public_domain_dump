


	
	חֲזִיר־הַבָּר וְהַחֲמוֹר
	








בְּגֶזַע עֵץ נִיבָיו לָטַשׁ



חֲזִיר־הַבָּר;



רָאָה זֹאת הַחֲמוֹר, נִגַּשׁ



אֵלֵיהוּ וַיֹּאמַר:



"הַגִּידָה, אָח:



מָה סַכָּנָה



נִשְׁקֶפֶת לָךְ,



כִּי לַהֲגַנָּה



תִּתְכּוֹנֶן־כָּךְ?



סָבִיב סָבִיב מֶבַּטִי־תָר



וְאֵין אֲנִי רוֹאֶה כָּל צָר…"



– "כְּשֶׁהַצַּר קָרוֹב, כְּבָר אֵין



עֵת לַהֲגַנָּה לְהִתְכּוֹנֵן" –



הֵשִׁיב חֲזִיר־הַבָּר:



"רַק זֶה יָכוֹל לָבֶטַח שְׁכֹן,



מִי שֶׁתָּמִיד הִנּוֹ נָכוֹן



לְקַדֵּם פְּנֵי הַצָּר…"









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/21216