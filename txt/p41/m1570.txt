


	
	עִם בַּת הַשִּׁיר
	




פָּרַץ מְקוֹר עֵינַי וְדִמְעוֹתַי תִּזֹּלְנָה,



כַּטַּל, כַּגֶּשֶׁם עַל עֵינַי תִּפֹּלְנָה,



חֹרֶף בִּלְבָבִי, חָשְׁכָה עֵיִן אוֹרָהּ,



בַּחֲדָרָיו יַשְׁלֵג הַקֶּרַח הַנּוֹרָא.



עֵצִים יְבֵשִׁים, גִּידֵי עַצְמוֹתַי,



שׂרְפוּ, נִחֲרוּ מֵאֵשׁ בְּכִלְיוֹתַי,



שְׁטֹפְנָה דִמְעוֹתַי, תֵּבֵל שְׁטֹפְנָה,



הָאֵרְנָה לַהֲבוֹתַי, חֶלֶד שְׂרֹפְנָה,



תִּשָּׁרֵף תֵּבֵל בָּהּ גַּם כָּל פֶּלֶךְ וְגָלִיל



וְעִמָהּ עַל מוֹקְדָה גַּם אֲנִי כָּלִיל.


 

(תרמ"ח)






את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/1570