


	
	לְמוֹת גֵּרְשׁוּנִי
	




נָפַלְתָּ חָלָל, גִבּוֹר חַיִל,



עַל אַדְמַת נֵכָר, בְּאֶרֶץ נָכְרִיָּה;



שִׁמְשְׁךְ קָדַר וְיָבוֹא לַיִל,



עַל מוֹתְךָ נַפְשֵׁנוּ הוֹמִיָּה.


  


לָחַמְתָּ בְּעֹז בְּעַד תּוֹרַת הָאָדָם,



נֶגֶד מֶמְשֶׁלֶת אֶרֶץ רוּסִיָה;



יַד הַצַּר, יָד אַכְזָרִיָה,



עַמּוֹ וְעַמְּךָ בָּאַף רָדָם…


  


יִחְיוּ מֵתֶיךָ, מִקִּבְרָם יָקִימוּ



הַחֲלָלִים נָפְלוּ בְּאֶרֶץ צִיָּה;



נֵס הַחֵרוּת יָרִימוּ,



וּדְרוֹר יִקָּרֵא בְּאֶרֶץ רוּסִיָה.


  


יִחְיוּ מֵתֶיִךָ, כָּמוֹךָ נָפָלוּ,



מִיַד הַצַּר, מֶמְשֶׁלֶת רוּסִיָה;



נַפְשָׁם בְּנַפְשְׁךָ עוֹד חִיָה,



וּבְהֵיכַל-הַכָּבוֹד צַלְמֵיכֶם יִפְסָלוּ.


  

(צוקונפט 1908, חוב' 5).






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/2517