


	
	אימי
	



אִמִּי / נפתלי הרץ אימבר

  


נְשָׁמָה טְהוֹרָה



מִכְּבוֹד אֵל אֲצוּלָה,



תִּשְׁכְּנִי בָאוֹרָה,



וְלִבָּתִי אֲמֻלָּה.


  


בְּצֵל שַׁדָּי



מָרוֹם תִּשְׁכֹּנִי,



וַאֲנִי בְחַיָּי



קוֹדֵר בָּעֹנִי.


 


יָבֵשׁ מְקוֹר עֵינַי,



נִסְתַּם מַעְיַן דִּמְעוֹתַי;



בִּלְעָדֵךְ – מָה הִנֵּנִי?



לְאַל כָּל חֲלוֹמוֹתַי…


  


יִדְמוּ מֵיתְרֵי עֻגָבִי,



בַּל יִתְּנוּ קוֹלָם.



קִבְרֵךְ – לְבָבִי,



וּבִטְנִי – הֲרַת עוֹלָם – –







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/2688