


	
	אֵיכָה
	




זֶה שָׁנִים אַלְפַּיִם



עָבְרוּ כַּמַּיִם



עֵת מִירוּשָׁלַיִם



הוֹדֵנוּ פָּנָה נָדָד,



בַּתְּשִׁיעִי לְזֶה הַחֹדֶשׁ



נִבְכּה עַל חָרְבַּן קֹדֶשׁ,



פָּנֵינוּ לַקִּיר



קוֹל בְּכִי נָעִיר:



“אֵיכָה יָשְׁבָה בָדָד”.



זִקְנֵי יְרוּשָׁלַיִם



מִיהוּדָה וִאֶפְרַיִם,



מָתַי בְּאֶרֶץ מְרָתַיִם



רוּחֲכֶם לצִיּוֹן יָעִיר?



הָרִימוּ בַּל תְּגוּרוּן,



נֵס יָהּ, דֶּגֶל יְשׁוּרוּן,



הֵאָסְפוּ בְּאֶרֶץ נוֹד



יַחַד לְהַמְתִּיק סוֹד,



אֵיכָה לִבְנוֹת הָעִיר.
 







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/4277