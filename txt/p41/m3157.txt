


	
	לְקֹרְאָי
	



(לְפִי בּוֹדֶנְשְׁטֶט)

  


אֱלֹהַי צִוָּה לִזְרֹחַ



לַשֶּׁמֶשׁ בְּחוּג-שָׁמַיִם;



צִוָּה, לַשּׁוֹשָׁן לִפְרֹחַ,



בִּשְׁלַל-רִקְמָתַיִם.


  


צִוָּה לֶהָרִים, לַיְעָרוֹת,



עֲדֵי עָבִים יַרְקִיעוּ;



גַּם צִוָּה לָרוּחוֹת וּסְעָרוֹת



בְּסַעֲרַת חֵמָה יָרִיעוּ.


  


לַצִּפּוֹר נָתַן כְּנָפַיִם,



לָעוּף בִּשְׁמֵי-גָבֹהַּ;



לָכֶם – נָתַן אָזְנָיִם,



קוֹרְאַי – שִׁירַי לִשְׁמֹעַ.


  

(עכו תרמ"ג)






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/3157