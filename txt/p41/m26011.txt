


	
	הַגְּדִי
	



מֻקְטָר לְאִמִּי הַיְּקָרָה, לְמַזְכֶּרֶת אַהֲבָה מִבְּנָהּ הַמְּחַבֵּר.






הֲתִזְכְּרִי עַתָּה אִמִּי?

אָז בְּעַרְשִׁי יָשַׁנְתִּי;

וַתְּהִי שִׁירָתֵךְ עִמִּי

מִשְּׂפָתֵךְ הֶאֱזַנְתִּי?





"תַּחַת עֶרֶשׂ בְּנִי

יַעֲמֹד עַתָּה גְּדִי;

הַגְּדִי יִסְחַר סְחוֹרָה

וּבְנִי יִלְמַד תּוֹרָה.





בִּשְׁקֵדִים וְרִמּוֹנִים

יִסְחַר הַגְּדִי;

וּסְפָרִים הַנְבוֹנִים,

אָז יִכְתֹּב בְּנִי".





עוֹד לְאָזְנַי תְּצִילֶּינָה

קוֹלוֹת שִׁירָתֵךְ;

עוֹד לְאָזְנַי תְּהִימֶנָה

קוֹלוֹת אַהֲבָתֵךְ.





הַשְּׁקֵדִים, הָרִמּוֹנִים,

הַגְּדָיִים אָכָלוּ;

גַּם סְפָרַי, הַנְּבוֹנִים,

מִזֹקֶן כְּבָר בָּלוּ.





הֲאָהּ, יָמַי בְּרְחוּ חִישׁ

אָהִימָה כְּלָיִּשׁ;

אֲנִי נִהְיֵיתִי אִישׁ

וְהַגְּדִי נִהְיָה – תָּיִשׁ.



בארות, תרמ"ד (ערב חג האביב).









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/26011