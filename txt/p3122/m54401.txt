


	
	לְאַרְצִי
	




כִּי רָאִיתִי עֱנוּתֵכִי,

עֵת חָזִיתִי עֲפָרֵךְ,

מִי אֲנִי כִּי אֲנַחֲמֵכִי,

מִי אֲנִי לִבְכּוֹת שִׁבְרֵךְ?





מִי אֲנִי? – שֵׂיָה אוֹבֶדֶת,

שֶׂה חָרֵד וְנֶאֱנָח, –

כִּי אָנוּד לָךְ, הַנֶּחְמֶדֶת,

הוֹ, אַרְצִי – וַאֲבַכֶּה־לָךְ?





בָּאנוּ הֵנָּה, הוֹרָתֵנוּ,

לֹא נִתֵּן לְהַחֲרִיבֵךְ,

נַעֲמֹד פֹּה עַל נַפְשֵׁנוּ

עַד נִצַּחְנוּ יְרִיבֵךְ.





לָךְ נִשְׁבַּעְנוּ, כִּי נִשְׁמֹר אֶת

כָּל אֲשֶׁר קִרְבֵּךְ עַד תֹּם.

נִשְׁמְרֵךְ, הוֹ, הַמּוֹלֶדֶת,

כָּל עוֹד דָּם בַּלֵּב יִזְרֹם.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54401