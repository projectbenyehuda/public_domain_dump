


	
	צֵא נָא
	



סימן: צאלח. מנגינה: חוסיני.






צֵא נָא לְיֵשַׁע עַמֶּךָ / לְקוֹל עַם קְרוֹבְךָ תֵּשַׁע

וּלְיֵשַׁע אֶת מְשִׁיחֶךָ / כִּי צַר צָר לְשָׁבֵי פֶשַׁע

יַכְרִית וְיַשְׁמִיד אוֹיְבֶךָ / אֶת בֶּן יִשַׁי שְׁלַח יֵשַׁע.

צַו לוֹ יְרֵה וְיוֹר וְיוֹר / צַו לוֹ יְרֵה

אֶת הַגּוֹיִים אֲשֶׁר לֹא יְדָעוּךָ.





אִם יִתְמַהְמַהּ אֲחַכֶּה לוֹ

יָבֹא שִׁילֹה יָרִים דִּגְלוֹ

אַשְׁרֵי הָעָם שֶׁכָּכָה לוֹ.

צַו לוֹ יְרֵה





חֲמֹל וְרַחֵם עַל דּוֹדִים

לְכָל עַמִּים הֵם שְׁדוּדִים

שְׁלַח צִיר יִקְבֹּץ גְדוּדִים.

צַו לוֹ יְרֵה.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/41280