


	
	צְבִי הַחֵן חִישׁ
	



סימן: צאלח. מנגינה: ראשט.






צְבִי הַחֵן, חִישׁ בִּמְהֵרָה / אֲדוֹן עוֹלָם יוֹצֵר אוֹרָה

פְּדֵה יוֹנָה גוֹלָה סוּרָה / שְׁבֹר צָרָה הִיא צוֹרְרָה

רְאֵה אָמָה מִתְאַכְזְרָה. / בְּאַף וְזַעַם וְעֶבְרָה.

צוֹדָה גוֹזָל, רוֹדָה גוֹזָל / צוֹדָה גוֹזָל

וְהוּא לֹא גָזָל, לֹא גָזָל, חַי.





לָמָּה יוֹנָה זַכָּה בָרָה / חוּשָׁה עַד לֹא תָפוּג תּוֹרָה

בְּחַגְוֵי סֶלַע סְתוּרָה / הֲדֹךְ אָמָה נָכְרִית זָרָה

בְּיַד חַיָּה רָעָה מָרָה. / אֲשֶׁר עֲלֵי תוֹרְךָ גָּבְרָה.

צוֹדָה גוֹזָל / צוֹדָה גוֹזָל.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/41279