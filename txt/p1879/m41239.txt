


	
	צוּר לְבָבִי
	




צוּר לְבָבִי שׁוֹכֵן עֲלִיָּה

יִשְׁלַח בֶּן דָּוִד עִם אֵלִיָּה.





אָשִׁיר לָאֵל לוֹ הַגְּדֻלָּה

אֲשֶׁר אֵין לָהּ קֵץ וְלֹא תִכְלָה

אֲשֶׁר בָּרָא חָתָן וְכַלָּה

שְׁנֵיהֶם כְּסֹלְֶת נְקִיָּה.





לְחָתָן בְּרַחֲמָיו יִפֶן

אוֹסֵף רוּחַ בְּחָפְנָיו חוֹפֵן

כַּמָּה נָאֶה עִנְבֵי הַגֶּפֶן

בְּעִנְבֵי גֶפֶן פּוֹרִיָּה.





חַנּוּן, חַזֵּק כַּלָּה עִם דּוֹדָהּ

כַּלָּה יָפָה הִיא וַחֲסוּדָה

מַה מַּעֲלַת חֵן וַחֲמוּדָה

כַּלָּה הִיא יַעְלָה יְפֵהפִיָּה.





חוּן עַל חֲתָנִי, תְּמִים דֵּעִים

צְבִי הַחֵן יַקִּיר וְנָעִים

יְנִיק חַכִּים נֶכֶד הַשּׁוֹעִים

תָּמִיד יִהְיֶה כוֹסוֹ רְוָיָה.





הַגְבֵּר מִיכָאֵל שַׂר יִשְׂרָאֵל

עַל שָׂרֵי אֱדוֹם וּמַגְדִּיאֵל

יִרְבּוּ שְׂמָחוֹת בְּיִשְׂרָאֵל

בִּירוּשָׁלַיִם הַבְּנוּיָה.





שׁוּבָה יְיָ שְׁבִיתֵנוּ

עַל יַד בֶּן דָּוִד מְשִׁיחֵנוּ

חִישׁ בִּימֵי שַׂר כָּל קְהָלֵנוּ

קַיֵּם כָּל נֶחָמוֹת יְשַׁעְיָה.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/41239