


	
	צח ואדום דגול מרבבה
	








צַח וְאָדֹם דָּגוּל מֵרְבָבָה / עַד אָן זְרֵיתָנִי

לָמָּה לֹא תִזְכֹּר הָאַהֲבָה / אֲשֶׁר אֲהַבְתָּנִי.





אַתְּ שׁוּבִי אֵלַי וְאָשׁוּבָה / מַהֵר אֶל מְכוֹנִי

אַשְׁקֵךְ מִיֵּין רֶקַח בְּחִבָּה / מֵעֲסִיס רִמּוֹנִי.





לִי זְכֹר נֶחָמָה כְתוּבָה / יְשׁוּעָתֵךְ אָנִי

וְלֹא יִקָּרֵא לָךְ עֲזוּבָה / אֲשֶׁר עֲזַבְתָּנִי.





חוּשִׁי, בֹּאִי, בַּת הַשּׁוֹבֵבָה / וְשִׁמְעִי הֶגְיוֹנִי

אוֹשִׁיעֵךְ בְּנַחַת וְשׁוּבָה / אֶל תּוֹךְ בֵּית מְלוֹנִי.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/37990