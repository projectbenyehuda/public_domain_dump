


	
	צוּר מִכָּל צַר
	




צוּר מִכָּל צַר גְּאָלָנוּ / חַיִּים טוֹבִים יוֹסִיפוּ לוֹ

וּבְטוֹבָתוֹ גְמָלָנוּ / וְיַעֲלֵהוּ גַם עָלֹה

בְּסִימָן טוֹב בֵּן בָּא לָנוּ / יַאְרִיךְ יָמִים עַל גְּבוּלוֹ

בְּיָמָיו יָבוֹא בֶן דָּוִד. / מַצְמִיחַ קֶרֶן לְדָוִד.





אֱלֹהִים חַי יִשְׁמְרֵהוּ / חַזֵּק נִמּוֹל וֶהְיֵה אִתּוֹ

בִּתְפִלָּתוֹ יַעֲנֵהוּ / / וְעֵת דּוֹדִים תִהְיֶה עִתּוֹ

מִכַּף אוֹיְבָיו יַצִּילֵהוּ / גִּילוּ בְנֵי מִשְׁפַּחְתּוֹ

כַּאֲשֶׁר הִצִּיל אֶת דָּוִד. / הִנֵּה בֵן נוֹלָד לְבֵית דָּוִד.





לְאָבִיו וּלְאִמּוֹ יִחְיֶה / זֶרַע קֹדֶשׁ עַם יִשְׂרָאֵל

בִּזְכוּת אֶהְיֶה אֲשֶׁר אֶהְיֶה / צִוָּה לְבָרְכָם הָאֵל

וּבִדְרָכָיו מַשְׂכִּיל יִהְיֶה / כֹּה תְבָרְכוּ בְנֵי יִשְׂרָאֵל

כַּאֲשֶׁר הָיָה עִם דָּוִד. / כֹּהֲנִים הֵם בְּנֵי דָּוִד.





קָדוֹשׁ בָּךְ נִשְׂמַח נָגִילָה

נָגִיל גִּילָה אַחַר גִּילָה

בִּזְכוּת דַּם בְּרִית הַמִּילָה

תִּשְׁלַח מָשִׁיחַ בֶּן דָּוִד.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/41241