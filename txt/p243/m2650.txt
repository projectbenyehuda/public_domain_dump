


	
	שובה שביתנו
	



1


שׁוּבָה שְׁבִיתֵנוּ וּבְגִיל וּבִשְׂמָחוֹת / בִּנְאוֹת נְוֵה שָׁלוֹם נֵשֵׁב וּבִמְנוּחוֹת.



מַיִם בְּשָׂשׂוֹן מִמַּעְיַן יְשׁוּעָתֶךָ / נִשְׁאַב בְּיוֹם תֶּאֱסֹף שֵׂיוֹת מְנוּדָּחוֹת.



עֵת הַסְּתָו יַעֲבֹר מַהֵר וְעֵת זָמִיר / יִקְרַב וְאָז נִשְׁכֹּן הַשְׁקֵט וּבַטּוּחוֹת.



וּבְרֹאשׁ שְׂמָחוֹת אֶת צִיּוֹן כְּטוֹטָפוֹת / נַעֲלֶה בְּפִתּוּחֵי חוֹתָם מְפֻתָּחוֹת.



5  /  נָשִׁיר זְמִירוֹת בֶּן יִשַׁי וְיִשְׁתַּבַּח / לָעַד שִׁמְךָ מֶלֶךְ גָּדוֹל בַּתִּשְׁבָּחוֹת.


  






(מאיורקה, 1361 – אלג'יר, 1444)  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/2650