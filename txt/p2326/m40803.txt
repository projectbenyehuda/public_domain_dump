


	
	לִכְבוֹד הַמְשׁוֹרֵר יוֹסֵף אַלְמַנְצִי
	




Abram Benedetto Piperno


[חי בלִיווֹרְנוֹ ומת שם בשנת 1863]






– – ͝ – – – – – – –



עוּרִי מְלִיצָתִי עָלְזִי שִׂמְחִי

סוּת אַלְמְנוּת פִּשְׁטִי לִבְשִׁי הָדָר

לֹא בֵין־קְבָרִים עוֹד יָפְיֵךְ יִקְדָּר

לֹא עוֹד בְּמַר תִּבְכִּי יָגוֹן שִׁכְחִי.





זִיו תָּאֳרֵךְ הַרְאִי רִנָּה פִצְחִי

וּתְנִי יְקָר שִׁבְחֵךְ לָאִישׁ נֶהְדָּר

דּוֹבֵר אֱמֶת וּבְיִרְאַת אֵל נֶאְדָּר

יוֹסֵף אֲשֶׁר קִנֵּא עַל־טוּב לִקְחִי.





בִּשְׂדֵה זְמִיר צִיּוֹן הוּשַׁת בָּתָה

נָטַע שְׁתִילֵי חֵן הוֹצִיא פִרְחָם

וּפְרִי מְגָדִים בָּם מַהֵר יִפְרֶה.





תַּעֲטֶה לְשׁוֹן עֵבֶר הוֹד יִפְעָתָהּ

וִיבָֽרְכוּ בָנִים גֶּבֶר הִנְחָם

לִרְעוֹת בְּגַן דָּשֵׁן וּמִתְעָרֶה.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/40803