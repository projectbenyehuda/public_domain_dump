


	
	אוֹי חוֹמְדִים
	



תוכחות לבית העלמין





ג. על רדיפת בצע


אוֹי חוֹמְדִים מָמוֹן, וּמַה יַּחְמֹדוּ?

מַה יַּחְשְׁבוּ אֵלֶּה וּמַה זָּמָמוּ?

אִם כָּל זְהַב אוֹפִיר וְחֶפְצֵי הֹדּוּ

יִקְנוּ – בְּעִתָּם יִגְוְעוּ, יִתָּמוּ,

גַּם יֵרְדוּ בּוֹר, כִּי בְּאֵל יִמְרֹדוּ:

כַּסְפָּם אֱלֹהֵיהֶם, לְזֹאת יֶאְשָׁמוּ,

כָּל מַאֲמִין בּוֹ בַּשְּׁאוֹל טוֹבֵעַ,

עַל כֵּן לְמָעָה יִקְרְאוּ מַטְבֵּעַ.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/48241