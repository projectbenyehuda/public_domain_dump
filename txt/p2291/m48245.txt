


	
	מַה טּוֹב
	



תוכחות לבית העלמין





ז. קינה על הזנחת הלימוד


מַה טּוֹב זְמַן אָבִיב וְעֵת פָּרֹחַ,

עֵץ הַתְּעוּדָה זֶה וְנֵץ פִּרְיוֹ;

מַה טּוֹב לְכָל דּוֹרוֹ וְרֹב מָנוֹחַ

אָז, עֵת בְּבִכּוּרָיו אֱכֹל דַּיּוֹ.

אוֹי וַאֲבוֹי נִשְׁמַע וְרֹב אָנֹחַ,

הַיּוֹם לְפִרְיוֹ יֹאמְרוּ: אַיּוֹ?

הָהּ עַל סְתָו יָמָיו, זְמַן אָסִיף:

עַיִן שְׁזָפַתּוּ, וְלֹא תוֹסִיף.











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/48245