


	
	לִי אָמְרוּ
	



חרטה






לִי אָמְרוּ: ׳מָה אֶל יְדִיד שָׁמַיִם

כִּי נָפְלוּ פָנָיו וְכִי נוֹרָקוּ?

אֵיךְ קָדְרוּ עֵינָיו, תְּמוֹל בָּרָקוּ,

אֵיךְ שַׁאֲגוֹתָיו יִתְּכוּ כַּמַּיִם:





הַעַל סְחַר כּוּשׁ אוֹ אֳנִי מִצְרַיִם

אַנְחוֹת לְבָבוֹ עַד תְּהוֹם עָמָקוּ?

הַאִם הֲמוֹן נוֹשִׁים לְדוֹד דָחָקוּ

אוֹ בָרְחוּ לוֹוָיו אֱלֵי פַּרְוַיִם?





וָאֶעֱנֶה: ׳לוּ הַזְּמַן יַכֵּנִי –

הַלְוַאי וּמִקְרָיו פַּח לְרַגְלַי זָרוּ,

לוּ מֵחֲטָאַי יוּכְלוּ נַקֵּנִי!





אוֹי כִּי עֲווֹנוֹתַי כְּבָר עָבָרוּ

רֹאשִׁי, כְּמַשָּׂא יִכְבְדוּ מִמֶּנִּי,

חַטְאוֹת נְעוּרַי תָּאֳרִי עָכָרוּ׳.











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/48228