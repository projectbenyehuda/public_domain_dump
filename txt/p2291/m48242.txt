


	
	עָצֵל אֲשֶׁר
	



תוכחות לבית העלמין





ד. על העצלות


עָצֵל, אֲשֶׁר עַל עַרְשְׂךָ תָּנוּחַ

וּלְעֵת פְּנַאי חֹק נַפְשְׁךָ שָׁמַרְתָּ –

בַּמֶּה, מְהוֹלָל, לִבְּךָ בָּטוּחַ?

הַאִם צְרוֹר חַיִּים בְּיָדָךְ צַרְתָּ?

פִּתְאֹם לְקוֹנָךְ תַּחֲזִיר הָרוּחַ!

אִם כֵּן, לְמָתַי פָּעֳלָךְ אֵחַרְתָּ?

תֵּדַע אֲשֶׁר לִימֵי אֱנוֹשׁ אֵין שַׁעַר:

תָּמוּת בְּבֹא עִתָּךְ, וְאוּלַי נַעַר.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/48242