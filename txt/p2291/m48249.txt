


	
	נוֹצַת אַנְחָתֵנוּ
	



א. תחינה


נוֹצַת אַנְחָתֵנוּ

אִם תֵּדֶא אֶל עָל;

אֶבְרַת אֶנְקָתֵנוּ

אִם תַּעַל לָאֵל –

אֵיכָה לֹא יוֹשִׁיעַ,

דַּכֵּא עוֹד יוֹאֵל?





אֵיךְ בָּנוּ נִצְחֵנוּ לָנֶצַח יִגְעַל?

עַד מָה, אֵל שָׁמַיִם,

לֵב זַעַם תִּסְעַד?

רַב הֵצֵר מִצְרַיִם,

בָּבֶל רַב בִּלְבֵּל,

עֵשָׂו כָּלָה יַעַשׂ,

יַעַשׂ כִּמְחַבֵּל –

רַב לָךְ, יָדְךָ הֶרֶף, שׁוּבֵנוּ לָעַד.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/48249