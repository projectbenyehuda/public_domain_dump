


	
	אַךְ בַּת־קוֹל תִּפְרֹץ
	



המשך ג: לברית מילה






אַךְ בַּת־קוֹל תִּפְרֹץ שָׁמַיִם

וַתִּקְרָא: ׳שׁוֹעָךְ נִרְצָה!

מִבֵּין זוּג שׁוֹעֵי אֶפְרַיִם

אִישׁ גָּדוֹל הַיּוֹם יָצָא.

בִּזְכוּתוֹ יָבֹא בֶּן פֶּרֶץ,

גִּילִי, אֶרֶץ!

בִּימֵי זֶה אֶשְׁלַח מוֹשִׁיעַ,

אָמֹר אֹמַר, אָמֹר אֹמַר: הִגִּיעַ!





עַם קָדוֹשׁ, הֵא לָכֶם זֶרַע

שָׂרֵי עַם: יַחַס עֶלְיוֹן,

כֶּתֶר דָּת יוּשַׁת עַל פֶּרַע

רֹאשׁוֹ תַּחַת אַפִּרְיוֹן,

בִּגְלָלוֹ מֵרוּץ לֹא יֵלֶא

יוֹעֵץ פֶּלֶא,

יֶשַׁע לָעַמִּים אַשְׁמִיעַ,

אָמֹר אֹמַר, אָמֹר אֹמַר: הִגִּיעַ!









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/48260