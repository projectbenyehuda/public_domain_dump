


	
	הלא גודל חלי
	



הלא גודל חלי / ר' שלמה אבן גבירול

  


הֲלֹא גֹדֶל חֳלִי גִּדַּל יְגוֹנִי



וְכֹחִי מֵחֲמָתוֹ סָר וְאוֹנִי,



וְהָעֵת שֶׁקְּרָאַנִי כְתָבָךְ



בְּגֹדֶל נָעֳמוֹ הִשְׁקִיט שְׁאוֹנִי.



וְלֹא אֱכְתֹּב לְהוֹדִיעַ בְּחָלְיִי,



אֲבָל אֱכְתֹּב לְכַפֵּר אֶת עֲוֹנִי –



לְמַעַן לֹא דְרַשְׁתִּיךָ, וְאוּלָם



אֲנִי אֵלֵךְ עֲלֵי פָנַי וְעֵינִי



וְאֵדַע כִּי בְעֵת אָשׁוּר דְּמוּתְךָ,



אֲזַי אֵרָף וְיָסוּר דַּאֲבוֹנִי.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/2625