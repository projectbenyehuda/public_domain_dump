


	
	אכל גזרה
	



ולו עוד על תפוח מתאר בו את הדר יפיו






אֱכֹל גִּזְרָה מְשַׂחֶקֶת / כְּמוֹ בָרָק
וּבָרֶקֶת



אֲשֶׁר תֵּרָא אֲדֻמָּה עֵת / וְעֵת אַחֵר
יְרַקְרֶקֶת



וְתִתְהַפֵּךְ כְּמוֹ חוֹלָה / בְּיֵרָקוֹן
וְדַלֶּקֶת



כְּאִלּוּ הִיא גְלִיל כֶּסֶף / וּבַזָּהָב
מְחֻשֶּׁקֶת



בְּתוּלָה לֹא יְדָעָהּ אִישׁ / וְשָׁדֶיהָ
כְּמֵינֶקֶת



וְכִרְצוֹת שׁוֹלְפֵי חֶרֶב / לְהַכּוֹתָהּ
לְמַפְרֶקֶת



אֲזַי תִּפֹּל לְרַגְלֵיהֶם / וְשִׂפְתֵיהֶם
מְנַשֶּׁקֶת.











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/23403