


	
	[לְמַה זֶּה אַתְּ כְּקוֹץ מַכְאִיב]
	



ולה איצֹא




לְמַה זֶּה אַתְּ כְּקוֹץ מַכְאִיב / וְגַם מַמְאִיר כְּמוֹ סִלּוֹן

וְתִבְזֶה מַחֲרִיד עַמִּים / וְהוּא שֹׁקֵט עֲלֵי מָלוֹן

וְאִישׁ נִכְבָּד תְּשׁוּרֵהוּ / בְּעֵין קִנְאָה וְעֵין קָלוֹן

וּמַדּוּע הֱקִלּוֹתוֹ / וְהוּא חָסֹן כְּמוֹ אַלּוֹן

וּמִדֵּי אַתְּ שְׁלֵיו שַׁאְנָן / וְכַכַּרְמֶל בְּתוֹךְ צִקְלוֹן

עֲדֵי יֵעוֹר לְעַרְעֶרְךָ / וְתִתְעָרֶה בְכִשָּׁלוֹן

וְאִם־אַתָּה בְדַמֶּשֶׂק / יְבִיאֶךָ לְאַיָּלוֹן

יְשִׂימֶךָ כְּמוֹ סִיסְרָא / וְיִתֶּנְךָ כְּמוֹ עֶגְלוֹן.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/19350