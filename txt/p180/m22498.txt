


	
	נפש כנף יגון
	



ומשיריו היפים על רחוק הידידים




נֶפֶשׁ כְּנַף יָגוֹן מְנוֹפֶפֶת, / הַאַתְּ אֱלֵי דוֹדֵךְ מְעוֹפֶפֶת?



נִסְתַּר כְּאֵב לִבָּהּ בְתוֹךְ חִכָּהּ, / לוּ חִפְּשׂוּ בָהּ מָצְאוּ
תֹּפֶת



כִּמְעַט וְאָמוּת בַּנְּדוֹד, לוּלֵי / יוֹנָה עֲלֵי אָמִיר מְצַפְצֶפֶת



תִּבְכֶּה עֲלֵי דוֹדָהּ וְתִסְפֹּק עַל / כַּפָּהּ וְעַל לִבָּהּ
מְתוֹפֶפֶת



מָה רָאֲתָה כִּי עָשְׂתָה תֵבֵל / תֶּבֶל כְּמוֹ אִשָּׁה מְנָאֶפֶת?



תַּפְרִיד לְבָבוֹת נִקְשְׁרוּ קֶשֶׁר / אַמִּיץ, וְהַצֶּדֶק מְסַלֶּפֶת



תִּרְחַף, אֲבָל תִּבְכֶּה עֲלֵי נֶפֶשׁ / פֶת



בַּל יָדְעָה מֵהַזְּמַן נַפְשִׁי, / לֹא יָדְעָה כִּי הִיא מְכַשֶּׁפֶת.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/22498