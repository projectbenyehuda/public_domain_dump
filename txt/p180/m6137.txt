


	
	[אֲהַבְתִּיךָ כְּאַהְבַת]
	



ולה ג ͘ ואב למן סאלה ען מאהיה אלכון [ולו תשובה למי ששאלו על מהותה של ההויה]

È — — — / È — — — / È — — / / È — — — /È — — — / È — —


אֲהַבְתִּיךָ כְּאַהְבַת אִישׁ יְחִידוֹ



בְּכָל‑לִבּוֹ וְנַפְשׁוֹ עִם מְאֹדוֹ,



וְשַׂשְׂתִּי עַל לְבָבֶךָ אֲשֶׁר תָּר



לְהָבִין סוֹד פְּעֻלַּת צוּר יְלָדוֹ,



וְהַדָּבָר מְאֹד עָמֹק וְרָחוֹק,



וּמִי יֵדַע וּמִי יָבִין סוֹדוֹ?



אֲבָל אַגִּיד לְךָ דָּבָר שְׁמַעְתִּיו



וְעָלֶיךָ לְהִתְבּוֹנֵן בְּסוֹדוֹ



חֲכָמִים אָמְרוּ, כִּי סוֹד הֱיוֹת כֹּל



לְמַעַן כֹּל אֲשֶׁר הַכֹּל בְּיָדוֹ,



וְהוּא נִכְסַף לְשׂוּמוֹ יֵשׁ כְּמוֹ יֵשׁ,



כְּמוֹ חוֹשֵׁק אֲשֶׁר נִכְסָף לְדוֹדוֹ.



וְאוּלַי זֶה יְדַמּוּ הַנְּבִיאִים



בְּאָמְרָם כִּי בְּרָאוֹ עַל כְּבוֹדוֹ.



הֲשִׁיבוֹתִי לְךָ דָּבָר, וְאַתָּה



קְנֵה מוֹפֵת לְמַעַן הַעֲמִידוֹ!
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/6137