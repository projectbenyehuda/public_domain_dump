


	
	[שַׁעַר אֲשֶׁר]
	




"שַׁעַר אֲשֶׁר נִסְגַּר – קוּמָה פְּתַחֵהוּ



וּצְבִי אֲשֶׁר בָּרַח – אֵלַי שְׁלַחֵהוּ!



לְיוֹם בּוֹאֲךָ עָדַי לָלִין בְּבֵין שָׁדָי



שָׁם רֵיחֲךָ הַטּוֹב עָלַי תְּנִיחֵהוּ".



"מַה זֶּה דְּמוּת דּוֹדֵךְ, כַּלָּה יְפֵה‑פִיָּה,



כִּי תֹאמְרִי אֵלַי: שִׁלְחָה וְקָחֵהוּ?



הַהוּא יְפֵה עַיִן אָדֹם וְטוֹב רֹאִי?"



“רֵעִי וְדוֹדִי זֶה – קוּמָה מְשָׁחֵהוּ!”
 







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/8346