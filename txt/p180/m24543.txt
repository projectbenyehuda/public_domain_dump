


	
	שׁוֹכְנֵי רוּם
	








שׁוֹכְנֵי רוּם וְתַחַת / צִבְאוֹתָם וְחֵילָם

לְךָ מָעֹז יִתְּנוּ עֹז / יְמֵי עוֹלָם כֻּלָּם

מְמַלְּלִים וּמְהַלְלִים / בִּלְבָבָם וְקוֹלָם

יְהִי שֵׁם יְיָ מְבֹרָךְ / מֵעַתָּה וְעַד עוֹלָם.





בַּשַּׁחַק אֵלִים / חֲצוּבֵי אֵשׁ וָמָיִם

וּבָאָרֶץ נְדִיבִים / הוֹגִים דַּת יוֹמַיִם

מְמַלְּלִים וּמְהַלְלִים / יִחוּדְךָ פַעֲמַיִם

מִקְצֵה הַשָּׁמַיִם / וְעַד קְצֵה הַשָּׁמַיִם.





בַּשַּׁחַק שִׁמְךָ מְקֻדָּשׁ / בְּסוֹד כְּרוּבִים

וּבָאָרֶץ עֹז לְךָ / יִתְּנוּ עַם נְדִיבִים

מְמַלְּלִים וּמְהַלְלִים / לְמוּלְךָ נִצָּבִים

מֵעֲלוֹת הַשַּׁחַר / וְעַד צֵאת הַכּוֹכָבִים.





בַּשַּׁחַק שִׁמְךָ / יוֹדוּ תַרְשִׁישִׁים

וּבָאָרֶץ בְּחִירִים / לְשִׁמְךָ מַקְדִּישִׁים

מְמַלְּלִים וּמְהַלְלִים / וְנֶגְדְּךָ נִגָּשִׁים

מִנַּעַר וְעַד זָקֵן / וְעַד טַף וְנָשִׁים.





[בַּשַּׁחַק

וּבָאָרֶץ

מְמַלְּלִים וּמְהַלְלִים

מ    / וְעַד





בַּשַּׁחַק     /   דֶק

וּבָאָרֶץ    /   דֶק

מְמַלְּלִים וּמְהַלְלִים /   דֶק]

בֵּין קוֹץ וְדַרְדַּר / עַד יָבוֹא וְיוֹרֶה צֶדֶק.



















את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/24543