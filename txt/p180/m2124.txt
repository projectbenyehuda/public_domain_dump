


	
	שוכב עלי
	




שׁוֹכֵב עֲלֵי מִטּוֹת זָהָב בְּאַרְמוֹנִי,



מָתַי יְצוּעִי, יָהּ, תָּכִין לְאַדְמוֹנִי?



לָמָּה צְבִי נֶחְמָד, תִּישָׁן – וְהַשַּׁחַר



עָלָה כְנֵס עַל רֹאשׁ שְׂנִירִי וְחֶרְמוֹנִי?



מֵעַל פְּרָאִים סוּר, וּנְטֵה לְיַעְלַת חֵן



הִנְנִי לְכָמוֹךָ, וְאַתְּ טוֹב לְכָמוֹנִי



הַבָּא בְאַרְמוֹנִי יִמְצָא בְמַטְמוֹנִי



עָסִיס וְרִמּוֹנִי, מוֹרִי וְקִנְמוֹנִי.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/2124