


	
	[הֲלֹא נַפְשִׁי]
	




הֲלֹא נַפְשִׁי תְהִי פִדְיוֹן / לְמִי אוֹרוֹ כְאוֹר חֶרֶס.

קְרָאַנִּי בְחֵלֶק פֵּיו:  /   שְׁתֵה כוֹס וֶאֱסֹר קֶרֶס ­–

וְהַיַּיִן בְּפִי בַקְבּוּק  /   כְּצִפְעוֹנִי בְּפִי פֶרֶס.

עֲנִיתִיהוּ: הֲיִתָּכֵן   /  לְשׂוּם חֶרֶס בְּתוֹךְ חֶרֶס –

וְלֹא יָדַע לְבָבִי כִּי  /   יְגוֹנָיו יַהֲרֹס הֶרֶס,

אֲשֶׁר בּוֹ יַשְׁכְּבוּ בֶטַח /  כְּמִשְׁכַּב עוֹג עֲלַי עֶרֶשׂ.
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/4603