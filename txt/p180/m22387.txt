


	
	אמת לאיש
	




אֱמֶת, לָאִישׁ דְּמוּת לוֹ כַסְּגָנִים / וְכַשָּׂרִים יְשִׁישִׁים
וַחֲנִיכִים



בְּנִיב פִּיהוּ יְחַזֵּק נִמְהֲרֵי לֵב / וְהַדָּוִים, וְיִרְפָּא
הַמְּדֻכִּים



יְכַלֶּה אֵל מְשַׂנְאָיו בַּחֲמָתוֹ / וְאוֹהְבָיו יִהְיוּ מִצַּר
חֲשׂוּכִים



וְלֹא תִמְעַד אֲשׁוּרֵימוֹ לְעוֹלָם / וְכָל יָמָיו יְהוּ תָמִיד
תְּמוּכִים



וְאוֹרְרָיו יִהְיוּ לָעַד אֲרוּרִים / וְיִהְיוּ כָל מְבֹרָכָיו
בְּרוּכִים.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/22387