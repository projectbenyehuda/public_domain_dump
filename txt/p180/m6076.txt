


	
	[שֶׁמֶשׁ כְּחָתָן]
	




שֶׁמֶשׁ כְּחָתָן יַעֲטֶה סוּת אוֹר,

מֵהוֹדְךָ נֶאְצַל – וְלֹא נֶעְדָּר.

לֶמַד לְסוֹבֵב אֶל פְּאַת מַעְרָב,

מִשְׁתַּחֲוֶה אֶל כִּסְאֲךָ, נֶאְדָּר!

מִיּוֹם עֲבָדְךָ – שָׂר, וְכֵן עֶבֶד

יֶהְדַּר פְּנֵי רַבּוֹ יְהִי נֶהְדָּר.

הוֹא יוֹם בְּיוֹם מִשְׁתַּחֲוֶה לָךְ, גַּם

אַתְּ מַעֲטֶה עָלָיו מְעִיל הָדָר.
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/6076