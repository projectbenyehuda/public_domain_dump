


	
	שָׁאַל לְהוֹדוֹת
	




שָׁאַל לְהוֹדוֹת לָךְ לִבִּי – וְלֹא יָכֹל,



לוּ יֵשׁ תְּבוּנָתִי רָחְבָּהּ כְּמוֹ כַלְכֹּל,



לִבִּי הֲלֹא טֶרֶם יַשְׂכִּיל תְּהִלָּתְךָ –



גָּדְלוּ חֲסָדֶיךָ עָלַי וְעַל הַכֹּל!



מִבִּלְתְּךָ אֵין לִי מִבְטָח, וְאַיֵּה צוּר



זוּלָתְךָ, סוֹבֵל עוֹלָם כְּמוֹ אֶשְׁכֹּל?


  


הֵן לָךְ אֲנִי נִשְׁלָךְ, אֵיך לּא אֲקַוֶּה‑ לָךְ –


  


וּבְיָדְךָ נֶפֶשׁ כֹּל‑חַי וְרוחַ כֹּל!
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/5494