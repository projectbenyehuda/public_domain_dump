


	
	[שְׁלַט מָרַן דְּלֵית אָחְרָן כְּגוֹנֵהּ]
	



סריאני את͘נאן אחדהמא ממّא כתב בה אלי אבי אלוליד בן ג͘נאח רחמה אללّה עליה
והו קולה עלי ד͘י אל נון מבניה [בלשון ארמית שנים, אחד מהם הוא מן השירים
שבהם פנה אל אבולוליד אבן ג’נאח, ירחמהו האל, ושירו זה הוא בעל חרוז נו"ן]




שְׁלַט מָרַן דְּלֵית אָחְרָן כְּגוֹנֵהּ / וְאִתְרַבְרַב בְּשָׁלְטָנֵהּ וְדִינֵהּ

לְאוֹדוֹיֵי עֲלַן לִשְׁמֵהּ וְלֵית לַן / עֲלוֹי לִשְׁאוֹל כְּמַס בַּדֹּק וּבֵינֵהּ

דְּאַשְׁכַּח כָּל דְּאִית מִלֵּית וּפַלֵּג / בְּקַדְמִין מֵחֲדָא אַרְבַּע וְתַמְנֵי

בְּכֵן טַקֵּס בְּרוּם גַּלְגַּל סְגַלְגַּל / וְאַרְקָא אִתְּלִיאַת בֵּהּ וּמִנֵּהּ

וְטַכְסִיס כַּד קְמַר גַּנֵּא תְהוֹם כַּד / הֲוִי פָרֵשׁ וְשַׁרְבֵּב מִדְּרוֹנֵה

וְסָם שִׁמְשָׁא עֲלֵי דַרְגִין וְסִהְרָא / לְאַקּוֹפֵהּ בְּטוּפֵהּ מִגְּנָנֵהּ

וְשַׁוִּי כָרְסְיֵהּ שַׁלְהוֹב וְצַלְהוֹב / נְהַר דִּי נוּר נְהוֹר זֵהוֹר בְּעֵינֵהּ

וְאִתְוַדַּע נְהוֹרָא מֵחֲשׁוֹכָא / וּמִלֵּילָא יְמָמָא מַפְּקָנֵהּ

נְקַשׁ אַרְקָא וְאַחִיט לֵהּ אֲתֵיקָא / וְגוּהַרְקָא דְּבִידֵהּ אִסְטְוָנֵהּ

וּמֵאִגָּר אֲרַק פַּלֵּג שרטיה / ומיניה לְאַתְרָא לָא חֲזוֹנֵה

וְאַצְמַח בֵּהּ זְנָא עָבוֹץ וְלַבְלֵב / וְכָל חֵיוָן לְעִנְיָנֵהּ וְלִזְנֵהּ

וְצַיַּר מֵאֲרַק צִיּוּר וְהָוֵי / כְּמָלִילָא דְּאִתְנַפַּח בְּטִינֵהּ

וְכַד אַשְׁכַּח טְעֵם הָוֵי עֲדִיפָא / וְכַד מַלֵּל בְּפֻם נִשְׁמַע בְּאֻדְנֵהּ

ומלל דִּי אֱנָשׁ חַלֵּף לְטַעְמֵהּ / דְּשַׁפִּיר אוֹ לְגַלָּאָה קְלָנֵהּ

בריש דדיה דמימר יהניפיה / וְלִשָּׁנֵהּ כְּסַפְסֵירָא בְלַדְנֵהּ

שְׁרָג עַמֵּהּ וּפָנָסֵהּ וְטִקְסֵהּ / וּפִרְכּוּסֵהּ וְארכלי וְטוּרְנֵהּ

וּפָגוֹזֵהּ דְּבֵהּ שִׁרְיָן תְּרִיסֵהּ / וְקוֹלָסֵהּ וְגִיר גֵּסְסֵהּ וְזֵינֵהּ

דְּרַחֵם מִדְּעֻלֵּימוֹת אֱלָהֵהּ / וְאֻשָּׁא דִּי קְשׁוֹט אַחִיט לְמִבְנֵהּ

פְּתַח דַּשׁ חָכְמְתָא וּנְעַל לְגִנְזֵהּ / וְלֵית עָאֵל לְגִנְזֵי אִדְּרוֹנֵהּ

וְגָרֵס כַּד הוּא יָנִיק וְגִרְסָא / דְיַנְקוּתָא חֲמַר לַא פָג בְּדַנֵּהּ

ואזלה באור טליך וְטֻלֵּה / דְּעַל רֵישַׁן טְפֵי מִטֻּל עֲנָנֵי

ואכריזיהי לבלינהי משילהי / ומניה אז דיר פִּרְגּוֹס בְּנִינֵהּ

וְרָז אָנֵס כְּאַסְטַרְטֵיג דְּחָנֵס / בְּלִבֵּהּ דֵּֽפְצִיחַ
יַכְרְזִנֵּהּ

וְטִנָּר חָכְמְתָא כַּד קִים וְאַקִּים / עֲלוֹי מִשְׁכָּן בְּסִיבֵהּ וֶאֱטוּנֵהּ

יְשִׁישָׁא אִתְחֲשֵׁב רֵישָׁא קְרוּנתָּא / דְּכָל שִׁלְטוֹן וְאִטְרוֹן אִסְטְוָנֵהּ

קְצַף וּבְנַס לְכָל סוּרְמָס וְטוּרְמָס / בסיסאה לחפפא סְכִינֵהּ

כְּאִזְמֵל אִשְׁתְּלֵף חָרִיף דשתקיה / וְזוּר דִּלְמָא יְשׁוּפִנָּךְ בְּשׁוֹפְנֵהּ

בְּיָע וּזְיָע בְּעִדָּן אִסְקְרִיטָא / וְעִדָּן כַּאֲרַס חֻרְמָן וּפִתְנֵי

קְטֵיגוֹר אִתְעֲבֵד קַמֵּהּ סְנֵיגוֹר / וְאִי סָרְבָן סְכִין אַקֻּרְקְבָנֵהּ

שְׁפִיל וָמָךְ בְּעֵין נַפְשֵׁהּ והוי / וּמָה דִי לֶהֱוֵי קַלִּיל בְּעֵינֵהּ

ועלם חד בְּציב חד או פשך חד / ומאים אִשְׁתְּקַעוּ רַעֲיוֹנֵיהּ

דְּהוּ כַּד אִשְׁתְּכַח בֵּהּ אִתְחֲסִיל בֵּהּ / כְּחֻרְמָן אִשְׁתְּכַח דֻּבְשָׁן בְּקִנֵּהּ

וְלָא אַרְקָא דְּאתעתין סליקא / וְאוֹקְיָנוֹס טְפֵי מִנֵּה בְּשוחנֵהּ

וְלֵית יַמָּא כְּיַמָּא דַּאֲחִיָּה / בְּרֵה דִּגְבַר דְּאִסְתַּלְעַם בְּנוּנֵהּ

וְחסלי מא בחכימא מְרומה / דְּהוּ בַר נָשׁ וְהוּ בַר לֵהּ מְהֵימְנֵהּ

וְאִם נֵימָא אֲבוּהִי סָכְלְתָנוּ / יְקֻם לֵימָא עֲלַן דִּי
תֻרְבְּיָנֵהּ

סְטָא וּמְטָא לְכָל מָא אִית וּמָא לִית / וְלֵית דִּמְטָא לְצֵית עַרְקַת מְסָנֵהּ

וְאִתְעַטַּף בְּפֶלֶס הָאֱלָהוּת / וְלֵית אֱנָשׁ דְּלָבֵשׁ הִנְדְּוָנֵהּ

וְאִתְרַבְרַב עֲלֵי יַגְרִין כְּטוּר רַב / וְלֵית אִיתַי אֱנָשׁ דִּי זַעְזְעִנֵּהּ

וְלָא תִכֻּל אֲדִיקוּתֵהּ לְמִכַּל / וְכָל דָּיְרֵי אֲרַק סָבַר בְּדִינֵהּ

וּבֵהּ כַּד אִסְתְּחַר אִנְשָׁא חֲמַתֵהּ / כְּפִילָא אִזְדְּקֵף סֻרְחָא בְקַרְנֵהּ

וְקָא בַדַּח בְּרֵה בִּסְפַר דְּמַנַּח / לְשמיה זְמַם לִסְתַּא דְּשִׂטְנֵהּ

וְאֵיתוֹ לַאֲרַנְקָא דִי מְרַגְלֵי / סְדַר גַּבֵּהּ אזמר ואדונֵהּ

הלא נפשין חמת ורות לותיה / וְלֵית סַטְיָא וְלֵית מַטְיָא זְמַנֵּהּ

בְּמַטּוּלָא לְפַלְפּוֹלֵי בְמִלֵּי / דְּכַד שַׁדַּר עֲלוֹהִי נִשְׁתְּוָנֵהּ

בְּכר רוטא פְשיטא לא זְטיטא / יְדֵהּ אוֹשִׁיט וְלָא שָׂם אִדְּרוֹנֵהּ

וְאיבוה אשתְּלם דמי לפסול / דְּאבריה את מְרירת בחננֵהּ.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/19382