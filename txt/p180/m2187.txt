


	
	שפל רוח
	




שְׁפַל רוּחַ, שְׁפַל בֶּרֶךְ וְקוֹמָה,



אֲקַדֶּמְךָ בְּרֹב פַּחַד וְאֵימָה.



לְפָנֶיךָ אֲנִי נֶחְשָׁב בְּעֵינַי



כְּתוֹלַעַת קְטַנָּה בָאֲדָמָה.



מְלֹא עוֹלָם, אֲשֶׁר אֵין קֵץ לְגָדְלוֹ,



הֲכָמֹנִי יְהַלֶּלְךָ, וּבַמֶּה?



הֲדָרְךָ לֹא יְכִילוֹן מַלְאֲכֵי‑רוֹם ‑



וְעַל אַחַת אֲנִי כַּמָּה וְכַמָּה!



אֲשַׁחֵר אֵל בְּרֵאשִׁית רַעֲיוֹנַי



אֲשׁר לִשְׁמוֹ תְהַלֵּל כֹּל נְשָׁמָה.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/2187