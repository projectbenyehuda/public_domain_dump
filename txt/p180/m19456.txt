


	
	[אֱכֹל גִּזְרָה מְשַׂחָקֶת]
	



וקאל איצ͘א




אֱכֹל גִּזְרָה מְשַׂחָקֶת / כְּמוֹ בָרָק וּבָרָקֶת

אֲשֶׁר תֵּרָא אֲדֻמָּה עֵת / וְעֵת אַחֵר יְרַקְרָקֶת

וְתִתְהַפֵּךְ כְּמוֹ חוֹלָה / בְּיֵרָקוֹן וְדַלָּקֶת

כְּאִלּוּ הִיא גְּלִיל כֶּסֶף / בְּזָהָב טוֹב מְחֻשֶּׁקֶת

תְּמַהּ כִּי לֹא יְדָעָהּ אִישׁ / וְשָׁדֶיהָ כְּמֵינָקֶת

וּבִרְצוֹת שֹׁלְפֵי חֶרֶב / לְהַכּוֹתָהּ בְּמַפְרָקֶת

אֲזַי תִּפֹּל לְרַגְלֵיהֶם / וְשִׂפְתֵיהֶם מְנַשָּׁקֶת.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/19456