


	
	אֲנִי הַשָּׁר
	



1


אֲנִי הַשָּׁר2 וְהַשִּׁיר לִי לְעָבֶד

אֲנִי כִנּוֹר לְכָל שָׁרִים וְנֹגְנִיּם

וְשִׁירִי הוּא עֲטָרָה לַמְּלָכִים3

וּמִגְבָּעוֹת בְּרָאשֵׁי הַסְּגָנִים4

וְגֵוִי יַהֲלֹךְ עַל הָאֲדָמָה

וְרוּחִי תַעֲלֶה עַל הָעֲנָנִים

וְהִנְּנִי בְשֵׁשׁ עֶשְׂרֵה שְׁנוֹתַי

וְלִבִּי בָן5 כְּלֵב בֶּן־הַשְׁמוֹנִים







שיר זה שיך לסוג ההתפארות, המשורר מתפאר בכשרון השירה שלו. והוא מן
השירים הראשונים של בן־גבירול כשיר “מליצתי בדאגתי”.  ↩



השׁר, המשורר.  ↩



עטרה למלכים, כשהוא מהלל את המלך שירו יפה כמו
עטרה וכן הוא –  ↩



כמגבעת בראשי הסגנים, השרים.  ↩



ולבי בן, ולבי מבין.  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/18572