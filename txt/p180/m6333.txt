


	
	[שְׂאִי עַיִן]
	




שְׂאִי עַיִן, יְחִידָתִי, לְצוּרֵךְ

וְזִכְרִי בוֹרְאֵךְ בִּימֵי נְעוּרֵךְ,

לְפָנָיו צַעֲקִי לַיִל וְיוֹמָם

וְלִשְׁמוֹ זַמְּרִי תָמִיד בְּשִׁירֵךְ.

מְנַת חֶלְקֵךְ – בְּעוֹדֵךְ בָּאֲדָמָה

וּמִבְטַחֵךְ – בְּצֵאתֵךְ מִּבְּשָׂרֵךְ.

הֲלֹא הֵכִין לְפָנָיו לָךְ מְנוּחָה

וּמִתַּחַת לְכִסְאוֹ שָׂם דְּבִירֵךְ:

אֲנִי עַל כֵּן אֲבַרֵךְ אֶת אֲדֹנָי,

כְּמוֹ כֹּל הַנְּשָׁמָה לוֹ תְּבָרֵךְ.
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/6333