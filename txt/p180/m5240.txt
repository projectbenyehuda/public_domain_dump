


	
	לֶךְ לְךָ
	




לֶךְ-לְךָ לָאוֹמְרִים, כִּי



הַזְּמָן יִכְלֶה וְיִתַּם –



נִסְתְּרוּ דַרְכֵי אֲדָמָה



מַתְּבוּנָתָם וְדַעְתָּם.



אוֹת לְקַחְתֶּם מִמְּאוֹרִים



יֶחְשְׁכוּ אוֹרָם וְעִתָּם,



מַה תְּשִׂימוּן עוֹד לְבַבְכֶם



לַעֲלוֹתָם אוֹ לְרִדְתָּם?



מַאֲסוּ כָל זֶה, וְתִמְהוּ



עַל יְקוּתִיאֵל אֲשֶׁר תָּם!


(1039–1040)






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/5240