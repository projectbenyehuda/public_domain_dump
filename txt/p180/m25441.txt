


	
	אֹמְרָה לְאֵל
	








– – – – – – / אֹמְרָה לְאֵל סַלְעִי לָמָה שְׁכַחְתָּנִי



[הֲמָ]אוֹס [מָאַסְתָּ] אֶת יְהוּדָה



אֲשֶׁר קָנִיתָ מֵ[אָז לְעֵדָ]ה



פְּדִיתָנוּ מִבֵּית הָעֲבוֹדָ[ה]



קְ[נִיתָנוּ] לְתוֹרָה וְלִתְעוּדָה / וּבַעֲבוֹתוֹת אַהֲבָה מְשַׁכְתָּנִי





הַשְׁקִיפָה וְהַקְשִׁיבָ[ה וַעֲשֵׂה]

לְמַעַן בְּרִית אֵיתָן הַמְנֻסֶּה

וּבְרִית הַנֶּעֱקָד לְךָ כַּשֶּׂה



וְחֶסֶד [הֶ]חָקוּק בַּכִּסֵּא / אֲשֶׁר בָּם עַד הֵנָּה עֲזַרְתָּנִי





מַבִּיט לֶעָנִי וְלַנִּכְאֶה

עוּרָה לִקְרָאתֵנוּ וּרְאֵה

לְמַעַן רוֹעֵה צֹאן הַנִּלְאֶה

אֲשֶׁר נָמְתָּ לוֹ עַתָּה תִרְאֶה / בְּאָמְרוֹ לְךָ לָמָּה זֶה שְׁלַחְתָּנִי





הָיִיתִי כִּמְעַט אֲנִי אוֹבֵד

כִּי עֹל קָמִים עָלַי כָּבֵד

בֶּן הָאָמָה אֲשֶׁר אֲנִי עוֹבֵד

כְּלִמָּתִי אֶזְכֹּר וְאֶתְנוֹדֵד / כִּי בַּעֲווֹנוֹתַי מְכַרְתָּנִי.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/25441