


	
	שושן עלי סעיף
	








שׁוֹשָׁן עֲלֵי סָעִיף כְּמוֹ צַמֶּרֶת / הַאַתְּ עֲלֵי עַמּוּד סְגוֹר
כּוֹתֶרֶת



שֶׁמֶשׁ עֲלֵי גַלְגַּל לְאַט הוֹלֵךְ, אֲהָהּ, / יִגְנֹב לְאַט הַלֵּב
בְּלִי מַחְתֶּרֶת



עֹפֶר בְּבָשְׁתּוֹ מִמְּךָ אָז תֶּחֱזֶה / דַּר יַהֲפֹךְ עֵינוֹ לְעֵין
סוֹחֶרֶת



כֹּל רָאֲתָה עֵינִי וּמִכֹּל שָׂבְעָה / וְלֹא רָאֲתָה סַהַר עֲלֵי
תִּמֹּרֶת



הִגְדִּיל מְדוּרָתִי, וְאִלּוּ בָהּ מְתֵי / אֶרֶץ ־ אֲזַי יִנָּעֲרוּ
כִנְעֹרֶת



לוּ שׁוֹאֲלֵי מָטָר דְּמָעַי אָצְרוּ / לֹא הָיְתָה לָהֶם שְׁנַת
בַּצֹּרֶת



כִּתְבוּ, אֲחֵי מוּסָר, אֲמָרַי עַל אֲרוֹן / עֵדוּת, לְמַעַן לִהְיוֹת
מִשְׁמֶרֶת



לִבּוֹ, אֲשֶׁר לוּ אִם מְצָאוּהוּ בְנֵי / אַהְרֹן ־ לְפָנָיו קִטְּרוּ
[מִ]קְטֶרֶת



אִם אַהֲרֹן צָנַף צְנִיף קֹדֶשׁ, הֲלֹא / צִיצַת לְחָיֶיךָ לְצִיץ
תִּפְאֶרֶת



תַּבְנִית כְּרוּב זָהָב פְּרוּשׂ כָּנָף כְּמוֹ / פָרְשׂוּ כְרוּבִים
שֶׁעֲלֵי כַפֹּרֶת.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/22392