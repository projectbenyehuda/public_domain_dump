


	
	שלום לך דודי
	



חתימה: שלמה


שָׁלוֹם לְךָ דּוֹדִי הַצַּח וְהָאַדְמוֹן



שָׁלוֹם לְךָ מֵאֵת רַקָּה כְּמוֹ רִמּוֹן



לִקְרַאת אֲחוֹתַךְ רוּץ צֵא נָא לְהוֹשִׁיעָהּ



וּצְלַח כְּבֶן יִשַּׁי רַבַּת בְּנֵי עַמּוֹן



מַה לָּךְ יְפֵה-פִיָּה כִּי תְעוֹרְרִי אַהֲבָה



וּתְצַלְצְלִי קוֹלֵךְ כִּמְעִיל בְּקוֹל פַּעֲמוֹן



הָעֵת אֲשֶׁר תַּחְפֹּץ אַהֲבָה אֲחִישֶׁנָּה



עִתָּהּ וְעָלַיִךְ אֵרֵד כְּטַל חֶרְמוֹן.


  

מקור: שירי הקודש לרבי שלמה אבן גבירול, מהדורת דב ירדן, ירושלים, תשל"ז, 324.






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/1682