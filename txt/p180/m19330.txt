


	
	[עוּרָה לְבָבִי מִיְּרִיבִים נַצְּלָה]
	



ולה איצֹא




עוּרָה לְבָבִי מִיְּרִיבִים נַצְּלָה / עֶדְיָם וְיִתְגָּאַל בְּדָם בִּכְיֶךָ

הָסֵב צְבִי חֵן מִלְּפָנַי עֵֽינְךָ / לִבִּי מְלֻבָּב מֵהֲדַר יָפְיֶךָ

כִּי אֵין עֲרֻגוֹת מֹר וְכַרְכֹּם מֵעֲרֻ־ / גוֹת הֵם אֲרֻגוֹת מִשְּׂעַר לֶחְיֶךָ

קוֹמָֽתְךָ דָּמְתָה לְתָמָר וַתְּהִי / דַּדִּים לְךָ בָּהּ צְֹמְחִים פִּרְיֶךָ

אָצִים כְּחִצִּים לֹחֲצִים מִתְלוֹצֲצִים / הֵם קַשְּׁתֹתֶיךָ וְהֵם תֶּלְיֶךָ

נֹפֶת וּמֹר עִם־יֵין לְבָנוֹן חִכְּךָ / בּוֹ תֶאֱגֹר לַחֹֽשְׁקִים צָרְיֶךָ

אֶמְצֶה דְּבַשׁ פִּיךָ וְלֹא אֶשְׂבַּע וְלוּ / אֶמְצָא דְבַשׁ אֹמַר אֱכֹל דַּיֶּךָ

הַרְפֵּה וְרַפֵּא לֵב אֲהָבִים נַעֲנֶה / יִדְבַּק בְּדֹדֶיךָ
יְמֵי חַיֶּיךָ







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/19330