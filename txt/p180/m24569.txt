


	
	שִׁפְעַת רְבִיבִים
	








שִׁפְעַת רְבִיבִים יוֹרִיד מִזְּבוּלָיו

לְחַיּוֹת זֶרַע וְלָתֵת פְּרִי יְבוּלָיו

מְטַר יוֹרֶה וּמַלְקוֹשׁ יוֹרִיד עִם אֲגָלָיו

הֱיוֹת דָּשֵׁן וְשָׁמֵן כָּל פְּרִי עֵץ וְעָלָיו

חִישׁ וּשְׁלַח עֹפֶר טֶרֶם יְנוּסוּן צְלָלָיו

זָכוֹר יִזְכֹּר לִי נוֹטֵעַ אֲשָׁלָיו

קוֹמֵם גַּן נָעוּל וּפַרְדֵּס רִמּוֹן שְׁתִילָיו

קִרְיַת חָנָה דָוִד וּמִגְדַּל עֹז חֲיָלָיו

שׁוֹבֵב לְצַוַּאר הַשֵּׁן מְלוּאֵי הוֹד כְּלִילָיו

בָּנוּי לְתַלְפִּיּוֹת וְנָהֲרוּ כָל הַגּוֹיִים אֵלָיו

אֶלֶף הַמָּגֵן תָּלוּי עָלָיו.











את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/24569