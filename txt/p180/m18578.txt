


	
	כָּתַב סְתָיו
	



1

2


כָּתַב סְתָיו בִּדְיוֹ מְטָרָיו וּבִרְבִיבָיו / וּבְעֵט בְּרָקָיו הַמְּאִירִים וְכַף עָבָיו3

מִכְתָּב עֲלֵי־גַן מִתְּכֵלֶת וְאַרְגָּמָן4 / לֹא נִתְכְּנוּ כָהֵם לְחשֵׁב בְּמַחְשָׁבָיו5.

לָכֵן בְּעֵת חָמְדָה אֲדָמָה פְּנֵי־שַׁחַק / רָקְמָה עֲלֵי בַדֵּי עֲרוּגוֹת כְּכוֹכָבָיו6.







במאמר “כתב סתיו ושירים אחרים שיוחסו לאבן גבירול בשגגה”, תרביץ פג, ד (תשע"ה), עמ' 605–634, מראה יונתן ורדי שמחבר השיר הוא שמואל הנגיד ולא אבן גבירול  ↩



תאור הגן אחרי הגשם.  ↩



כתב סתיו וכו' הסתיו, החרף כתב; המטר והרביבים הם הדיו, הברק הוא
העט והענן הוא הכף המחזיק בעט.  ↩



מכתב עלי גן וכו' הגן הוא הניר
והפרחים בעלי צבע תכלת וארגמן הם הכתב והמכתב.  ↩



לא נתכנו כהם וכו',
שום חושב מחשבות לא יוכל במחשבותיו לכתב מכתב כזה.  ↩



לכן בעת חמדה וכו', כאשר האדמה חמדה את פני השמים וחפצה להדמות אליהם רקמה לה על בדי, ענפי וקני הערוגות, פרחים הדומים לכוכבים.  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/18578