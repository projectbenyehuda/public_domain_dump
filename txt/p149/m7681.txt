


	
	אני עיפתי
	



אֲנִי עָיַפְתִּי… / צבי שץ




אֲנִי עָיַפְתִּי, פָּשוּט עָיַפְתִּי,



וְאֵין עוֹד כֹּחַ לָשֵׂאת בָּעׂל.



אֲנִי הָגִיתִי, אֲנִי שָׁאַפְתִּי,



אֲנִי בָכִיתִי – וְאֵין לִי כֹל.


  


אוֹרוֹת דָּעָכוּ, קוֹלוֹת לֹא בָאוּ,



תְּמוּנוֹת רָמְזוּ אַךְ… אֲנִי עָיֵף.



צִלְלֵי הַמָּוֶת עָלַי נָסַבּוּ,



וּבָא הַפֶּלִי וּמִסְתּוֹפֵף.


  

פתח-תקוה






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/7681