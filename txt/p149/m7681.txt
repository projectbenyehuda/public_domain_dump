


	
	אני עיפתי
	



אֲנִי עָיַפְתִּי… / צבי שץ


אֲנִי עָיַפְתִּי, פָּשוּט עָיַפְתִּי,



וְאֵין עוֹד כֹּחַ לָשֵׂאת בָּעׂל.



אֲנִי הָגִיתִי, אֲנִי שָׁאַפְתִּי,



אֲנִי בָכִיתִי – וְאֵין לִי כֹל.

אוֹרוֹת דָּעָכוּ, קוֹלוֹת לֹא בָאוּ,



תְּמוּנוֹת רָמְזוּ אַךְ… אֲנִי עָיֵף.



צִלְלֵי הַמָּוֶת עָלַי נָסַבּוּ,



וּבָא הַפֶּלִי וּמִסְתּוֹפֵף.

פתח-תקוה







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/7681