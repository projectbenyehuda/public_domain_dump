


	
	בְּסֻכַּת חֲלוֹמֵך
	




חֲלוֹמִי – חֲנָנֵךְ בַּחֲלוֹם…



אךְ יֶצַּת אוּר-נֵרוֹ לְרַגְלֵךְ –



וְנָזֹרוּ הִפּוֹג וְהִדֹּם



צֶאֱלֵי פְחָדִים מִדַּרְכֵּך.


  


וּבִזְרֹחַ כְּנָפָיו לְשִׁכְמֵךְ,



וְנִשֵּׂאת, נְהִירָה, מֵאָבָק –



וְכוֹנַנְתְּ ­­­וְיִשַּׁרְתְּ צַעֲדֵךְ



לַחֲזוֹן הָרֵי-תְכֹל בַּמֶּרְחָק.


  


שְׁטוּף-חֶדְוָה הָעוֹלָם אָז יֵעוֹר;



שׁכוּר חֲלוֹם אָז אַשְׁכִּים לִקְרָאתֵךְ



בְּהוֹחִיל, כִּי אָקִיץ וְאֵעוֹר



עַל יָדֵךְ… בְּסֻכָּת חֲלוֹמֵךְ.


  

תרע"ט, רָפָה






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/5782