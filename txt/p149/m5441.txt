


	
	בֹּקֶר צַח וּבָהִיר...
	




בֹּקֶר צַח וּבָהִיר, בֹּקֶר טוֹב…

וְתָמִיד הוּא מַבְטִיחַ לִי רֹב –

וּכְחֹם צָהֳרַיִם אֶשְׁכַּח

רִמְזֵי טוֹב שֶׁל הַבֹּקֶר הָרַךְ.

וּשְׁחוֹחַ אֵתַע בַּדְּרָכִים,

מַר-נֶפֶשׁ, עָיֵף וּמַשְׁמִים;

לֹא אֵדַע מָה אָבַד לְחַיַּי –

עַד בּוֹא דִמְדּוּמִים – דִמְדּוּמַי…

לְאוֹרָם הַנוּגֶה אֶזְכְּרָה

רִמְזֵי אֹשֶׁר אֲשֶׁר לְצָפְרָא.


  

קנטרה






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/5441