


	
	בוקר צחובהיר
	



בֹּקֶר צַח וּבָהִיר… / צבי שץ


בֹּקֶר צַח וּבָהִיר, בֹּקֶר טוֹב…



וְתָמִיד הוּא מַבְטִיחַ לִי רֹב –



וּכְחֹם צָהֳרַיִם אֶשְׁכַּח



רִמְזֵי טוֹב שֶׁל הַבֹּקֶר הָרַךְ.



וּשְׁחוֹחַ אֵתַע בַּדְּרָכִים,



מַר-נֶפֶשׁ, עָיֵף וּמַשְׁמִים;



לֹא אֵדַע מָה אָבַד לְחַיַּי –



עַד בּוֹא דִמְדּוּמִים – דִמְדּוּמַי…



לְאוֹרָם הַנוּגֶה אֶזְכְּרָה



רִמְזֵי אֹשֶׁר אֲשֶׁר לְצָפְרָא.

קנטרה







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/5441