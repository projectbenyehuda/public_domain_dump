


	
	בְּמַחֲנֵה־הַהֶסְגֵּר
	




לְדַבֵּר עַל הַחַיִּים בִּיצִירָתָם,

חַיֵּי־מַמָּשׁ שׁוֹטְפִים,

בְּאֵין בִּלְתִּי מְעַט

אֲשֶׁר יָגֵן עַל יְסוֹדוֹת־חַיִּים

בִּפְנֵי מַחֲנַק־הַמָּוֶת הָאוֹפֵף –

אַךְ הֶבֶל בֶּן־סְתִירוֹת הוּא!





לְדַבֵּר עַל הַחַיִּים –

חַיֵּי־מַמָּשׁ קוֹסְמִים, יוֹקְדִים,

קוֹרְאִים וּמְפַתִּים,

עֵת לַמֹּחַ וְלַנֶּפֶשׁ

זָהֳרָם יֹאבַד וּבִינָתָם

בִּמְצוּדָה שֶׁל תַּיִל מְהַדֶּקֶת

בְּהִגָּרֵר יָמִים מִתּוֹךְ זְחִילָה –

הֲבֵל־הֲבָלִים הוּא!





אַךְ לְעוֹלָם לֹא בָא עוֹד

עֱזוּז כְּדֵי דַכֵּא

הָגוּת עֲלֵי יָמִים עָבָרוּ,

הָגוּת עֲלֵי יָמִים בָּאִים.






בהיותו עצור במחנה בלונדון בשנת 1940, יחד עם גרמנים ואוסטרים – ובתוכו אף יהודים שמוצאם מארצות־האויב.






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54479