


	
	[לכבוד ידידו יוסף]
	



[לכבוד ידידו יוסף] / יהודה אבן גיאת


רַעֲיַת צְבִי – גְּוִיָּה



יָרְתָה בְחֵץ רְמִיָּה!

יַעֲלָה תְכַל נְעִימִי



אַט, וְתֶאֱרֹב לְדָמִי.



דַּבְּרוּ, מְתֵי שְׁלוֹמִי:



הַרְּאִיתֶם עוֹד צְבִיָּה –



טָרְפָה בְנֵי לְבִיָּא?

קָרְעָה סְגוֹר לְבָבוֹת



בַּחֲנִית לְחִי, וּבָבוֹת



שָׁנֲנוּ בְרַק חֲרָבוֹת:



יִרְוְיוּן בְּלֹא צְדִיָּה



מִדְּמֵי חָלָל וְשִׁבְיָה!

תַּעֲטֶה רְדִיד נְהָרָה –



אַךְ בְּאוֹר יוֹסֵף מְאִירָה



בֵּן יְנַהֵל עֹז וּמוֹרָא



בָּם עֲלֵי בְנֵי נְשִׁיָּה



יִמְשְׁלָה בְיָד נְטוּיָה.

צָדְקָה לְשׁוֹן יְדִידוֹת



תַּעֲנֶה בְךָ חֲמוּדוֹת:



לָךְ בְּחֶסֶד שֵׁם וְיָדוֹת,



כִּי גְדֵרוֹ הַדְּחוּיָה



הִיא בְיָדְךָ בְנוּיָה.

חֵן לְיַעֲלָה, לְבָבוֹ



שָׁלֲלָה לְהַעֲצִיבוֹ,



יַעֲטֹף וְלֹא תְשִׁיבוֹ:


  


בחיאתך, יא תריא,



אצרפי קלבך אליא!



(בחייך, כימה



הסבי את לבך אלי!)







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/9025