


	
	חֲנֻכַּת הַבָּיִת
	











וְעָשׂוּ לִי מִקְדָּשׁ וְשָׁכַנְתִּי בְּתוֹכָם.

(שמות כ"ה ח')

Sie sollen mir ein Heiligthum erbaun,

Auf das ich unter ihnen weile.

(Exodus 25, 8.)









Chor.


בָּרוּךְ הַבָּא בְּשֵׁם יְיָ!



בֵּרַכְנוּכֶם מִבֵּית יְיָ;



בְּרוּכִים אַתֶּם לַיָי.








Recitativ arioso.






בֹּאִי מְאוֹרָשָׂה,



בַּת-אֵל לְבֵית-אֵל,



בֹּאִי מוֹרָשָׁה



קְהִלַת יִשְׂרָאֵל.

מְקוֹם נִשְׁפֹּךְ שִׂיחַ,



בְּבֵית אֱלֹהֵינוּ,



בְּחֻקֵּךְ נָשִׂיחַ,



כָּל-יְמֵי חַיֵּינוּ.

בֹּאִי-נָא תוֹרָה,



פֹּה לָעַד סְפוּנָה,



הוֹפִיעִי אוֹרָה,



לִמְבַקְּשֵׁי אֱמוּנָה.


Chor:


בָּרוּךְ הַבָּא


u. s. w.





Predigt





Chor.


הָרִיעוּ בְּנֵי יַעֲקֹב, הָרִיעוּ,



וּתְנוּ כָבוֹד לְשׁוֹכֵן שָׁמָיִם!



הַשְׁמִיעוּ תְהִלָּתוֹ, הַשְׁמִיעוּ,



בְּנֵבֶל בְּכִנּוֹר וּבִמְצִלְתָּיִם.



כָּל-גְּדוּדֵי עֶלְיוֹן וּבְנֵי רֶשֶׁף



יְהַלְלוּ לִשְׁמוֹ בְּיִרְאָה וָפָחַד;



שֶׁמֶשׁ יָרֵחַ וְכוֹכְבֵי נֶשֶׁף,



יְבָרְכוּ שֵׁם קָדְשׁוֹ, יְרַנְּנוּ יָחַד.

קָדוֹשׁ, קָדוֹשׁ, קָדוֹשׁ יְיָ צְבָאוֹת, מֶלֶךְ גָּדוֹל וְנוֹרָא, עוֹשֵׂה נִפְלָאוֹת.

גִּבְעוֹת עוֹלָם רִנָּה יִשָּׂאוּ,



יִרְעַם הַיָּם, גַּלָּיו יְזַמֵּרוּ,



כָּל-עֵץ הַשָּׂדֶה כַּף יִמְחָאוּ,



וּנְאוֹת דֶּשֶׁא עֻזּוֹ יְסַפֵּרוּ.

רָם יְיָ עַל-כָּל-נִשָּׂא וְרָמִים, מַלְכוּתוֹ מַלְכוּת כָּל-עוֹלָמִים!








Recitativ.


וַיָי מֶלֶךְ עֶלְיוֹן יִתֵּן אֹמֶר:



“בָּחַרְתִּי בָּאָדָם, קָרוּץ מֵחֹמֶר,”



“מִבְחַר יְצִיר כַּפִּי, בְּצַלְמִי כּוֹנַנְתִּיהוּ,”



“רוּחִי בּוֹ, כָּבוֹד וְהָדָר עִטַּרְתִּיהָ,”



“וָאוֹמַר: בְּנִי אָתָּה, אַתָּה תְּכַבְּדֵנִי,”



“וּבְכָל-לֵב וּבְכָל-נֶפֶשׁ תַּעַבְדֵנִי.”








Quartett.


עִבְדוּ אֶת-יְיָ בְּהַדְרַת קֹדֶשׁ,



קִרְאוּ עֲצָרָה, שַׁבָּת וְחֹדֶשׁ,



הִשְׁתַּחֲווּ לַהֲדוֹם רַגְלָיו, בְּקֶרֶב



הֵיכַל קָדְשׁוֹ, בֹּקֶר וָעָרֶב.




Recitativ.


אִם כָּל-הָאָרֶץ מָלְאָה כָּבוֹד אֱלוֹהַּ,



שָׁמַיִם כִּסְאוֹ, וְאֶרֶץ הֲדוֹם רַגְלֵהוּ,



גָּדוֹל הוּא, וְגָבוֹהַּ, מִכָּל-גָּבוֹהַּ,



שָׁמַיִם וּשְׁמֵי שָׁמַיִם לֹא יְכַלְכְּלֵהוּ:



אֵיךְ בֵּין קִירוֹת הַבַּיִת נַעַבְדֶנּוּ?



בַּיִת מַעֲשֶׂה יְדֵי חָרָשׁ, אֵיךְ נְבַקְּשֶׁנּוּ?




Arie.


הִנֵּה בְּכָל-מָקוֹם, אָנֹכִי נוֹסֵעַ,



שָׁמָּה בְּהֵיכַל קָדְשׁוֹ, תָּמִיד הִנֵּנִי;



אַבִּיט תְּמוּנָתוֹ, קוֹלוֹ יִשָׁמֵעַ



גַּם-שָׁם בְּגֵיא צַלְמָוֶת הוּא יִמְצָאֵנִי.

עַל-מֵי מְנוּחוֹת, אֵצֶל נַחַל נוֹבֵעַ,



אֶחְזֶה אֱלֹהַי, וּבְהַשְׁקֵט אֶצּוֹק לַחַשׁ,



גַּם-בִּשְׁאוֹן מַיִם, אִם הַיָּם רוֹגֵעַ,



אֶרְאֶה תְּמִים דֵּעוֹת, בִּרְכִּי לִכְרַע תַּחַשׁ.

שִׁבְתִּי וְקוּמִי, אֵלִי! אַתָּה יוֹדֵעַ,



אַף-גַּם-לְרֵעִי, צוּרִי! מֵרָחוֹק בַּנְתָּה,



תֵּדַע שְׁאֵלָתִי, גַּם-טֶרֶם שַׁוֵּעַ,



כִּי כָל-דְּרָכַי, מֵאָז אַתָּה הִסְכַּנְתָּה.




Recitativ.


אַךְ יֵצֵר לֵב אָדָם, רַע הוּא מֵרָחֶם,



לֹא יִשְׁבֹּת, לֹא יִשְׁקֹט, נוֹדֵד לַלָּחֶם,



רוֹדֵף קָדִים, רוֹעֶה הֶבֶל וָרוּחַ,



תַּחַת עוֹל חַוָּתוֹ, יִדְכֶּה יָשׁוּחַ,



לִבּוֹ כַּיָּם נִגְרָשׁ, מֵעָיו יֶחְמָרוּ,



לִכְנוֹס, לִצְבּוֹר, כָּל-מַאְוָיָיו יִגְבָּרוּ;



כִּמְעַט יִשְׁכַּח יוֹצְרוֹ, גַּם-יַעַזְבֵהוּ,



מִי עִוֵּר כִּי-אִם אָדָם, טַח עֵינֵיהוּ.




Chor.


בֹּאוּ בֵּית-אֵל,



בְּנֵי יִשְׂרָאֵל,



הִתְפָּרְדוּ מִמַּעַשֵׂיכֶם,



הִתְקַדְּשׁוּ לֵאלֹהֵיכֶם,



הִתְקֹשְשׁוּ וָקוֹשּׁוּ



וַיָי תִּדְרוֹשׁוּ.




Gebet.


א אָנָּא יְיָ אֱלֹהֵי הַשָּׁמַיִם וֵאלֹהֵי הָאָרֶץ



שִׂימָה-נָא עֵינְךָ עַל-הַבַּיִת הַזֶּה אֲשֶׁר בָּנִינוּ לִכְבוֹד



שְׁמֶךָ: ב וְהָיִיתָ קָרוֹב אֵלֵינוּ בְּקָרְבָתֵנוּ לְפָנֶיךָ



לְהִשְׁתַּחֲווֹת לְךָ אָרְצָה: ג לְהוֹדוֹת לְךָ עַל-חַסְדְךָ



וְעַל-אֲמִתָּךָ וּלְיַחֵד שִׁמְךָ עֶרֶב וָבֹקֶר וְצָהֳרָיִם: ד וְתַעַל



שַׁוְעָתֵנוּ אֵלֶיךָ וְקוֹל תַּחֲנוּנֵינוּ לְפָנֶיךָ תָבוֹא



לְהוֹשִׁיעֵנוּ וּלְהַצִּילֵנוּ מִכָּל-צָרוֹתֵינוּ: ה כָּל-חֵטְא אֲשֶׁר



יֶחְטָא אִישׁ כִּי-יִתֵּן כָּתֶף סוֹרֶרֶת מֵהַקְשִׁיב אֶל-מִצְוֹתֶיךָ



וְאָזְנָיו יַכְבִּיד מִשְּׁמוֹעַ בְּקוֹלֶךָ: ו וְשָׁב אֵלֶיךָ



בְּכָל-לְבָבוֹ וּבְכָל-נַפְשוֹ וּבָא בַּבַּיִת הַזֶּה לְהִתְוַדּוֹת



עַל-כָּל פְּשָׁעָיו: ז אַתָּה תִּשְׁמַע הַשָּׁמַיִם מְכוֹן שִׁבְתָּךָ



וְנָשָׂאתָ עֲוֹנוֹ וְסָלַחְתָּ לְחַטָּאתוֹ: ח חֶרֶב כִּי תַעֲבֹר



בָּאָרֶץ וְנִצְתוּ עָרִים רַבִּים וְהָאֲדָמָה תִּשָּׁאֶה שְׁמָמָה: ט



וְהָיָה כָּל-רֹאשׁ כָּפוּף וְכָל-לֵב אֱנוֹשׁ יִמּוֹס מִפְּנֵי כּוֹבֶד



הַמִּלְחָמָה: י וּבָאוּ עַמְּךָ יִשְׂרָאֵל אֶל-הַמָּקוֹם הַזֶה



לְהִתְפַּלֵּל וּלְהִתְחַנֵּן לְפָנֶיךָ: יא וְאַתָּה תִּשְׁמַע



הַשָּׁמַיִם לְהַכְרִית חֶרֶב מִלְחָמָה מִן הָאָרֶץ: יב וְיֵלְכוּ



כָּל-הָעַמִּים בְּהַשְׁקֵט וּבְבִטְחָה לְעָבְדְּךָ שְׁכֶם אֶחָד



וְיִתְעַנְּגוּ עַל-רוֹב שָׁלוֹם: יג רָעָב כִּי-תִקְרָא עַל-הָאָרֶץ



בְּשַׁלֵּחֲךְ לָנוּ שְׁנַת בַּצֹרֶת וּמְאֵרָה בְּמַעֲשֵׂה יָדֵינוּ



בְּפוֹעַל כַּפֵּינוּ לֹא תְבוּאָה וִיגִיעֵנוּ בְּלֹא לְשָׂבְעָה: יד



וּבָאנוּ וְחִלִּינוּ אֶת-פָּנֶיךָ בַּבַּיִת הַזֶּה וְשָׁמַעְתָּ



אֶת-תְּפִלָּתֵנוּ וְשַׁוְעָתֵנוּ תָּבוֹא בְּאָזְנֶךָ: טו וּתְמַהֵר



וְתִפְתַּח לָנוּ אֶת-אֲרֻבּוֹת הַשָּׁמַיִם לְהָרִיק לָנוּ בְרָכָה



עַד-בְּלִי דָי: טז כִּי-יִפְרֹץ הַנֶּגֶף בָּעָם כִּי-יֵצֵא הַמָּוֶת



וּכְלֵי זַעֲמוֹ לְחַבֵּל וּלְהַשְׁחִית נְפָשׁוֹת לֹא מְעָט: יז אִם



מַחְמַד עֵינֵינוּ עוֹדֶנּוּ בְאִבּוֹ יִקָּטֵף לְעֵינֵינוּ וּמַחְמַל



נַפְשֵׁנוּ פִּתְאֹם יִלָּקַח בִּזְרוֹעַ חֲזָקָה מֵעַל זְרוֹעוֹתֵינוּ: יח



וּבָאנוּ בַּבַּיִת הַזֶּה בְּלֵב נִשְׁבָּר וְנִדְכָּה וְשִׁטַּחְנוּ



אֵלֶיךָ כַּפֵּינוּ בְּתַחֲנוּנִים בִּבְכִי וּבְמִסְפֵּד: יט וְשָׁמַעְתָּ



מִמְּעוֹן קָדְשְׁךָ הַשָּׁמַיִם וְתָחוּס עָלֵינוּ כְּרוֹב רַחֲמֶיךָ



וַחֲסָדֶיךָ: כ לְהָסֵר מֵעָלֵינוּ מַטֵּה אַפֶּךָ וְשֵׁבֶט עֶבְרָתְךָ



תִּכְלָא: כא אָדָם כִּי-יוּכַח בְּמַכְאוֹב עַל-מֲשְׁכָּבוֹ וִיהִי



חָלְיוֹ לְאֵין מַרְפֵּא: כב יִכֶל בְּשָׂרוֹ יָסוּר כֹּחוֹ וְיַגִּיעַ עַד



שַׁעֲרֵי מָוֶת: כג וּבָאנוּ בַּמָּקוֹם הַזֶּה לְחַלּוֹת וּלְבַקֵּשׁ



מִלְּפָנֶיךָ עַל-גֶּבֶר עֲמִיתֵנוּ: כד אַתָּה תִּשְׁמַע לְקוֹל



תְּפִלָּתֵנוּ וְתִשְׁלַח דְּבָרְךָ וְתִרְפָּאֵהוּ וּתְמַלְּטֵהוּ מֵרֶדֶת



שָׁחַת: כה כָּל-תְּפִלָּה כָּל-תְּחִנָּה אֲשֶׁר תִּהְיָה לְכָל-הָאָדָם



כָּל-צָרָה כָּל-מְצוּקָה אֲשֶׁר יֵדַע אִישׁ נֶגַע לְבָבוֹ וּפָרַשׂ



כַּפָיו אֶל-הַבַּיִת הַזֶּה: כו אַתָּה מִשָּׁמַיִם תִּשְׁמַע וּתְמַלֵּא



כָּל-מִשְׁאֲלוֹת לִבּוֹ: כז כִּי לְפָנֶיךָ נִגְלוּ תַּעֲלוּמוֹת לֵב



וּבוֹחֵן כְּלָיוֹת אָתָּה אַתָּה יָדַעְתָּ כָּל-סִתְרֵי מַחֲשָׁבוֹת



בְּקֶרֶב אִישׁ וּבְלֵב עָמוֹק: כח הַט לִבֵּנוּ אֶל-עֵדְוֹתָיךָ



כְּכָל-אֲשֶׁר יוֹרוּ אוֹתָנוּ הַמּוֹרִים הַיְּשָׁרִים אֲשֶׁר הֵקַמְתָּ



לָנוּ לְרוֹעִים: כט הַרְחֵב אֶת-לִבָּם וְהָאֵר אֶת-עֵינָם לְהוֹרוֹת



לָנוּ דֶּרֶךְ הַחַיִּים וְלִרְעוֹת אוֹתָנוּ דֵּעָה וְהַשְׂכֵּל: ל



שָׁמְרָה נַפְשֵׁנוּ וְהַצִּילֵנוּ מִיַּד רוֹעֶה אֱלִיל וּמוֹרֶה שָׁקֶר:



לא הַמַּתְעִים אֶת-הָעָם בְּשִׁקְרֵיהֶם וּבְפַחֲזוּתָם לִנְטוֹת



מִתּוֹרָתֶךָ וְלָסוּר מִמִּצְוֹתֶיךָ: לב אָנָּא יְיָ צְבָאוֹת מֶלֶךְ



עַל-כָּל-הָאָרֶץ הוֹאֵל-נָא וּבָרֵךְ אֶת-אֲדוֹנֵנוּ מַלְכֵּנוּ פרידריך



ווילהעלם הָרְבִיעִי: לג לְמַעַן יַאֲרִיךְ יָמִים עַל-מַמְלַכְתּוֹ



וְכִסְאוֹ יִהְיֶה נָכוֹן עַד-עוֹלָם: לד צַוֵּה-נָא אֶת-בִּרְכָתְךָ



לַגְּבִירָה הַמַּלְכָּה עליזאַבעטה לואיזע וּלְכָל-בֵּית הַמַּלְכוּת: לה
גַּם-בִּרְכָתְךָ עַל-יוֹעֲצֵי הַמֶּלֶךְ וְשָׂרֵי הַמְּדִינָה: לו הָאֵר



פָּנֶיךָ אֲלֵיהֶם וְרוּחַ בִּינָתְךָ עֲלֵיהֶם תּוֹפִיעַ לְמַעַן יַעֲשׂוּ



אַךְ טוֹב וָצֶדֶק כָּל-הַיָּמִים: לז שְׁלַח יִשְׁעֲךָ אֶל-מוֹרֵי



עֲדָתֵנוּ וּתְשִׁיתֵם בְּרָכוֹת לָעַד: לח וּמִבִּרְכָתְךָ יְבוֹרְכוּ



כָּל-מַנְהִיגֵי הָעֵדָה הַזֹּאתוְכָל-רָאשֵׁי חָבְרוֹת שׁוֹחֲרֵי טוֹב: לט



וּלְכָל-יוֹשְׁבֵי עִירֵנוּ וּלְכָל-שׁוֹכְנֵי אַרְצֵנוּ בְּרָכָה



וְשָׁלוֹם יִהְיֶה לָהֶם וּלְזַרְעָם עַד עוֹלָם אָמֵן:


_____________

Schlus-Gefang.





Recitativ.


לְפָנִים מִנִּי קֶדֶם קַדְמָתָה,



בַּיִת לַיָי אֲבוֹתֵינוּ הֵכִינוּ,



לְעָבְדֵּהוּ בְּיִרְאָה וְאֵימָתָה,



שַׁחַר וָנֶשֶׁף לֵאלֹהִים הִרְנִינוּ.

גַּם-נַחְנוּ בְּאָרְחוֹתָם הָלַכְנוּ,



בַּיִת בָּנִינוּ לֵאלֹהֵי אֲבוֹתֵינוּ,



נוֹעַדְנוּ, וְכַפֵּינוּ שִׁטַּחְנוּ,



לְהוֹדוֹת, לְהַלֵּל, לְבַקֵּשׁ עַל-נַפְשׁוֹתֵינוּ.








Chor.


יְהִי יְיָ אֱלֹהֵינוּ עִמָּנוּ,



כַּאֲשֶׁר הָיָה עִם אֲבוֹתֵינוּ,



אַל-יַעַזְבֵנוּ וְאַל יִטְּשֵׁנוּ.













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/47104