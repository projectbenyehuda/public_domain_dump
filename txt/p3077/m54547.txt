


	
	בַּמִּזְרָח הַמֵּאִיר
	




מִי זֶה עוֹלֶה אֶל הָהָר

עִם סוּפַת הַיְשִׁימוֹן הַגּוֹעֵשׁ,

אֵי־מִשָּׁם יִתְרוֹמֵם וְיִנְהַר

בְּתִימְרוֹת הֶעָשָׁן וְהָאֵשׁ?





וְעָנָה קוֹל מֻפְלָא בַּמִּדְבָּר:

הַלֵּב הוּא, כַּסְּנֶה הַבּוֹעֵר!

הֵן חָזָה הַנָּבִיא זֶה מִכְּבָר

חֲזוֹנוֹ לַמִּזְרָח כִּי יָאֵר.





הַקֵּץ לַחֲלוֹם בַּנֵּכָר

וְשָׁב לְצִיּוֹן יִשְׂרָאֵל,

וְעָלָה לְהָקִים לְמָחָר

מוֹלֶדֶת מִתַּחַת שְׁמֵי־אֵל!




15.4.45






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54547