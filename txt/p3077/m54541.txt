


	
	עֲלוּ כָּל שָׂרִיד
	




עֲלוּ כָּל שָׂרִיד, עוֹלָל וְגַם שָׂב –

וּנְשָׂאתִיכֶם עַל זְרוֹעַי־עֶשֶׁת.

יַחְדָּו נִתְעַנֵּג בְּטֶרֶם הַסְּתָו –

אֵלַי בּוֹא, עַמִּי, הָאָרֶץ לָרֶשֶׁת!





פֹּה יַחַד נָשִׁיר עִם כָּל עֲצֵי־יַעַר,

נִתֵּן אֶת קוֹלֵנוּ עִם קוֹל הַזָּמִיר!

וְשַׂר־הָרוּחוֹת הוּא בַּחֹרֶף יִגְעַר,

כִּי דְבַר אֲדֹנָי הוּא: “בְּרִיתִי לֹא אָמִיר”!




18.10.44






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54541