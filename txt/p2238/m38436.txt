


	
	[לְכָל־אָדָם הֱיֵה נוֹדֵר לְשָׁרֵת]
	



[המכונה בטעות הלל מוֵרוֹנָה, נולד באיטליה במחצית
הראשונה של המאה הי"ג, חי בבַּרְצֵלוֹנָה, רוֹמָא, קַפּוּאָה ופֿוֹרְלִי, מת סמוך לשנת 1295]






שִׁיר הֲלָצִי עַל־הָרוֹפֵא


̮̮ _ _ _ ̮ _ _ _ ̮̮ _ _




לְכָל-אָדָם הֱיֵה נוֹדֵר לְשָׁרֵת / בְּחָכְמָתְךָ וְאַל-תִּדֹּר לְרַפֵּא

הֲלִיכָתְךָ שְׁאַל וּשְׂכַר עֲבוֹדָה / וְאִם יָמוּת וְאִם רֻפֹּא יְרֻפֵּא

וְאַל תֹּאכַל וְאַל-תִּשְׁכַּב בְּבֵיתוֹ / וּמַרְאִיתְךָ יְהִי אֵלָיו לְמַרְפֵּא

וְתִשְׁאַל פִּי-שְׁנַיִם לוֹ בְּקוּמוֹ / וְתִשָּׁעֵן בְּמַשְׁכּוֹן לֹא בְעַל-פֶּה

עֲבֹד שָׂרִים לְמָזוֹר אוֹ לְמַרְפֵּא / וְנִדְבָתָם כְּמוֹ מַלְקוֹשׁ תְּצַפֶּה

וְיוֹם תִּתְעַל לְרַפֵּא הַגְּבִירוֹת / אֲזַי תַּעְדֶּה עֲדִי זָהָב וְיָשְׁפֶה.















את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/38436