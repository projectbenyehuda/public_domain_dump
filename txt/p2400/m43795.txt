


	
	אָנָה דוֹדִי
	



סימן: אני ברכיה חזק






אָנָה דוֹדִי בָרַח מֶנִּי כַצְּבִי / נִשְׁקַפְתִּי לִרְאוֹתוֹ בְּעַד אֶשְׁנַבִּי

יִכְסֹף לִבִּי לְךָ אַלּוּף נְעוּרַי / בְּזָכְרִי בֵּית מִשְׁכַּן זִיוִי וִיקָרַי

רָחַשׁ לִבִּי אֵשׁ בְּקִרְבִּי בּוֹעֲרָה / כָּלְתָה נַפְשִׁי לִתְשׁוּעָתְךָ אֵל נוֹרָא

יְדִיד נַפְשִׁי, כָּל יוֹמִי לְךָ אֶשְׁבֹּר / הַעֲלֵנִי מִתּוֹךְ בֵּית כֶּלֶא וָבוֹר

חַסְדָּךְ נִפְלָא, כִּי מוֹשִׁיעַ אֵין בִּלְתָּךְ / זָכוֹר תִּזְכֹּר בְּרִית עִם צֹאן מַרְעִיתָךְ

קְדוֹשִׁי חִישׁ הַצְמַח יֵשַׁע וּבְרָכָה / וּלְעִיר קָדְשָׁךְ תֵּן מַרְפֵּא וַאֲרוּכָה

קוֹל שׁוֹפָר גָּדוֹל תַּשְׁמִיעַ בְּתוֹכָהּ / וְהָיְתָה לַה׳ הַמְּלוּכָה.











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/43795