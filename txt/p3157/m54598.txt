


	
	הַנִּדָּח
	




רְסִיס לֶב־תֵּבֵל

נִתַּז מִזְדָּרֵחַ,

בְּשַׁחַק אָבֵל

נִקְלַע הַיָּרֵחַ.





עִיִּים וּשְׁמָמוֹת…

תִּלֵּי חוֹל אוֹ שֶׁלֶג,

חָרְבוֹת־עוֹלָמוֹת

אוֹ שְׂדוֹת וָדִי פַאלִיק?





וּמִי הַנִּדָּח –

אָדָם אוֹ זְאֵב?

כָּל רֶגֶשׁ נִדְעָךְ,

לֹא יְלֵל וְלֹא כְאֵב…





יְצוּר הוּא חָדָשׁ,

נִצְרַף בּוֹ כָּל חֵפֶץ;

בְּאֵשׁ הִתְקַדֵָשׁ,

שָׂרָה עִם הַנֵּפֶץ.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54598