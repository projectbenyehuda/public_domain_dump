


	
	שירים תאבים
	



1

ר' אליעזר פתח: “שיר המעלות אל ה' בצרתה לי קראתי ויענני”2 – שירים תאבים ברא הקדוש ברוך הוא
בבריאת שמים וארץ, בכדי להללו ולשבחו, שהוא יוצר הכל. השמים אומרים שירה
לפניו והארץ אומרת שירה. ועוד, שכל העולם תאבים ושמחים לפאר ליוצרם
בחזותו3 נפלאותיו בשמים ובארץ, והוא “בראשית” – עַיֵן באותיות ותראה “שיר תאב”4, כלומר" שיר חָשק העולם לומר על נפלאותיו בשמים ובארץ. –

איזו הן “המעלות”, שהיה דוד המלך אומר? – אלו הם אותם
השירים, של אותן המעלות, שהן השמים, שנאמר “הבונה בשמים
מעלותיו”5, ודוד תאב להם והיה אומר אותם, וזהו “שיר תאב”.

ואמר ר' אלעזר: כתיב: “ברן יחד כוכבי בֹקר ויריעו כל בני אלהים”6 – מַאן אינון7 “בני אלהים”? אלו הם המלאכים, שהם אומרים שירה לפני יוצר בראשית
בכל לילה, כנגד שלש משמרות דהַוִי הלילה; ובכל משמרה ומשמרה כל כת וכת
אומרת שירה ובמשמרה האחרונה, שהיא בסוף הלילה, לעת הבֹקר, כל הכֹכבים
והמזלות והמלאכים הנקראים “בני אלהים” אומרים שירה, שנאמר: “ברן יחד כֹכבי
בֹקר” וכו', וכל אחד ואחד כפי מעלתו, להורות, כי “גבֹה מעל גבֹה שומר”, כי
מעלות יש להם, אלו למעלה מאלו, על כן נאמר: “שיר המעלות” – שיר ממעלות
המלאכים האומרים שירה, וזהו “בראשית” – “שיר תאב” – “ברא אלהים את השמים
ואת הארץ”.

(זוהר חדש ו).










שירים תאבים – שירים שמשתוקקים להם.  ↩



תהלים קכ, א.  ↩



בחזותו – בראותו.  ↩



“שיר תאב” – שיר חשק. – אותיות “בראשית” הן  האותיות של המלות “שיר תאב”.  ↩



עמוס ט, ו.  ↩



איוב לח, ז.  ↩



מַאן אינון – מי הם.  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/48137