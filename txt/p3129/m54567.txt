


	
	בְּתוֹךְ לַהַט שֶׁל שֶׁמֶשׁ
	




בְּתוֹךְ לַהַט שֶׁל שֶׁמֶשׁ בּוֹעֶרֶת,

בְּתוֹךְ שָׂדוֹת נוֹצְצִים מִן הַטַּל,

אָנוּ הַשּוֹמְרִים בַּמִּשְׁמֶרֶת –

לָךְ נַגְבִּיר הֶעָמָל.





אָנוּ נִבְנֶה לָךְ, נִטַּע וְנָסֹל,

לְפָנַיִךְ, מוֹלֶדֶת, עָתִיד חָדָשׁ נָגֹל;

הַנֶּגֶב יָרֹן מֵהֲמִית הַבְּנִיָּה,

בִּן לַיְלָה נַהֲפֹךְ הַמִּדְבָּר, הַצִּיָּה.





הָמֹה יֶהֱמוּ הָרֵי הַגָּלִיל,

מִקְּצֵה הָעוֹלָם וְעַד קָצֵהוּ יִשָּמַע הַצְּלִיל –

צְלִיל מַנְגִּינַת־הַבִּנְיָן

שֶׁל עַם מִתְעוֹרֵר וָקָם!







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54567