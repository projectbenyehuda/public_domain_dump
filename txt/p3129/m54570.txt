


	
	מֵעוֹלָם
	




מֵעוֹלָם

לֹא רַב כֹּה אוֹרִי

כְּהַיּוֹם.





אֲבוּקוֹת לֹא נָשָׂאתִי,

אַף אַחַת לֹא הִדְלַקְתִּי –

רַק לָעֵמֶק יָרַדְתִּי:

אֶל שְׁחוֹר־הַבִּצּוֹת,

אֶל אַדְמַת־הַטְּרָשִׁים,

בְּמָעוֹז אֵיתָנִים.

וְהַיּוֹם

מֵאַדְמַת־הַטְּרָשִׁים

מוֹרִיקִים פַּרְדֵּסִים,

וּמִשְּׁחוֹר־הַבִּצוֹת

שִׁבֳּלִים מַזְהִיבוֹת…





מֵעוֹלָם

לֹא רַב כֹּה אוֹרִי

כְּהַיּוֹם – – –







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54570