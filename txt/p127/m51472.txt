


	
	הרד"פ אל הד"ר יוסף אליאס
	



בע“ה ברלין חול המועד של פסח תקמ”ג

שלום וישע רב לכבוד ידידי ואיש בריתי. התורני והרבני הנגיד הראש והק' המפורסם החכם כמהור“ר יוסף יצ”ו.

אל יתנני אדוני ידידי, לאיש פרא אין הבין, אחרי אשר אחרתי
להשיב על כתבו הנחמד מיום ב' דר"ח אדר ראשון. אין זה על דבר כי אשקר חלילה
בברית אשר כרתנו או כי הנחתי אגרת היקר בקרן זוית בלי שום לב עליו, אך ורק
– מדוע זה אבחר דבר ומצאני עון – אם לא השבתי לאדוני ידידי הוא – על כי לא
ידעתי מה להשיב.

ובאמת אחרי אשר הודעתי לידיד ביום ד' לחודש שבט את כל
המאורע עם מהרש“ד, וכי אנכי האיש ירדתי לעמוד עמו לפני כבוד אדמ”ו הרב
הגאון אב“ד, והתפשרתי עמו, ועברתי על מרותי לשמוע חלומותיו ודבריו, והמה לא
הכעיסוני כי כן צוה עלי כבוד חכם דורנו מוה' משה מדעסויא, וכי הוא נתן
תקיעת כף לאשר ולקיים את כל דבריו, (עד ה' ועד הרב הגאון דכאן בינינו) וכי
אחרי הדברים האלה שוב לא ראינוהו ולא שמנעו ממנו כי אם קול כקול הסירים, מה
יוסף עוד לדבר ולא יבוש ויכלם? ומדוע זה אבחר כי אף באדוני ידידי יחי' אשוב
אתפלא, כי לא שם עיניו ולבו לכל הדברים, ויענה ויאמר לי כי יֵשׁ תחת יד ר”ש
הנ"ל כתבים מרבני וגאוני עולם, וכי הוא ממשפחות משובחות, וכי בכל דבר יש
מימינים ומשמאילים, וכמה רבני עולם צדק יקראו לרגלו, וכי זבובי מות יבאישו
שמן רוקח. ודברים כאלו…

אהה! אדוני אשמרה דרכי מחטוא בלשוני נגד גאוני הדור ואור
עולם אשר יתנו ידיהם להצדיק את הרשע, אבל מהרש"ד הי' אתנו ימים רבים, הוא
יודע, כי אחות קטנה יש לנו, ואהבת האמת שמה, וֻאם דרכי' דרכי נועם בצוארה
ילין עוז, ואוהביו ורעיו אם יש את לבם לעשות נחת רוח ליוצרם ולהתלוצץ בברי'
אשר אין על עפר משלה, יקומו ויצחקו, כל כלי יוצר עליו לא יצלח
וכו'…

ודי מדבר זה, דבר אין חפץ. וה' אלקים ישפות לאדוני השלום,
והכבוד לא יסוף מזרעו עד עולם כתאוה אוהבו נאמנו דורש ומבקש שלומו כל
הימים.

דוד פרידלענדער










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/51472