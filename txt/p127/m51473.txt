


	
	הר'ר יוסף אליאס אל הרד'פ
	



ב“ה יום ו' אייר תקמ”ג

מי יתנני כירחי קדם. קדם מפעליו מאז דבר אלי דברים
המתישבים, לא כן עתה ידידי שיחי' ישוב יהפוך יתפלא עלי על שלא שמתי עיני
ולבי לכל הדברים אשר דבר משה נ“י בספרו אור לנתיבה ומה גם לדברי ידידי אשר
כתב ד' שבט, חלילה לו מחטוא בשפתיו להביא רבה רעה על יוסף לאמר בקרבו ישום
ארבו ולא יאמין לקול מחבר חבורים לקיים והייתם נקיים. הלא אליך ידידי וידיד
החכם השלום גליתי את ריב מוהר”ש למען ספות הרוח את הצמאה, מה שלגבי משה
מילתא זוטרתא הוא לגבי מהור“ש וכו' ולמעלה יביטו אחרי משה, יש ויש וכו'
ולמען אהבת השלום, אשר היא הבכירה נגד אהבת האמת הצעירה, וראי' לדבר שהתירו
לנו לצאת מעט מחוץ לגדר האמת למען השלום. ולא נעלמה ולא נשכחה ממני אחותנו
הקטנה אשר אמת שמה, הגם שדרכיה דרכי נועם, נתיבותיה שלום, ידידי הקורא
ימחול נא לקרות מכתבי מב' דר”ח אדר ראשון עוד הפעם אז יבין שלא נסוגותי
אחור מני דרך האמת והשלום הגם שמוהר"ש מאוהביי כי לא מצאתי בו עול זולת
הענין ההוא אשר ה' בינותם יודע ועד, בגללו לא אסור ולא אט מני ארחות יושר.
ואהבה רבה להחכם ר' משה לא אעזבה וכמאז כן עתה, מי יתן יום אשר אוכל לשרתהו
גם מזה גם מזה לא אנח ידי טובים השנים, איש כפי ברכתו אשר חנני ה' לא בעבור
גדלות הגדול הקטן לאין יחשב, לא בקול ענות גבורה דבר ידידו הכותב
דנא.










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/51473