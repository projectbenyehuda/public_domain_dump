


	
	לִטְמֵאֵי שְׂפָתַיִם
	




– – ͝ – – – ͝ – – – ͝ –



– – ͝ – – – ͝ – – –



הַפּוֹעֲרִים פִּיהֶם בְּלִי־חֹק גּוֹֽזְרִים



דֶּבֶר בְּכָל־דִּבְרָה לְנַפְשׁוֹתָם



כִּי טִמְּאוּ שָׂפָה בְנַבְלוּתָם



עֵת פָּֽתְחוּ גָרוֹן וְקוֹלָם מַחְצְצ֜֨רִים.





וַיְנַבְּלוּ לָשׁוֹן יְקָר הַמְדַבְּרִים



אַךְ לָאֱנוֹשׁ אֹמֶר לְאוֹת נֶחְתָּם



וַיְנַאֲצוּ הָאוֹת וְהַחוֹתָם



וּלְבַהֲמוֹת שָׂדֶה אֲדַמֶּה בוֹעֲרִים.





לֹא אֶל־דְּגֵי הַיָּם לְנֶצַח שׁוֹֽתְקִים



לֹא אֶל־הָאֲרִי נוֹהֵם וּמִשְׂתָּעֵר



לֹא אֶל־זְאֵב אוֹ דֹב לְטֶרֶף דּוֹֽלְקִים.





זֹאת אֹֽמְרָה לָהֶם בְּלֵב בּוֹעֵר:



נִדְמוּ לְמִשְׁמָרַת כְּלָבִים צוֹעֲקִים



נִדְמוּ לְמִשְׁמָרַת חֲמוֹר נוֹעַר.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/42136