


	
	קְטָעִים שֶׁל שִׁירֵי-עָם
	



א


אִם הַשָּׂטָן בִּי יִתְעַלֵּל,

קֹב לֹא אֶקֹּב וְלֹא אֶתְפַּלֵּל,

שָׁרֹק אֶשְׁרֹק לִי וְאֵלֶךְ

כִּתְמוֹל שִׁלְשׁוֹם, רָש וָמֶלֶךְ.



ב


שָׁב אָנֹכִי מִמַּחְפֵּרוֹת,

שָׁב וְאַמְתְּחוֹתַי מְלֵאוֹת

גְּרוּטוֹת-פָּז וְנִתְכֵי-כֶתֶם –

קְחוּ וּצְקוּ לָכֶם מַטְבֵּעוֹת!

וּבַגְּבוּלִין וּבַמְּדִינָה

צְאוּ וְקַשְׁקְשׁוּ בִלְגִינָה.



ג


דֶּרֶךְ גַּנּוֹת וְקַרְפִּיפוֹת

בֵּין שְׂדוֹת בָּר וּשְׂדוֹת הָרִיפוֹת

סְלוּל פְּעָמַי יֵט שְׁבִיל קָטָן,

נָתִיב לֹא יְדָעוֹ שָׂטָן.

אַךְ הַשֶּׁמֶשׁ נָטְתָה אָקוּם –

וַאֲנִי בַּשְּׁבִיל הֶעָקֹם,

הָלֹךְ אֵלֵךְ – לְאָן? אַל לִשְׁאֹל,

סוֹדִי הוּא וְסוֹד הַמִּשְׁעוֹל.

תַּחַת עֵץ עַל-יַד הַגַּנָּה

שָׁמֹר תִּשְׁמֹר לִי הַקְּטַנָּה.

– – – –

שָׁם הַסְּנוּנִית הָרִאשׁוֹנָה

נִגְלָה רֹאשָׁהּ מֵחַלּוֹנָהּ.
 







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/456