


	
	רסיסים
	



ליקט יעקב כהן

א.


מִחוּץ לִרְשׁוּת אֵל וְשֶׁלֹּא תַּחַת כָּנְפֵי הַשְּכִינָה



נָשַׂאתִי אֶת-רֹאשִׁי וָאֶזְקֹף מְעַט אֶת-קוֹמָתִי



ב.


גָּבְרוּ עֲלִילוֹת בָּאָרֶץ. מֵעֵבֶר לִתְחוּמָם



אֶשְׁכַּב לִי דוּמָם,



מָתוֹק הָאוֹר כִּתְמוֹל שִׁלְשׁוֹם וּמְתוּקָה וּבְרוּכָה - -



ג.


וְלוּא אֶלֶף פְּעָמִים מִשֶּׁהוּא חֶלְקִי בַּחַיִּים יִצְעַר,



תֵּאָלַמְנָה שְׂפָתַי, אִם תֵּדַעְנָה שֶׁמֶץ תְּלוּנָה –

אָבִיב אָבִיב וּשְׁלוֹמוֹ, קַיִץ קַיִץ וּבִרְכָתוֹ –

וְלוּא אֶלֶף פְּעָמִים מִשֶּׁהוּ חֶלְקִי בַּחַיִּים יִצְעַר,



לְעוֹלָם יְבֹרַךְ שִׁמְךָ, אֵל יִשְׁעִי וּמָעוֹז חַיַּי,



עַל כָּל נְשִׁימָה וּנְשִׁימָה יְהִי שִׁמְךָ מְבֹרָךְ!



ד.


וְאִם יְאַחֵר, הֲלֹא בֹא יָבֹא לַמּוֹעֵד הַמַּלְאָךְ הַגּוֹאֵל



וּבְחַרְבּוֹ הַשְּלוּפָה לִמְרַאֲשׁוֹתַי יִתְיַצֵּב,



וַאֲנִי טֶרֶם אֵדַע, מַה-זָּמַם אֵל לְנַפְשִֹי



וּמַה-יְצַו עָלֶיהָ לְיוֹם אַחֲרוֹן.



(הַשְּׁחוֹרָה כְּיַנְשׁוּף-לַיְלָה תַּעֲזֹב לָנֶצַח קִנָּהּ,



זְעוּמַת אֱלֹהִים וְאָדָם, נְזוּפָה לַשֶׁמֶשׁ וְלָאוֹר) - -



ה.


חָבֵר אֶחָד קָטָן יֵשׁ-לִי – כּוֹכָב בָּהִיר,



לַיְלָה לַיְלָה אֶשְׁמֹר-לוֹ עַל-יַד חַלּוֹנִי - -



ו.


לִי בְּאֵרִי וְאָנֹכִי עֲשִׂיתִיו



וּמִבְּאֵרִי שָׁאַבְתִּי בְּכַדִּי,



וּבִיבוֹש מְקוֹר אוֹרִי אַל תִּבְכּוּ –



הָבָה אֶדְעַךְ לְבַדִּי!



ז.


כְּעָב בֵּין חַגְוֵי סֶלַע יָלִין זִכְרֵךְ



בֵּין קִמְטֵי מִצְחִי וַחֲרִיצָיו - -




קטעי שירים שליקט יעקב כהן. נדפסו ב“כנסת” ה‘, ת"ש, עמ’ 16–17






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/6567