


	
	[עֲלֵי עֶרֶשׂ רַעֲנָנָה]
	




עֲלֵי עֶרֶשׂ רַעֲנָנָה

אַחֲלִיף כֹּחַ וְאֶתְעוֹדֵד,

יָרֵא לֹא אִירָא פֶּן מִתַּחְתַּי

אֶת מִשְׁכָּבִי יִקַּח שׁוֹדֵד.

בָּרִיא שָׁלֵם אֶשָּׂא רֹאשִׁי,

אָשׁוּב אֶזְכֹּר שְׁנוֹת נְעוּרִים;

אֶחְלֹם – טוֹב לִי כִּי אֲעֻנֶּה

שָׁמָּה חֲבִיבִים לִי יִסּוּרִים.

אָמוּת אֶשְׁכַּב עִם אֲבוֹתַי,

יִמְתְּקוּ לִי אָז רִגְבֵי קִבְרִי;

אֶבְטַח כִּי גַם נִינִי נֶכְדִּי

יִחְיֶה אָדָם, יָמוּת עִבְרִי.

כַּמָּה נָאִים הָאִילָנוֹת

עָלֶה יָרוֹק, פִּרְחֵי אָבִיב.

– – – –

אַל לְיֶלֶד לוֹמֵד תּוֹרָה

שַׁעֲשׁוּעִים, שְׂחוֹק, אִוֶּלֶת,

יַחְגוֹר אוֹנִים יֶחֱשׂוֹף זְרֹעַ

תִּקְפֹּץ תָּחוּל – תִּמְרֹט לֶחִי תַּחְצוֹב, תַּךְ

שׁוּב הַבַּיְתָה אַל תִּכָּנַע

דַּל מִתְעַשֵּׁר יֵיטִיב פָּנִים

וּבַבַּיִת כָּפָן רָעָב.


  

כתב יד מן העיזבון (בכתב היד יש עוד 21 שורות שטרם פוענחו)






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/6373