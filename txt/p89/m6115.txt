


	
	מנהג חדש
	



מִנְהָג חָדָשׁ / חיים נחמן ביאליק

 


מִנְהָג חָדָשׁ בָּא לַמְּדִינָה:



שִׂמְלַת שֵׁשֵׁ וּכְתֹנֶת פַּסִּים –



וּבְשַׁבָּתוֹת, בֵּין הָעֵצִים,



פּוֹרְחִים נְשִׁיקוֹת וַאֲגַסִּים.


  


מִנְהָג חָדָשׁ בָּא לַמְּדִינָה:



נַעֲלֵי מֶשִׁי עִם קִשּׁוּרִים –



וַעֲלֵי צַוַּאר נַעֲרָה אַחַת



תּוֹלִים עַצְמָם שְׁנֵי בַחוּרִים.


  


מִנְהָג חָדָשׁ בָּא לַמְּדִינָה:



אֶתְמוֹל חַנָּה, מָחָר פְּנִנָּה;



אֲבָל חֶזְקֵאלִי מַחֲמַדִּי –



לִי לְבַדִּי, לִי לְבַדִּי.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/6115