


	
	עפר
	




הַיְדַעְתֶּם, אִם שְׁמַעְתֶּם



מִי רֵעִי וִידִידִי?



הֲלֹא הוּא זֶה עָפְרִי,



זֶה עָפְרִי הַיְחִידִי!

לֹא גוֹאֵל לוֹ בִּלְתִּי,



לֹא אָחוֹת. לֹא אָח לוֹ.



מִיָּדִי רַק יִרְצֶה



מַשְׁקֵהוּ וְאָכְלוֹ.

בְּמֵיטַב גַּן אָבִי



אֶרְעֶנּוּ לְבַדִּי



וּבְיָדַי אַשְׁקֶנּוּ



חֲלָבִי מִכַּדִּי.
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/8453