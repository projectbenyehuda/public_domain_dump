


	
	אֳנִיָּה
	




"לְאָן אַתְּ נֶחְפֶּזֶת,

אֳנִיָּה מְהִירָה?"

"נֶחְפֶּזֶת אָנֹכִי

אוֹפִירָה, אוֹפִירָה."





“מַה-תִּשְׂאִי מִשָּׁם?”

"פְּנִינִים מְלֹא הַגָּבִיעַ

עִם צִפּוֹר גַּן-עֵדֶן

וְקַעֲרַת רָקִיעַ.


  


וּבְשׁוּבִי לְךָ אֶחְלֹק

מְלֹא אֶצְבַּע מִטּוּבִי."

"לְכִי אֵפוֹא לְשָׁלוֹם

וּבְשָׁלוֹם תָּשׁוּבִי."







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/3175