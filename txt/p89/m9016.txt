


	
	שובך
	



שׁוֹבָךְ / חיים נחמן ביאליק


מַה-שְּׁלוֹמְכֶם גּוֹזָלַי? –



תּוּר-תּוּר, תּוּר-תּוּר!



מַה-שְּׁלוֹמְכֶם, עוֹלָלַי? –



תּוּר-תּוּר, תּוּר-תּוּר!





בַּשָּׂדֶה שׁוֹטַטְתִּי –



תּוּר-תּוּר, תּוּר-תּוּר!



זֵרְעוֹנִים לִקַּטְתִּי –



תּוּר-תּוּר, תּוּר-תּוּר!





אָז בָּנַי זָכַרְתִּי –



תּוּר-תּוּר, תּוּר-תּוּר!



לַשּׁוֹבָךְ מִהַרְתִּי –



תּוּר-תּוּר, תּוּר-תּוּר!





הֵא, אִכְלוּ וּשְׂבָעוּ –



תּוּר-תּוּר, תּוּר-תּוּר!



וְּבקֹול אֵם תִּשְׁמָעוּ –



תּוּר-תּוּר, תּוּר-תּוּר!










את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/9016