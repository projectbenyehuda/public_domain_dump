


	
	גד הגבור
	




"הוֹ, אֵלַי, אֵלַי, אֵלַי,

מִי אִישׁ חַיִל, מִי אִישׁ חָי!

וּבְיָד רָמָה

לַמִּלְחָמָה

נֵצֵא תַּחַת דִּגְלִי חִיש!" –

כָּכָה קָרָא גָד מִכִּסְּאוֹ

וּבַחַלּוֹן נוֹפֵף נִסּוֹ, –

אַךְ לֹא בָּא לְקוֹלוֹ אִישׁ.

רַק הַכֶּלֶב מִמְּלוּנָתוֹ

יָצָא לִרְאוֹת בִּגְבוּרָתוֹ.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/3611