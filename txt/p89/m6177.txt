


	
	דֹּב
	




בָּא, בָּא – מִי הַבָּא?



דֻּבָּא, רַבָּא, רַבְרְבָא!


  


צוֹעֵד צָעֹד וְהִתְרַפּוֹת,



כֶּבֶד בָּשָׂר, כֶּבֶד כַּפּוֹת,



נַפְּצוּ סִירוֹת, שִׁבְרוּ סַפּוֹת,



עִרְכוּ שֻׁלְחָן, פִּרְשׂוּ מַפּוֹת,



קַדְּמוּ פָּנָיו בַּכֵּילַפּוֹת.


  


בָּא, בָּא – בָּרוּךְ הַבָּא,



דֻּבָּא, רַבָּא, רַבְרְבָא!
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/6177