


	
	הַקַּיִץ גּוֵֹעַ [עם איורי לנדאו נוסח א]
	









הקיץ גוע 1.jpeg








הקיץ גוע 2ב.jpeg












הקיץ גוע 3ב.jpeg












הקיץ גוע 4ב.jpeg












הקיץ גוע 5ב.jpeg












הקיץ גוע 6ב.jpeg












הקיץ גוע 7ב.jpeg












הקיץ גוע 8ב.jpeg











הַקַּיִץ גֹּוֵעַ מִתּוֹךְ זָהָב וָכֶתֶם



וּמִתּוֹךְ הָאַרְגָּמָן



שֶׁל-שַׁלֶּכֶת הַגַּנִּים וְשֶׁל-עָבֵי עַרְבָּיִם



הַמִּתְבּוֹסְסוֹת בְּדָמָן.



  



וּמִתְרוֹקֵן הַפַּרְדֵּס. רַק טַיָּלִים יְחִידִים



וְטַיָּלוֹת יְחִידוֹת



יִשְׂאוּ עֵינָם הַנּוֹהָה אַחֲרֵי מְעוּף הָאַחֲרוֹנָה



בְּשַׁיָּרוֹת הַחֲסִידוֹת.



  



וּמִתְיַתֵּם הַלֵּב. עוֹד מְעַט וְיוֹם סַגְרִיר



עַל-הַחַלּוֹן יִתְדַּפֵּק בִּדְמָמָה:



"בְּדַקְתֶּם נַעֲלֵיכֶם? טִלֵּאתֶם אַדַּרְתְּכֶם?



צְאוּ הָכִינוּ תַּפּוּחֵי אֲדָמָה."



  







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/49385