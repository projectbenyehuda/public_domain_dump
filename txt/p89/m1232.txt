


	
	מרכוף
	




חוֹג יָחוּג מַרְכּוֹפִי

וְרֹאשִׁי סְחַרְחַר,

אָנֹכִי הַסּוֹבֵב,

אֲנִי וְלֹא אַחֵר!





וּרְחוֹבוֹת וּבָתִּים –

אֵי רֹאשָׁם, אֵי סוֹפָם?

כְּגַלְגַּל בְּגַלְגַּל,

כְּאוֹפַן בְּאוֹפָן!





אֲהָהּ, וַחֲצוֹצַרְתִּי

נִשְׁמְטָה, נִשְׁמָטָה!

סַמְּכוּנִי, פֶּן אֶצְנַח

גַּם אָנִי לְמָטָּה…







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/1232