


	
	יַעֲקֹב וְעֵשָׂו
	




עֵשָׂו מַשְׁכִּים לְבֵית הַמַּרְזֵחַ,



חָבִית מַשְׁקִים מִפִּיו תִּתֵּן רֵיחַ.



אוֹי, אוֹי, אוֹי,



אוֹי לְעֵשָׂו גּוֹי!



כּוֹסוֹ – חַיָּיו,



לִשְׁתּוֹת חַיָּב,



כִּי-עַל-כֵּן הוּא גוֹי.


  


יַעֲקֹב מַשְׁכִּים לְבֵית הַתְּפִלָּה,



נוֹתֵן לְיוֹצְרוֹ שֶׁבַח וּתְהִלָּה.



הוֹ, מַה-טּוֹב



חֵלֶק יַעֲקֹב!



אֶל צוּר חַיָּיו



לְהוֹדוֹת חַיָּב,



כִּי שְׁמוֹ יַעֲקֹב.


  


עֵשָׂו חוֹזֵר לְבֵיתוֹ בַּלַּיְלָה –



אוֹי לָהּ לְאִשְׁתּוֹ מֵאֶגְרוֹף יַד בַּעְלָהּ.



אוֹי, אוֹי, אוֹי,



אוֹי לְעֵשָׂו גּוֹי!



זְרוֹעוֹ – חַיָּיו,



לְהַכּוֹת חַיָּב,



כִּי-עַל-כֵּן הוּא גוֹי.


  


יַעֲקֹב חוֹזֵר בָּעֶרֶב אֶל-נָווֹ,



אִשְׁתּוֹ וִילָדָיו מְשַׂמְּחִים לְבָבוֹ.



הוֹ, מַה-טּוֹב



חֵלֶק יַעֲקֹב!



בָּנָיו – חַיָּיו,



לְגַדְּלָם חַיָּב,



כִּי שְׁמוֹ יַעֲקֹב.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/5068