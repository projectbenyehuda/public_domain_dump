


	
	רועת הכוכבים
	



רוֹעַת הַכּוֹכָבִים / חיים נחמן ביאליק


(שִׁיר עֶרֶשׂ)

הַלְּבָנָה תִּשְׁמֹר



עַל כּוֹכָבֶיהָ.



כְּרוֹעֶה עַל עֶדְרוֹ



בְּעַיִן פְּקוּחָה.



יְשַן, אֶפְרוֹחִי,



עַל יָדְךָ אִמָּא,



לֵיל שָׁלוֹם לְךָ



וּשְׁנַת מְנוּחָה.



מַלְאָךְ טוֹב יִפְרֹשׂ



עָלֶיךָ כְּנָפָיו



וַחֲלוֹמוֹת רָעִים



אַל יְבַהֲלוּךָ.
 







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/7224