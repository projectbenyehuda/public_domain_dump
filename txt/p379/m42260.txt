


	
	וְחֶזְוֵי רֵאשִׁי יְבַהֲלֻנַּנִי
	




– – ͝ – – – – – – – –



חוֹלֶה עֲלֵי עַרְשִׂי מוּטָל הָיִיתִי

לִימֵי נְעוּרַי עֶשְׁתֹּנוֹתַי עָפוּ

אֶל אוֹהֲבֵי נַפְשִׁי לִבִּי נָטִיתִי

זֹהַר פְּנֵיהֶם מַה־נָּעִים, מַה־יָּפוּ.





אַךְ לֹא בְחַיֵּיהֶם רֻבָּם רָאִיתִי

כִּי מִמְּכוֹן נוּחָם אֵלַי נִשְׁקָפוּ

עִמָּם לְהִתְעַדֵּן לֹא עוֹד זָכִיתִי

חַיֵּי מְגוּרֵיהֶם עָבָרוּ סָפוּ.





נִבְהַל לְדוֹר אַחֵר לִבִּי סַבֹּתִי

אֶל־מוּל פְּנֵי בָנַי רַק בִּי עֵינֵימוֹ

לָהֶם וְלִבְנֵיהֶם אֵל חָנַן לָמוֹ.





גַּם כִּי מְאֹד נִדְכֵּאתִי וּנְפוּגוֹתִי

שַׂשְׂתִּי בְהַבִּיטִי נֹעַם פָּנֵימוֹ

אֶשְׁאַל עֲלֵי רֹאשָׁם בִּרְכוֹת צוּרָמוֹ.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/42260