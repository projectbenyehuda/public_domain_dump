


	
	עָטוּ עֵצִים
	




עָטוּ עֵצִים שְׁחוֹר־לַיְלָה

וְהַיָּרֹק כָּהָה.

כּוֹכָב נִצְנֵץ: דּי לָהּ

לַשֶּׁמֶשׁ הַשּׁוֹקְעָה.

וְקוֹצֵי־נְזרוֹ הַזַּהֲרוּרִיִּים

– תַּחֲלִיף לַחַמָּה הַמָּזְהֶבֶת –

שָׂרְטוּ וּמָרְטוּ הַגְּבָהִים,

מָרְטוּ אֶת הַתְּכֵלֶת…

יַחְדָּו הִשְׁתַּטְּחוּ עֲנָנִים,

אֵין־בְּלִיטוֹת, אֵין־אוֹנִים,

– עַל הָאַיִן חִפּוּ בַּשְּׁחָקִים.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54285