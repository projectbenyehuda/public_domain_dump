


	
	בִּנְיָמִין
	




לַחְלוּחִית וְנוֹזְלִים בָּעֵינַיִם,

לָשׁוֹן מְלַקֶּקֶת יֹבֶשׁ שְׂפָתַיִם,

קִמְטֵי־הִרְהוּר גּוֹלְשִׁים בְּפַסִּים,

מֵיתְרֵי־רְגָשׁוֹת רוֹטְטִים נִמְתָּחִים,

בִּנְיָמִין!





וְלֵב שׁוֹאֵב מִפְּעִימוֹת הַמְּרוּצָה

אֹמֶן לְצִפִּיָּה אֲרֻכָּה, מְחוּצָה,

נִשְׁפָּכוֹת דְּאָגוֹת

עֵת גּוֹאוֹת חֲרָדוֹת,

בִּנְיָמִין!





אָז נִמְשָׁה שְׂעָרוֹ הַשָּׁחוֹר

וְהַדְּמוּת מִתְקַדֶּשֶׁת,

הָרֶגֶשׁ כָּאוּב וְצָחוֹר

וּתְכֵלֶת עֵינוֹ הֵן מַתֶּזֶת

תַּמְצִיתָהּ שֶׁל יַרְקוּת הַתִּקְוָה

בְּשִׁמְמוֹן חֶשְׁכַּת הַהַגְשָׁמָה.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/52331