


	
	מֵעֵבֶר לַחַלּוֹן
	




מֵעֵבֶר לַחַלּוֹן – אוֹר וְחֹם וּמַחֲנָק,

עָלֶה יָרֹק כֻּסָּה אָבָק,

וּפֶרַח בֵּין גְּבִיעָיו חָבוּי;

וְקוֹל תִּקְתּוּק הַמַּשְׁאֵבָה

גּוֹרֵס גִּרְסָה כֹה נוֹשָׁנָה:

מְקוֹר הַמַּיִם בִּי מָצוּי.





בְּחַדְרִי זְבוּב מְזַמְזֵם, חֲסַר־מְנוּחָה,

כְּכֶתֶם שָׁחוֹר עַל צְחוֹר הַמִּטָּה

מְפַזֵּז וְנוֹדֵד;

וְקִיר צָהֹב וּמְרֻבָּע

חוֹסֵם מֶרְחָק, נִבָּט מֻפְתָּע

וּמְרַמֵּז בְּקוֹל חוֹגֵג:





אַתְּ שׁוֹכֶבֶת בַּמִּטָּה…









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/52311