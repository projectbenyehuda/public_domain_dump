


	
	אֶחָד אֶחָד
	




אֶחָד־אֶחָד פָּרַק אֶת כְּלֵי־הַזַּיִן,

חִוְרוֹן סְפֵקוֹת זֶה כְבָר הֵחֵל מַצְהִיב,

בָּעֲלָטָה זוֹמֵם לוֹ שְׁחֹור הַלַּיִל.





זוֹמֶמֶת אֵשׁ זָרָה הָרֶטֶט לְהַלְהִיב,

וּזְמַן נִשָּׂא עֲלֵי חִתְכֵי הַנֶּפֶשׁ;

מָעוּף רָחָב מַשִּׁיק אֶת הָאֲוִיר.





הַמֶּרְחָק גֹּוֵעַ וְשָׂדוֹת קוֹפְאִים.

לַמַּאְדִּים זִנּוּק חַד־דַּק בְּרֶקַע תְּכֵלֶת,

צוֹרְדִים קוֹלוֹת, הַמִּדְבָּרִים רוֹגְשִׁים.





וְכֵן נִפְסַע. הֲבַאי־תֵּבֵל תּוֹסֵס כְּצוּף

בְּעֹמֶק־לֵב; הַחוֹל כַּפּוֹת רַגְלֵינוּ מְלַחֵךְ,

וְכֹה נִפְשַׁע, לֹא נִתְחַסֵּד. נִיחוֹחַ־אֵקָלִפְּטוּס

גַּם לִנְחִירֶיךָ יִתָּחֵב, שָׂטָן מְגַחֵךְ!







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54282