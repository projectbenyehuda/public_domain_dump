


	
	אֱמֶת
	




אֲנִי אוֹהֵב אֶתְכֶם, דִּבְרֵי־שִׁירָי.

אַתֶּם לִי גַּל־קְדוּמוֹת תַּזְכִּירוּ.



סַעַר־לֵב, לֵיל־אַהֲבָה, אֵשׁ־נְעוּרַי



פָּרְחוּ בַּאֲוִיר־מוֹלֶדֶת, עָלְצוּ, הִבְכִּירוּ.





בְּיִסּוּרִים בָּאתֶם הֲלֹם; הוֹזִים, תְּמֵהִים.

חֲצַבְתֶּם גַּלְעֵד לְחֶבְיוֹן נִכְסָף.

מוֹדֶה אֲנִי לָכֶם עַל לֶחֶם־הַחַיִּים!

נִסִּיתִי לְדוֹבֵב בָּכֶם עַל כָּל אֲשֶׁר אֹהַב.




22.8.46






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54531