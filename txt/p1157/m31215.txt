


	
	תְּמוּנוֹת
	




הֵם בָּאוּ – וּבְטֶרֶם קָרָאתִי –:

חֶזְיוֹנוֹת מַרְהִיבֵי עֵינַיִם –

עֲלֵיהֶם כְּבָר מִסְפֵּד נָשָׂאתִי;

בְּמֶרְחַק מְלֵא קַדְרוּת־עַצֶּבֶת

הִתְנוֹצְצוּ שְׁבִיבֵי שַׁלְהֶבֶת

וַיְשַׁלְּחוּ בִרְעָדָה קַרְנַיִם

כְּאוֹרוֹת אַרְגָּמָן נִפְלָאִים

עַל עַרְפְּלֵי שִׁנֵּי הַסְּלָעִים…

בַּיַּעַר, שָׁם רַגְלַי דָּרָכוּ

אָזְנַי קוֹל דְּבָרִים לָקָחוּ,

צִפֹּר אֶפְרֹחַ רָזָמָה

וּלְרֵעָהּ הַקָּטָן נָאָמָה:

"הֲתִרְאֶה הָאִישׁ, לוֹ הַפָּנִים

הַחִוְּרִים?… לְעִתּוֹת בָּעֶרֶב

לָשׂוּחַ לְנַפְשׁוֹ פֹּה יֶרֶב.

וִיקַלַּע מִקּוֹצִים יְשָׁנִים

עֲטָרוֹת… מַה זָרִים מַעֲשֵׂיהוּ!..

הַבִּיטָה, מֶה חִוָּר הִנֵּהוּ!…

רוּחוֹ הַטּוֹבָה קֻפָּדָה,

אֱמוּנַת לְבָבוֹ אָבָדָה…

עֵת יָשִׁיר – אֲנָחָה נִשְׁמַעַת,

וִירַנֵּן – בַּת עֵינוֹ דֹמַעַת…

הֲתֵדַע יָדֹעַ?… הַבּוֹדֵד

הוּא חֹטֶר הַזָּקֵן הַנּוֹדֵד

הָאִישׁ אֲהַסְפֵר1 – הֲתִזְכֹּר?…







הוא “היהודי הנצחי” באגדת העמים מימי־הבינים.  ↩










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/31215