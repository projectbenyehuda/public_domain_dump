


	
	הַגַּרְזָן וְהָעֵצִים
	




בְּאַחַד הַיְעָרִים – עֲגָלָה רֹעֶשֶׁת,

טְעוּנַת קַרְדֻּמּוֹת הָלָכָה.

מֵרוֹם הַשָּׁמַיִם עַל בַּרְזֶל הָעֶשֶׁת

הַשֶּׁמֶשׁ אֶת אוֹרָהּ שָׁלָחָה.

הָעֵצִים הַצְּעִירִים הַשָּׁאוֹן שָׁמָעוּ –

וּבְרַעַשׁ הֵנִיעוּ עַלֵּיהֶם,

כִּי יָצָא לִבָּמוֹ, הִתְפַּלְּצוּ, תָּמָהוּ,

כִּי סָר מַר הַמָּוֶת אֲלֵיהֶם.

אַךְ אֵלָה עֲבֻתָּה כַּבִּירָה בַיָּמִים

לָעֵצִים הַצְּעִירִים אָמָרָה:

“מִבַּרְזֶל אֵין־אוֹנִים אַל תַּעַמְדוּ נִפְעָמִים

אַל תִּירְאוּ מֵעֶשֶׁת נִשְׁבָּרָה.

הַגַּרְזֶן אִם יַפִּיל עֲצוּמִים – חֲרָדוֹת

לֹא נִלְבַּשׁ לְמַרְאֵה אוֹיְבֵנוּ –

כָּל עוֹד לַקַּרְדֻמּוֹת מֵעֵצְכֶם הַיָּדוֹת

לֹא אַתֶּם, יַקִּירַי, תִּתֵּנוּ".







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/31187