


	
	אפאלטאן
	








אַפַּאלְטָאן הַחָכָם הַנוֹדַע לִתְהִלָה בְּכָל אַפְסֵי



תֵבֵל הִתְהַלֵךְ לִפְנוֹת עֶרֶב עַל שְׂפַת הַיָם הַגָדוֹל, לְמַעַן



הִנָפֵשׁ מְעָט מֵרִגְשַׁת עֶשְׁתּוֹנוֹת סוֹעֲרִים, אֲשֶׁר הִבְהִילוּהוּ



זֶה יָמִים רַבִּים לָדַעַת חֵקֶר שַׁדַי, וְאֵיךְ חוֹלְלָה יָדוֹ זֶה



הָעוֹלָם כֻּלוֹ אַחֲרֵי הָאַיִן הַמוחְלָט אֲשֶׁר קִדְמָהוּ, עוֹדֶנוּ



מִתְהַלֵךְ בֵּין נִבְכֵי עֶשְׁתּוֹנוֹת הָאֵלֶה, וַיִשָׂא אֶת עֵינָיו



וַיַרְא וְהִנֵה נַעַר קָטָן הוֹלֵךְ וְשׁוֹאֵב מִמֵימֵי הַיָם בְּשָׁעֳלוֹ



וַיִשְׁפְּכֵם לְחוּר אֲשֶׁר חָתַר לוֹ בַחוֹל. וַיִפָּלֵא הַדָבָר



בְּעֵינֵי הַחָכָם וַיִשְּׁאַל אֶת הַנַעַר עַל מַעֲשֵׂהוּ. הִנְנִי



אַחֲרִיב בְּכַף יָדִי אֶת הַיָם לְמַלֵא מַיִם חוֹרָי, עָנָה הַקָטָן



לְתוּמוֹ. וְאֵיךְ תַּרְהִיב בְּנַפְשְׁךָ עֹז לַחְשׂוֹף בְּיָדֶיךָ



הַצְעִירוֹת זֶה הַיָם הַגָדוֹל וּרְחַב יָדַיִם, אֶל מְאוּרָה קְטַנָה



כְּכַף אִישׁ? הֲלֹא בְּשִגָעוֹן תְּנַהֵג! וְאַתָּה קָרָא הַיֶלֶד,



אַחֲרֵי אֲשֶׁר פִתְאוֹם הִתְפַשֵׁט מִגופוֹ, וְנֶהְפַךְ לְעֶצֶם



נִשְׂגָב, וְאַתָּה תָעוֹז בִּזְדוֹן רוּחֲךָ הַצַר לְחַבֵּק זְרוֹעוֹת



עוֹלָם, וְעַל אֵל אֵלִים תְּדַבֵּר?!









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/38574