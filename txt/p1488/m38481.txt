


	
	מלך ארץ סינים ובנו
	










גַם יוֹשְׁבֵי אֶרֶץ סִינִים1 הַחָכְמוֹת יוֹקִירוּ,

וְאִם אַרְצָם רְחוֹקָה הַמָשָׁל יַאֲמִירוּ.

וַיְהִי לָעָם הַזֶה מוֹשֵׁל צַדִיק אִישׁ תְּבוּנוֹת.

אֲשֶׁר בְּעַד שְׁלוֹם עַמוֹ, הָיוּ יָדָיו אֱמוּנוֹת;

וּלְבִלְתִּי הוֹרִישׁ אַחֲרָיו נַעַר חֲסַר לֵב וְסָכָל

בָּידוֹ לִמֵד אֶת בְּנוֹ כָּל אָרְחוֹת מוּסָר וְשָׂכֶל:

וַיְהִי כַאֲשֶׁר עָבַר אִתּוֹ אַחַד הַנְהָרִים

בְּיָדוֹ הַמָשׁוֹט לַעֲבוֹר וּבְפִיו שָׁר בְּשִׁירִים

דָחְפָם הָרוּחַ פִתְאוֹם לִקְרַאת חוֹף הַנָהָר,

עַד כִּמְעַט כָּשְׁלוּ נָפְלוּ יַחֲדָיו הוּא וְהַנָעַר.

וַיֹאמֶר הָאַב, רְאֵה בְנִי וְהַאֲזִינָה

אֵיךְ בִּבְלִי דַעַת כִּמְעַט הִתְפּוֹרְרָה הַסְפִינָה.

עַתָּה כְתָב זֹאת זִכָּרוֹן בְּלִבֶּךָ

בְּטֶרֶם אֵלֵךְ וְאֵינֶנִי וְתִשָׁאֵר לְבַדֶךָ.









ארץ סינים הוא כינא כן פי‘ השר רבי מנשה בן ישראל על  הכתוב ואלה מארץ סינים (ישעי' מט), בספ’ מקוה ישראל.  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/38481