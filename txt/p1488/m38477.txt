


	
	הכילי
	








רָצָה הַכִּילַי לְהֵחָנֵק. עַל אָבְדוֹ גֵרָה

אֲבָל חָמַל לְהוֹצִיא אֲדַרְכּוֹן עַל חָבֶל

וַיֵלֶךְ וַיִגְנְבוֹ מֵאֵת שְׁכֵנוֹ מְהֵרָה

וַיִשְׁמְעוּ הַשׁוֹפְטִים וַיַאַסְרוהוּ בַכָּבֶל.

וְכַאֲשֶר קָרְבוּ מֵרֵעָיו לָנוּד לוֹ בְאֶבְלוֹ

עָנָם הַנוֹכֵל עַל פִּי דַרְכּוֹ וּמַעֲלָלוֹ:

אָמוּתָה. אֲבָל זֹאת נֶחָמָתִי בִיְגוֹנִי

כִּי נֶעֶשְׂתָה שְׁאֵלָתִּי מִבִּלְתִּי שַׁלְמָהּ בְּהוֹנִי.











את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/38477