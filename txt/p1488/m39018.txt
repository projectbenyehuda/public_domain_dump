


	
	מצבת אשת נעורים
	








הוֹי רַעְיָה! צְבִיַת חֵן / אֵיכָה נִשְׁבַּרְתְּ!

אֵיכָה כּבָרוּחַ קָדִים / מֶנִי סוֹעַרְתְּ!

נִשְׁבַּר לִבִּי בְקִרְבִּי / לְיוֹם חוֹשֶׁךְ וַעֲבָרוֹת

בּוֹ שֻׁדְדָה אָהֳלִי / הוּבַלְתְּ לִקְבָרוֹת

זֹאת לְבַדִי נֶחָמָתִי / כִּי הִשְׁאַרְתְּ אַחֲרָיִךְ

בֵּן פּוֹרָת נְטַע שַׁעֲשׁוּעִים בַר נְדָרָיִךְ

אִתּוֹ אֶשְׁתַּטֵחַ עֲלֵי קִבְרֵךְ קִינִים אָעִירָה

הוֹי כִּי קָדַר עָלֵינוּ הַיוֹם, בָּאָה הַצְפִירָה!









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/39018