


	
	הנערים והצפרדעים
	








סְבִיבוֹת נָהָר אֶחָד, נְעָרִים בַּנֶשֶׁף הִתְהַלָכוּ

לֶאֱרוֹב בַּסֵתֶר עַל צְפַרְדְעֵי הַמָּיִם

מִדֵי נָשׂאוּ רֹאשָׁן בְּאֶבֶן הִשְׁלִיכוּ

וַיַפִּילוּ מִן שִׁרְצֵי הַיְאוֹר חֲמר חֲמרָתָיִם

וַתָּרָם אַחַת רֹאשָׁה וּבְנַפְשָׁהּ הוֹסִיפָה אֹמֶץ

וַתּוֹכִיחַ קַלֵי הַדַעַת: בּוֹשׁוּ מִמַעֲבָדֵיכֶם

אֲשֶׁר יִהְיֶה לָכֶם לְעוֹלָם לְדֵרָאוֹן וְשֶׁמֶץ

אָנָא הַרְפוּ מִמֶנוּ אִסְפוּ יְדֵיכֶם:

אַתֶּם תָּשִׂימוּ חוֹק לְהִתְלַהְלֵהַּ עַל הַמַיִם

וּמִמֶנוּ דַכְּאֵי נֶפֶשׁ, תִּגְזְלוּ הַחַיִים













את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/38485