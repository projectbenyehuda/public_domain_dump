


	
	שָׁקַעְתִּי, טָבַעְתִּי
	




שָׁקַעְתִּי, טָבַעְתִּי בְּרֹק וּבִסְחִי,

כַּדֹּמֶן הָיִיתִי, מָשׁוּל לְאָבָק.

וַיְהִי בְּצָהֳרֵי יוֹם אֶחָד וּבִמְחִי

הוּסַר הַכֹּל – וָאֵצֵא לַמַּאֲבָק.





קִפָּאוֹן בְּכָל לֵב וְכָל רוּחַ נָבָק.

בִּשְׁנָת שְׂרִיד מֵיטַב־אָדָם נָם,

בִּכְבָלִים – אַךְ הַאִם לְמַאֲבָק

יְצָאתֶם, הוֹ, קְרוּאֵי מַנְהִיגָיו שֶׁל הָעָם





קוֹץ־דַּאַב הֲלֹא אֶת לִבִּי דוֹקֵר,

וְחֵיקָהּ שֶׁל תְּהוֹם נַפְשִׁי חוֹבֵק!

הַאֶחְדַּל, חֲנִיךְ־הָעֱנוּת, מֵהָעֵר,

הַאֶסּוֹג מִצְּעֹד בַּסָּךְ – הֵאָבֵק?





עוֹד יַחֲלֹף עִדָּן זֶה, תַּחֲלֹף זֹה הָעֵת,

וְיִבְקַע לְעֹמֶק שְׁסוּעֵי מַצְפּוּן־אוֹר.

עוֹד יָדֹעַ יֵדְעוּ הַמַּשָּׂא אֵיךְ לָשֵׂאת,

יֵצְאוּ אֱלֵי קְרָב – הֵאַבֵק וְגַם שְׁמֹר!…







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54421