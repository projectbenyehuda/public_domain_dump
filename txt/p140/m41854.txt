


	
	[זְמָן הַחֵן אֲשֶׁר זָרַע בְּמִצְחֵךְ]
	




ں – – – ں – – – ں – –



זְמָן הַחֵן אֲשֶׁר זָרַע בְּמִצְחֵךְ

יְאַסְּפֵהוּ וְלֹא יוֹסִיף לְתִתּוֹ

וְכֵס גָּבְהֵךְ אֲשֶׁר חָשַׁבְתְּ לְנִצְחֵךְ

שְׁאוֹל יוּרַד בְּבֹא יוֹמוֹ וְעִתּוֹ

וְחֶבֶל בּוֹ קְשַׁרְתִּינִי בְנָצְחֵךְ

זְמָן יִכְרֹת בְּמַזְמַרְתּוֹ וְאֵתוֹ

זְמָן מַשְׁפִּיל זְמָן מֵרִים וּמֵקִים

וְעוֹשֶׂה דִין וּמִשְׁפָּט לַעֲשׁוּקִים.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/41854