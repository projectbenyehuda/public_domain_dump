


	
	[יְשֵׁנָה אַתְּ אֲנִי נֵעוֹר וְנוֹדֵד]
	







ں – – – ں – – – ں – –


יְשֵׁנָה אַתְּ אֲנִי נֵעוֹר וְנוֹדֵד

וּמִתְנַמְנֵם סְבִיב בֵּיתֵךְ עֲדִינָה

יְשֵׁנָה אַתְּ אֲנִי צוּרִים אֲעוֹדֵד

בְּמַכְאוֹבִי וְאַחְשִׁיךְ הַלְּבָנָה

יְשֵׁנָה אַתְּ וְזִיו מַרְאֵךְ יְשׁוֹדֵד

תְּנוּמָה מִבְּנוֹת עֵינַי וְשֵׁנָה

בְּצַלְמֵךְ כָּל־מְזִמּוֹתַי כְּנוּסִים

וְכַדּוֹנַג בְּתוֹךְ אִשֵּׁךְ נְמַסִּים.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/41848