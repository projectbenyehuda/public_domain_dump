


	
	שירים
	



שירים / יוסף צרפתי (1470–1527)



–א–

(המשקל: השלם ב' – – 0 – / – – 0 – / / – – 0 – / – – 0 –)




1 יוֹם תֶּחֱזַק לִסְבּוֹל מְצוּקוֹת הַזְּמָן – מִדְרָךְ לְכַפּוֹת רַגְלְךָ כָּל שַׁתָּה;



2 אַךְ תִּהְיֶה מִדְרָךְ לְרַגְלֵי-כֹּל בְּיוֹם  שַׁחְתָּ בְּסִבְלוֹתָיו וְעֹרֶף תַּתָּה.



3 עָנָה אֱוִיל: “קָשֶׁה שְׂאֵת שׁוֹט הַזְּמָן!” הֵשִׁיב אֲבִיר-הַלֵּב: “הֲכִי רַךְ אַתָּה?”




–ב–

שיר עשה המשורר על המחיקה

(המשקל: המתקרב 0– – / 0 – – / 0– – / 0– – // 0– – / 0– – / 0– –/ 0– –)




1 פְּרָקִים חֲלוּקִים /בְּחוּט שֵׁשׁ אֲדוּקִים, /זְמָן בָּם וּמַשְׁכּוֹן  /וְכֶסֶף וְנֶשֶׁךְ.



2 וְשֵׂם רֵק וְרֵיקָן  /כְּיַחְסוֹ מְתוּקָן,   /וּבִלְהָן וְעַקָן,   /וְתִירָס וּמֶשֶׁךְ.



3 אֲנִי טָח קְלָפִים  /וְשֵׁמוֹת רְצוּפִים   /וּמִסְפַּר כְּסָפִים,  /וּמוֹחֵק וּמוֹשֵׁךְ.



4 וְעֵת חֵטְא שְׂפָתַי /יְעַו דִּבְּרוֹתַי –   /תְּכַס מַחְשְׁבוֹתַי  /עֲלָטָה וְחֹשֶׂךְ.


  

–ג–

שיר ליחיאל מריאיטי

(במשקל המרובה 0– – – / 0– – – / 0– – – // 0– – – / 0– – – / 0– –)

  


הֲדַר שִׂיחִי /שְׁלַחְתִּיהוּ לְאָחִי.  /שְׁמִי מֹשֶׁה,  /לְכָל דּוֹרֵשׁ וְשׁוֹאֵל.



2 תִּפְלָּתִי   /בְּתַחְנוּנֵי צְלוֹתִי:  /“יְחִי אֵל נָא  /לִפָנֶיךָ, יְחִיאֵל!”


  

–ד–

(במשקל: המרובה 0– – – / 0– – – / 0– – // 0– – – / 0– – – / 0– –)

  


1 וְאִם רַמְתָּ וְהוֹסַפְתָּ בְּזָדוֹן,      /וְדִמִּיתָ הֱיוֹתְךָ שָׂר וְאָדוֹן –



2 דְּעֶה, כִּי יֵשׁ כְּמוֹתְךָ רָם וְנִשָּׂא,     /אֲשֶׁר יָנִיף חֲנִית נֶגְדָּךְ וְכִידוֹן.



3 וְאַשְׁרֵי אִישׁ אֲשֶׁר תָּמִיד יְפַחֵד,  /וְלֹא יִבְזֶה לְכָל אִישׁ רִיב וּמָדוֹן,



4 וְיַחְשׁוֹב כִּי בְּעוֹלָם יֵשׁ לְגָבְהוֹ     וְ/גַאְוָתוֹ אֲשֶׁר יִשְׁפּוֹט וְיָדוֹן.


  

–ה–

שיר נעשה במחלת יחיאל מריאיטי

(המשקל: המהיר ב' – –0– / – – 0– / – – // – – 0– / – - 0– / – –)

  


1 דִבְרֵי אֲשֶׁר יִרְפָּא מְתֵי רַהַב,  / רָגְזוּ וְחָלוּ מִפְּנֵי לַהַב,



2 וּמְשַׁלְשְׁלִים לֹא יִסְכְּנוּ לָהֵם,  /לִרְבוֹת שְׂכָרוֹ יַעֲנֵם: “הַב הַב!”



3 סוֹף יִלְעֲגוּ עֵינָיו לְכִסְלָם כִּי   /הֵם יִצְבְּרוּ צוֹאָה, וְהוּא – זָהָב.


  

–ו–

(המשקל: המתקרב 0– – / 0– – / 0– – / 0– – // 0– – / 0– – /0– – / 0– – )

  


1 יְחִידַת לְבָבִי  בְסַעְדָּךְ, אֲהוּבִי,   בְּלִי “נָא” וְ“אָנָּא”, בְּלִי “לוּ”, בְּלִי בִּי" –



2 הֲלֹא שַׂמְתְּ בְּנַפְשֵׁךְ בְּזֶה לָךְ, לְשָׁרְשָׁךְ, /לְבִלְתִּי נְשׂוֹא עוֹד חֲרָפוּת בְּלִבִּי.



3 וְעַתָּה מְזוֹנָךְ קְנִיתִיו בְּהוֹנָךְ    /לְזֹאת הוֹאֲלִי-נָא, עֲדִינָה! בְּלִי
בִי.


  

–ז–

טדרוס אבואלעפיה, פדה אותי משחת בלי די!

(משקל: המרנין 0– – – / 0– – – // 0– – – / 0– - –)

  


1 נְאוּם גֶּבֶר  /אֲשֶׁר גּוֹבֵר /בַּחָכְמָה עַל  /מְתֵי עֵצָה,



2 וְהוּא יוֹסֵף  /אֲשֶׁר יָגַע  /מְצוֹא חֵפֶץ,  /וְגַם מָצָא;



3 וּמִגֶּזַע   /נְשִׂיאֵי עַם  /שְׁתִיל עָשָׂה,  /פְּרִי יָצָא.


  

–ח–

שיר ידידות למשה (ריאטי, בן יואב?), ובקשה שישיב גם הוא בשיר, או אולי במתת.

(משקל: התנועות – – – – / – - – – / – – - – / – – – –)

  


1 שִׁמְעָה שִׂיחִי,  /מָשָׁה אָחִי,  /אַף הוֹאֵל-נָא  /הָשֵׁב רוּחִי.



2 בִּתְשׁוּבַת חֵן  /אָז יִבָּחֵן   /הַיּוֹם גֹּדֶל   /טוּבָךְ נִכְחִי.


  

–ט–

שיר התרברבות ושבח עצמי.

(משקל: הנמשך –0– / –0– / –0– / –0– // –0– / –0– / –0– / –0–)

  


1 אֶעֱלֶה עַל גְּאוֹן  /בַּעֲלֵי הוֹד וְאוֹן,  /יִרְגְּזוּ מִשְּאוֹן   /מַחֲמַד מַעֲנִי.



 2 יֶחְשְׁכוּ מִפְּנֵי   /זִיו מְאוֹרַי בְּנֵי   /שִׁיר, וְאֵין מַחֲנֶה  /עַל מְכוֹן מַחֲנִי.



3 כִּי אֲנִי צִיץ לְרֹאשׁ  /כָּל אֲמִירֵי בְּרוֹשׁ,  /כִּי זְמִיר יַחֲרוֹשׁ  /אִישׁ כְּשִׁיר הֶעֱנִי.



 4 חֵטְא, יְחִידָה, כַּסִּי / נָא וְהִתְכַּבְּסִי.   /צוּר יְלָדֵךְ–חֲסִי  /בוֹ וְהִשָׁעֲנִי.


 

–י–

שיר ידידות שנכתב בידי משה (מריאטי, בן יואב?) ליוסף.

(המשקל: המתקרב 0– – / 0– – / 0– – / 0– – // 0– – / 0– – / 0– – / 0– –)

  


1 תְפִלָּה לְמֹשֶׁה,  /וּבָהּ הוּא כְּמוֹשֶׁה  /דְּלִי מִבְּאֵר בִּין,  /כְּלִיל חֵן וְכוֹסֶף.



2 בְּנִיב הוֹד סְבָבָהּ, /וְעֲל דַּף כְּתָבָהּ,  /וּמִנְחָה שְׁלוּחָה  /לְרַבּוֹ, לְיוֹסֵף.


 

–יא–

שיר אל יחיאל ומשה בני יואב מריאיטי, המטיף להם לחדול מכתיבת שירים ולהתמסר ללמוד תורה ותלמוד.

(המשקל: המהיר ב' – – 0– / – – 0– / – – // – – 0– / – – 0– / – –)

  


1 עִזְבוּ, בְּנֵי יוֹאָב, נְתִיבוֹת שִׁיר   /אֶל כָּל-נְשִׂיא תוּבַל וְרֹאשׁ מֶשֶׁךְ,



2 וּשְׁעוּ בְּדַת אֵל, וַעֲלֵיכֶם חִישׁ   /מִזִּיו כְּבוֹדָּהּ יֶחֱנֶה מֶשֶׁךְ.



3 שׁית-נָא, יְחִיאֵל, אֶל כְּבֵדוּת לֵב  /מֹשֶׁה בְּפֶרֶק בַּעֲלֵי נֶשֶׁךְ.



4 אוֹמֵר אֲנִי “אָחוֹת” לְתוֹרַת אֵל,  /"אַתְּ לִי לְמוֹדָע, וַאֲנִי אִישֵׁךְ.



5 רַוִי צְמָאִי בִין וְסַעְרִינִי,     /יַעְרֹף מְשׂוֹשׂ לִבִּי וְצוּף דִּבְשֵׁךְ."



6 כִּי יִתְרוֹן מִקְרָא וְתַלְמוּד עַל   /הַשִּׁיר כְּיִתְרוֹן אוֹר עֲלֵי חֹשֶׂךְ.


  

–יב–

(המשקל: התנועות – – – – / – – – – / – – – – / – – – –)

  


1 חַיִל פַּרְעוֹשִׁים,  /עִם פִּשְׁפֵּשִׁים,  /תּוֹךְ שַׁלְהֶבֶת אֵשׁ יִצַּתּוּ



2 וּבְטֶרֶם בָּא   / אֶל מַעְרָבוֹ   /הַשֶּׁמֶשׁ – מֵעַם יֵחַתּוּ.



3 כִּי בִּנְחִילִים   / עָלַי עוֹלִים,   /פִּיהֶם וּלְשׁוֹנָם כִּי שַׁתּוּ.



4 כִּכְלַל מוֹנַי   /בֵּין צִפּוֹרְנַי   / בּוֹקֶר וָעֶרֶב יוּכַּתּוּ.


  

–יג–

שיר שבח לתלמידיו.

(המשקל: 0– – – / 0– – – // 0– – – / 0– – –)

  


1 אֲנִי רוֹעֶה בְּדֵעַ עִם עֳפָרִים    /תְּאוֹמֵי חֵן, וְלָן בֵּין הַכְּפָרִים



2 הֲכִי אַבִּיט בְּמִדְרָשֵׁי זְמִירוֹת    /וְאִגָּרוֹת וּמִשְׁלֹחַ סְפָרִים,



3 וְתַלְמִידַי מְלֵאִים זִיו בְּלִי דָי,   / וְלָהֶם בִּין וְהַשְׂכֵּל בַּסְּפָרִים.



4 בְּכָל-מִפְעָל כְּכוֹכְבֵי עָל חֲשׁוּבִים, /וְזִכְרוֹן בִּלְעֲדָם מִשְׁלֵי אֲפָרִיִם.



5 וְזוּלָתָם כְּעוּגָבִים נְבוּבִים,    /וְרַק הֵם נוֹתְנִים אִמְרֵי שְׁפָרִים.



6 וְכָל בִּלְתָּם בְּמֻּשְׂכָּלוֹת חֲסֵרִים,   /וְהֵם רָבִים בְּחֵיק בִּינוֹת וּפָרִים.



7 וְהוּקָפוּ בְּחָכְמָה חֵיל וְחוֹמָה,   /לְמֵאָז נִתְּנָה דָת עַל עֳפָרִים.



8  בְּחַן הֵם קוֹרְאִים כִּבְנֵי כְּרַכִּים,   /וְזוּלָתָם כְּפֶרִי מִכְּפָרִים.


  

–יד–

שיר על יחיאל מריאיטי, שהמשורר עצמו חבר עליו שירי לגלוג לא מעטים.

(המשקל: המהיר ב' – – 0– / – – 0– / – – // – – 0– / – – 0– / – –)

  


1 עַל מָה אֲרוּכּוֹת בְּכָל-עִתִּים  /בִּצְחוֹק יְחִיאֵל תַּעֲשֶׂה בָתִּים?



2 יִגְדַּל וְיִמָּלֵא צְחוֹק פִּיהוּ    /בְּשִׁיר, וְיִהְיוּ לוֹעֲגָיו חַתִּים.


  

–יד/א–

שיר חסר מספר, מעין פראפראזה על קודמו.

(המשקל: המרובה 0– – – / 0– – – / 0– – // 0– – – / 0– – – / 0– –)

  


1 אֲדוֹנַי, מָה תְּבַזֶּה אֶת יְחִיאֵל,  /וְתִלְעַג לוֹ, וַתִּשְׂחַק עַל דְּבָרָיו?



2 הַלֹּא יִגְדַּל וְיָבֹא בֵּין אֲנָשִׁים,  /וְיֵבוֹשׁוּן לְחֵן שִׂיחוֹ חֲבֵרָיו.


  

–טו–

שיר עידוד לאומי, נכתב כנראה בהשפעת התגברות התסיסה המשיחית ובואו של דוד הראובני לרומא, 1524, כנציג עשרת השבטים מסמבטיון.

(המשקל: המהיר ב' – – 0– / – – 0– / – – // – – 0– / – – 0– / – –)

  


1 גִּילוּ, בְּנֵי גּוֹלָה, הֲכִי פָּקַד   /צוּרְכֶם בְּרוֹב חַסְדּוֹ שְׁאֵרִיתְכֶם.



2 כִּי מִסְּבַּטְיוֹן יֵצְאוּ שִׁבְטֵי   / יָהּ, לַעֲלוֹת צִיּוֹן בְּחֶבְרַתְכֶם.



3 וַיִּלְבְּשׁוּ חֵימָה וְסוּת נָקָם,   / כִּי קָצְרָה נַפְשָׁם בְּצָרַתְכֶם.


  

–טז–

שיר אהבה, לגבירה המסרבת להשיב לו אהבה ומחרפת אותו בבוז.

(המשקל: המתפשט ד – – 0 – / – – / – –0– / – – // – – 0– / – – / – – 0– / – –)

  


1 אֶל מוּל אֲמָרַיִךְ   /רָוֶה מְדוֹרַיִך   /עוֹמֵד אֲנִי, עַבְדֵּךְ   נֶגְדֵּךְ כְּאִישׁ נִדְהָם.



2 כִּי תֹאמְרִי “בַעַר!”  /לִי וַ“חֲזִיר יַעַר!” /כִּטְמֵא שְׂפָתַיִם נִמְאָס וְכִמְזוֹהָם –



3 אֵדַע, גְּבִירְתִּי,    /כִּי עִוָּה זְמַן דַרְכִּי, /וּגְאוֹן חֲמַת מַלְכִּי   בִּי כַּכְּפִיר נָהַם.



4 לֹא אָבְדָה תִקְוָה   / כִּי עוֹד בְּבֹא חֶדְוָה / יָאִיר כְּתַרְשִׁישׁ זִיו פָּנַי וְכַשׁוֹהַם.



5 אִם כּוֹכְבֵי רָּמִים   /בִּי שִׁלְחוּ אֵימִים - /אוּלַי לָעוֹלָמִים   /לֹא אָסְפוּ נָגְהָם?


  

–יז–

שיר בשבח השירים הקצרים.

כה"י: השיר נדפס ע“י שירמן ב”הארץ" 8.10.1944. 4. שירמן קורא “הזמן”.

(המשקל: המהיר ב' – – 0– / – – 0– / – – //– – 0– / – – 0 – / – –)

  


1 יוֹם תַּעֲשֶׂה שִׁירִים מְלֵאִים זִיו,   /מָה זֶה תְּהִי חוֹשֵׁשׁ אֱלֵי אָרְכָּם?



2 אִם הָאֲרוּכִּים מָלְּאוּ נִקְלֶה -    /סוּר מִנְּתִיבָם וַעֲזוֹב דַרְכָּם!



3 צַחִים קְטַנֵּי שִׁיר מְצוּחְצָחִים,   / לֹא יִשְׁקְלוּ חֶפְצֵי אֱנוֹשׁ עֶרְכָּם;



4 אַךְ הָאֲרוּכִּים הֵם כְּדַלַּעַת,    / תָּפֵל וְשֶׁקֶר כַּזְּמָן נִסְכָּם.



5 זִיו פִּיל בְּהֵמוֹת עִם רְאֵם גָּדְלוֹ -  /אַךְ הָאֲרִי קָטוֹן וְהוּא מַלְכָּם.


  

–יח–

מכתם הומוריסטי.

(המשקל המהיר ב' – – 0– / – – 0– / – – // – – 0– / – –0– / – –)

  


1 יוֹם לַעֲבוֹד אִשְׁתוֹ אֱנוֹשׁ נִמְכַּר –  /שָׂבַע בְּבוֹר סִכְלוּת וְגַם שָׁכַר;



2 כִּי הִיא תְּצַוֵּהוּ כְּבַת בַּיִת     /וְהוּא יַעֲבוֹד עִמָּהּ כְּבֵן נֵכָרְ.



3 אוֹי וַאֲבוֹי שִׂכְלוֹ, וּמַדּוּעַ     /הַדְרַת גְּאוֹן עֻזּוֹ זְמָן עָכַר?



4 טוֹבָה פְּעוּלָתְךָ, אֱלוֹהַי, אִם    / הָיָה נְקֵבָה הוּא, וְהִיא – זָכָר.


  

מכתם מוסר.

(משקל: המתקרב 0– – / 0– – /0– – /0– – //0– – / 0– – / 0– – / 0– –)

  


1 מְסִבָּה עֲרֵבָה  /לְאִישׁ אַחֲרֵי בָֿא  /אֱכוֹל פַּת חֲרֵבָה  /בְּבֵיתוֹ וְחַדְרוֹ.



2 וְנִכְפֶּה וְנִסְפֶּה  /וְאִלֵם כְּבַד פֶּה  /אֱנוֹשׁ הַמְּצַפֶּה   /לְשֻׁלְחַן חֲבֵרוֹ.


 

–יט–

(משקל: התנועות – – – – / – – – – // – – – – / – – – – )

  


1 אֶל הַשּׁוֹאֵל  /עַל שִׁירִים אֵל:  /“מִי זֶה אָסַף  /זֶה הָאֹסֶף?” –



הָשִׁיבָה לוֹ  / עַל מִשְׁאָלוֹ   / כִּי נוֹלְדוּ עַל  /בִּרְכֵּי יוֹסֵף,



3 אַף עוֹשֵׂמוֹ  /עוֹד עָלֵמוֹ    /אֶלֶף טוֹבִים  /מֵהֶם יוֹסֵף.


 

–כ–

מכתם.

(המשקל: המרובה 0– – – / 0– – – / 0– – //0– – – / 0– – – / 0– – )

  


1 בְּחַיֵּי, כָּל אֲחֵי רָשׁ יִשְׂנְאוּהוּ  /וְאַחְרָיו יִקְרְאוּ מָלֵא וְהֶאָח.



2 וְיֵשׁ אוֹהֵב אֲשֶׁר יִדְאַג בְּצַעְרוֹ, / וְעָלָיו יַחֲמוֹל מִכַּף וּמֵאָח.


  

–כא–

שיר על יחיאל מריאטי

(המשקל: המרובה 0– – – / 0– – – / 0– – //0– – – / 0– – – / 0– – )

  


1 כְּקוֹל שׁוֹפָר וּכִתְרוּעַת שְׁבָרָיו   /יְמַלֵּא נִיב יְחִיאֵל כָּל עֲבָרָיו.



2 מְשָׁלָיו לְבָנָיו בּוֹשֶׁת וְחֶרְפָּה,    /וְלֹא תָּכִיל כְּלִימָּה אֶת דְּבָרָיו.



3 וְעַל כֵּן חָרֵדוּ רֵעָיו לְקוֹלוֹ,    /וּבוֹשׁוּ מִשְׁמוּעָתוֹ חֲבֵרָיו.


  

–כב–

שיר מוסר. כנראה כנגד התבוללות ובקור בערכאות וכנסיות הנוצרים.

(המשקל: המרובה 0– – – / 0– – – / 0– – //0– – – / 0– – – / 0– – )

  


1 בְּמַעְלוֹת זָר שְׁמוֹר, אַל תַּעֲלֶה, פֶּן   / זְמָן יַשְׁפִּילְךָ אִם יִמְצְאֶךָ;



2 וְאַל תֵּקַל מְאֹד, פֶּן יִלְעֲגוּ לָךְ;    /וְאֶל תִּכְבַּד – וְיִגְעוּ נוֹשְׂאֶיךָ.



3 וְהוֹקַר רַגְלְךָ מִבֵּית עֲמֵיהֶם,     / וְאַל יִשְׂבַּעֲךָ, פֶּן יִשְׂנְאֶךָּ.


  

–כג–

שיר צימוד.

(המשקל: מרובה 0– – – / 0– – – / 0– – //0– – – / 0– – – / 0– – )

  


1 בְּקוּם אֵל לַעֲרוֹץ עָצְמַת בְּרוּאִים  /הֲלֹּא חָלוּ וְהָשְׁבְּרוּ נְשִׂיאִים,



2 לְקוֹל תִּתּוֹ הֲמוֹן חֵילִים בְּשָׁמָיו,  / וְהֶעֱלָה מֵחֲרוֹן אַפּוּ נְשִׂיאִים.


  

–כד–

מכתם מוסר.

(המשקל: המרובה 0– – – / 0– – – / 0– – //0– – – / 0– – – / 0– – )

  


1 בְּקַבֵּל דּוֹד כְּפִי עֶרְכוֹ כְּבוֹדָךְ,   / וְאַךְ הוּא מִכְּבוֹד חֻקָךְ שְׁרָרָךְ –



2 עֲזוֹב דִּגְלוֹ וְסוֹב מֵעַל גְּבוּלוֹ,  / וְאַל יִהְיֶה – בְּעוֹד יִחְיֶה – חֲבֵרָךְ.


  

–כה–

(המשקל: המהיר ב' – – 0– / – – 0– / – – // – – 0– / – – 0– / – – )

  


1 מָה לַיְּלָדִים לִי וְלַגְּמוּלִים?    / הֵם נַעֲצוּצִים לִי וְנַהְלוֹלִים!



2 עַל מָה זְמַן גָּזָרַ לְשׂוּם אוֹתִי   / מִרְמָס כְּטִיט חוּצוֹת לְתַעְלוּלִים?



3 כַּמָּה חֲמַסְתִּיהוּ אֲשֶׁר יוֹם יוֹם   / הוּא רַע פְּעָלִים וּמַעֲלָלִים!


 

–כו–

שיר על ישמעאל (מריאטי) שהיה כנראה רודף נשים, ועוגב ומבטיח נשואין לכמה נשים בעת ובעונה אחת.

(משקל: התנועות – – – – / – – – – // – – – – / – – – – )

  


1 הוֹי, יִשְׁמָעאֵל,  / עִם דָּנִיּאֵל   /יוֹם מִצָּפוֹן   /בָּא הַקֶּרֶץ –



2 נָשְׂאוּ קִינוֹת   /עַל הַבָּנוֹת,   /כִּי פָּרַץ בָּן   /שַׁחַק פֶּרֶץ.



3 אֶל יִתְגָּאֵל    /עִם בֵּיתִי, אֵל,  /כִּי מַגָּעוֹ   /מַגַּע שֶׁרֶץ.



4 זֶה יִתְמַרְמַר,   /זֶה יִצְעַק מַר,  / זֶה כַּכֶּלֶב   /לָשׁוֹן חוֹרֵץ.



5 זֶה יָעִיד בּוֹ   /כִּי אֵין מָבֹא  /לוֹ עִם זֶרַח   /אוֹ עִם פֶּרֶץ.



6 בַּת זֶה תָּבַע,   /אֶל זֶה נִשְׂבַּע, / אַף לִשְׁלִישִׁית  /עַיִן קוֹרֵץ.



7 אֵיךְ לֹא יִרָא   / מִיּוֹם עֶבְרָה,  /פֶּן אוֹיֵב    /גֻּלְגָּלְתוֹ יָרֶץ?!



8 לִשְׁתֵּי נָשִׁים   / חָרְדוּ אִישִׁים; / אוּלָם לִשְׁלָשׁ – /תִרְגַּז אֶרֶץ!


  

–כז–

מכתם דידקטי.

(המשקל: המרנין 0– – – / 0– – – / 0 // – / 0– – – )

  


אֲשֶׁר יָשִׁיר וְלֹא יַמְצִיא אֱמֶת יִבְנֶה זְמִיר נֶאְלָח,



הֲכִי שִׂיחוֹת בְּאֵין צַחוֹת כְּתָפֵל מִבְּלִי מֶלַח.


  

–כח–

שיר שנכתב כנראה ע"י יחיאל מריאטי, או לכבוד אחד משירי יחיאל על הרמב’ם.

(המשקל: המרנין 0– – – / 0– – – / 0– – – / 0– – – )

  


1 רְאוּ פִּזְמוֹן,  /קְהַל הָמוֹן,   בְּ/פִי יוֹדְעָיו  /כְּטַל חֶרְמוֹן,



2 אֲשֶׁר נֶחְמָד,  /וְלֹא יִמַּד   /שְׁבַח הוֹדוֹ  /בְּכָל מָמוֹן;



3 וְאֵין נִסְכּוֹ   וְ/חִין עֶרְכּוֹ   /בְּגֵז צַחַר   /וְיֵין חֶלְמוֹן;



4 וְטוֹב מִכָּל  / פְּרִי אֶשְׁכּוֹל   /וּמִיִּצְהָר,   /וּמֵרִימּוֹן,



5 מְתוּקָן הוּא  /בְּמַעֲשֵׂהוּ,   /וְשַׁעֲשׁוּעִים  /כְּדַת אָמוּן.



6 וְהוּא נָאוֶה,  /וְהוּא רָוֶה   /בְּכָל הוֹוֶה   /וְכָל קַדְמוֹן.



7 וְהוּא אֶצְלִי  /בְּמַהְלָלִי    /סְגוּלָה לִי   /וְהוּא מַטְמוֹן.



8 וְיִתְאַמָּר   /כְּעֵץ תָּמָר,   / וּבִלְתּוֹ שָׁח  / כְּמוֹ אַגְמוֹן.



9 וְרֵיחוֹ טוֹב  /כְּשֶׁמֶן טוֹב,  /וּמוֹר עוֹבֵר,  /וְקִנָּמוֹן.



10 הֲיִתְקַדָּשׁ   /זְמִיר חוּדַשׁ,  /אֲשֶׁר יוּדַשׁ  /כְּדוּשׁ כַּמּוֹן?



11 וְלֹא חוּבָּר   /כְּמוֹהוּ בָּר   /בְּדוֹר מִדְבָּר  /וּבִישִׁימוֹן;



12 וְעַד נוּחָם   /בְּאַרְצוֹת חָם  /וְעַד הוּקָם  /נְוֵה אַרְמוֹן;



13 בְּעוֹד יִכְאַב  /בְלִבָּם אָב   /בְּתוֹךְ מוֹאָב  /וְעַם עַמּוֹן.



14 יְחִיאֵל הוּא  /יְצָּרֵהוּ,     /לְכָל מַאְמִין  /בְּבַר מַיְמוֹן.



15 וּמַהְלָלוֹ    /בְּתֵת קוֹלוֹ   /בְּחַצְרוֹת אֵל  /כְּקוֹל פַּעְמוֹן,



16 וְלֹא לַמִּין   /אֲשֶׁר מַטְמִין  /בְּפִיו עָרְמוֹת  /כְּמוֹ עַרְמוֹן.



17 וּמֵרִירְכֶם   יְ/טַהרְכֶם    /וְיַחְלִימְכֶם  /כְּמוֹ חֶלְמוֹן.



18 וְזֶה בָּרְכוֹ   /פְּנֵי מַלְכּוֹ,   /וְאֵינוֹ שִׁיר,  /אֲבָל פִּזְמוֹן.



19 וְכָל שִׁיר –  /הוּא וְעוֹשֵׂהוּ – /שְׁבִּיב מִנְהוּ  /יְכַל הָמוֹן.


 

– כט–

שיר על ספרו של אבוחמד אלגאזי הערבי, בתרגום יעקב בן מכיר (“מאזני העיונים לצדק הסרעפים”) או בתרגום אברהם אבו חסדאי (“מאזני צדק”),

(המשקל: התנועות – – – – / – – – – / – – – – / – – – – )

  


1 שֵׂכֶל עוֹמֵד /עַל חוּג צֶמֶד  / כַּפּוֹת עִיּוּן,    /מֹאזְנֵי חֶמֶד.



2 לֹא תּוּכַל מוּת  /שָׁם כִּבְהֵמוֹת,  /חָכְמוֹת רָמוֹת   /בּוֹ תִּתְלַמֵּד.



3 בּוֹ חִישׁ תָּרוֹם  / עַד כּוֹכְבֵי רוֹם, / אַךְ בִּלְתּוֹ – /לִשְׁאוֹל תִּשָּׁמֵד.



4 בּוֹ תִּקְרַב אֶל  /צוּר יִשְׂרָאֵל,  /זוּלָתוֹ – /לִפְעוֹר תִּצָּמֵד.



5 אֶל תַּשְׁכֵן לוֹ  /בּוּר עַל דִּגְלוֹ,  /אִם הוֹד גָּדְלוֹ /אַתָּה אוֹמֵד,



6 כֹּחַ הִוּא דִבּוּר  /אֵין לוֹ עִם בּוּר.  /מָבֹא חִבּוּר   /אַבּוּחֶמֶד.


  

–ל–

שיר ליחיאל מריאטי שאכזב כנראה את המשורר במתת הדל שנתן לו חלף שיריו.

(המשקל: המרובה 0– – – / 0– – – / 0– – //0– – – / 0– – – / 0– – )

  


1 בְּעוֹד אֶדְרַע נְתִינוּתְךָ שְׁמוּטָה  /וְלִצְבּוֹר הוֹן מְכוּרָה וַחֲלוּטָה,



2 עֲזוֹב עֵדָה עֲדִי שׁוֹעִים לְבוּשָׁה,  /וּמִנִּכְלוּת וּמִכֵּילוּת פְּשׁוּטָה,



3 וְהִתְגָּאֵל בְּרַע עַיִן, יְחִיאֵל,    /אֲשֶׁר נַפְשׁוֹ בְּמִדָּתְךָ פְּשׁוּטָה,



4 וְכָסְפּוֹ לֶאֱסוֹף כַּסְפּוֹ, וְרוּחוֹ   /לְהַרְבּוֹת חֵיל רְכוּלָתוֹ לְהוּטָה.



5 וּמָה תּוֹסֵף בְּתֵת מַשָׁאת לְיוֹסֵף! /וְשִׁירַת חֵן בְּחֶרֶט בִּין חֲרוּטָה?!



6 לְבָבְךָ צָר וּמְנָּתְךָ רְחָבָה,    /וְהוֹנָךְ רַב, וְאַךְ נַּפְשָׁךְ מְעוּטָה.



7 הֲתִתְפָּאֵר לְשַׁלַּח לִי מְנָּחוֹת,   /וְיַד תֵּבֶל לְמִנְחוֹתַי פְּשׁוּטָה?!



8 וְאִם תָּקוּם, יְחִיאֵל, עַל נְדִיבוֹת  /וְאַתְּ עָצֵב לְהוֹצָאַת פְּרוּטָה.


  

– לא–

שיר התרברבות ושבח עצמי, כולו רצוף לנע"ל.

(המשקל: המתקרב 0– – / 0– – / 0– – / 0– – // 0– – / 0– – / 0– – / 0– –)


1 כְּרִימוֹן יְרוֹמוּן אֲמִירֵי אֲמָרַי   /וְשִׁירֵי יְשׁוּרוּן יְשׁוּרוּן בְּמוֹרָא.



2 וְצָף צוּף בַּצִּפְצוּף שֶׁפָתִַי, וּמֵאֵין  /מְגָדִים הֲלֹא הֵם בְּתוֹךְ מַהֲמוֹרָא.



3 תְּאֵנָה תְּאוּנָה לְשַׁנֵּן לְשׁוֹנִי,    /וְלִי חֵיךְ יְלַחֵךְ כְּתַעַר וּמוֹרָא.



4 וְנִיבַי יְנוּבוּן כְּגַסֵּי אַגָּסִים   /וְאֶשְׁקוֹל זְמִירָה בְּאֶשְׁכּוֹל זְמוֹרָה.


 

–לב–

שיר על יחיאל אשר עם היותו כלי / משאת מגנות שלח אליו ביודעי כי על טבעו התגבר / ועל מדתו חמק עבר, כי הכילות חבלו / והנכלות גורלו / ושניהם מכל עמלו /בחר לנחלה לו– / ואשא משלי / וזה החלי:

שיר ליחיאל מריאטי, שלקמצנותו הקדיש המשורר שירים אחדים.

תוספת בכ"י: (נדפס ב“דבר” 20.1.78)

(המשקל: המתקרב 0– – / 0– – / 0– – / 0– – // 0– – / 0– – / 0– – / 0– –)

  


1 קְחָה גַּם אֲגָּסִים, בְּשׁוּק עִיר קְנִיתִים,  /לְךָ הִיא, יְחִיאֵל! לְמִנְחָה שְׁלוּחָה.



2 וְהוּא אוֹת הֲכִי לֵב מְלָכִים לְבָבִי,   / וְיָדְךָ קְמוּצָה, וְיָדִי פְתוּחָה.


  

–לג–

שיר בשבח הפלפול בשעת הלימוד.

(המשקל: המרנין 0– – – / 0– – – / 0– – – / 0– – – )

  


1 אֲדַמֶּה רַב בְּלֹא פִּלְפּוּל  /לְנִדְמֶה רַב בְּלֹא שֶׁלַח,



2 אֲשֶׁר בָּא ֵבֵֿין סְמוּכֵי עַם  /כְּבָא קֶבֶר בְּלֹא כֶּלַח.



3 וְלֹא יִשְׁאַל, וְלֹא יָשִׁיב,  / וְשִׂיחוֹ קַר, וּמוֹחוֹ לַח.



4 בְּרוּחַ עַל פְּנֵי מַיִם    / בְּלִי חוֹבֵל אֳנִי יִשְׁלַח.



5 הֲקָרָא מִבְּלִי פִּלְפֵּל   / בְּסִיר אֶל מַאֲכָל תִּצְלַח?



6 וְיִיטַב שׁוּם בְּלֹא לֶחֶם,  /וְיִטְעַם סִיר בְּלֹא מֶלַח.


  

–לד–

יוסף מתלונן על הבוז לו זכה בקחתו את רעיתו.

(המשקל: המרובה 0– – – / 0– – – / 0– – //0– – – / 0– – – / 0– – )

  


1 בְּזִיתֶם לִי, לְעַגְתֶּם לִי, יְדִידַי,   /בְּקַחְתִּי בַּת מְאָסוּהָ שְׁכֵנַי.



2 הֲבִקְּשׁוּ הֵם בְּחִירָתִי בְּבוֹחְרָם,  / וְאֶגָרָע אֲנִי מֵהֶם, אֲדֹנִי?



3 הַטּוֹב אֶבְחַר אֲשֶׁר מָאַס לְבָבִי,  /וְאֶשְׂנָה אֶת אֲשֶׁר טוֹבָה בְּעֵינַי?


 

–לה–

שיר אל האחים מפיסה, אברהם וכנראה גם דניאל והאחרים, שלא סייעו למשורר בעת שהותו בפיסה.

(המשקל: המהיר ב' – – 0– / – – 0– / – – // – – 0– / – – 0– / – – )

  


1 אֵיךְ אֶעֱשֶׂה שִׁירִים, וְאֵין אִתִּי  /חָדָשׁ לְעֵת כָּזֹאת בְּמַחְשַׁבְתִּי?



2 רַק כִּי נְדוֹד הֵסִיר מְשׂוֹשִׂי כָּל  /שִׁבְתִּי בְּעִיר פִּיסָה עֲדֵי שָׁבְתִּי.



3 אַתָּה וְאָחֶיךָ הֲלֹא שַׁתָּה     /חָדְשִׁי לְבַלָּהוֹת וְשַׁבָּתִי.



4 וַיִּלְבְּשׁוּ בִּלְתָּךְ זְמִירֵי שַׂק,    /עַד צָחֲקוּ שָׂרִים לְמִשְׁבַּתִּי?



5 הֵן שָׁמְעָהּ אָזְנִי בְּשׁוּבִי כִּי    /עַמוּד יְמִינִי קָם בְּתוֹשַבְתִּי.



6 אִם הוּא כְּאַבְרָהָם שְׁמָעֵהוּ   /לֵאמוֹר: “יְדַבֵּר מָר וְהִקְשַׁבְתִּי.”



7 אִם הוּא כְקַשׁ – רוּחִי יְפִיצֶנוּ,  /בְּגוּפִי בּוֹ וְנֹוֹשַׁבְתִּי.



8 אוֹ אִם גְּדִי אַתָּה, וְהוּא חַיָּה   /רָעָה – אֲנִי אֶכְרוֹת וְהֵשַׁבְתִּי.


  

–לו–

שיר למשה (מריאטי?) שסרב לקנות למשורר אפרסקים בעת שהללו היו מצויים בשוק, ורק לאחר שאזלו מן השוק העמיד פנים כמוכן לקנותם.

(המשקל: המרובה 0– – – / 0– – – / 0– – //0– – – / 0– – – / 0– – )

  


1 אֲפַרְכֵּס בַּאֲפַרְסֵקִים עֲרֵבִים,     /וְאַטִּיף מִשְּׁמֵי שִׁירַי רְבִיבִים;



2 וְלֹא אֶשְׁקוֹל בְּמִיץ רִימּוֹן מְחִירָם,   / וְלֹא אֶקַּח תְּמוּרָתָם עֲנָבִים.



3 ׀ וְקָל בּוֹ רַק ׀ קְנִיתֵימוֹ בְּעִתָּם,    /וְהָיוּ אָז מְנָת מֶלֶךְ חֲשׁוּבִים.



4 וְאָז, מֹשֶׁה, חֲשַׁבְתִיךָ רְחַב לֵב,    / וְדַנְתִּיךָ בְּלִבִּי רֹאשׁ נְדִיבִים.



5 וְעַתָּה – כַּעֲבוֹר זִכְרָם וּמִכְרָם,    / וְאֵינָם עַל פְּנֵי חוּצוֹת רְטוּבִים –



6 לְרִיק תִּלְאֶה לְהִתְרָאֶה כְּחָפֵץ    / קְנוֹתָם לִי בְּרוֹב רוּבֵּי זְהָבִים.



7 לְכִילַי קָצְרוּ יָדָיו וְצָרוּ,       /בְּהִמָצֵא מְגָדִים עַל נְתִיבִים;



8 וּבָם חָפֵץ לְעֵת אָפֵס וְנֶעְדַּר     /מְצִיאוּתָם, וְאָז כִּסָּיו רְחָבִים.


  

–לז–

מכתם בשבח כתיבת שירים מקוריים.

(המשקל: המרנין 0– – – / 0– – – / 0– – – / 0– – – )

  


1 אֲשֶׁר יֵאוֹת  /בְּהַמְצָאוֹת  /יֶהִי בַּשִּׁיר  / לְעֵד וּלְאוֹת.



2 וְרַעְיוֹנָיו   /בְּהֶגְיוֹנָיו  / יְחַו נִסִּים   / וְנִפְלָאוֹת.



3 וְאִם נֶעְדַּר  / עֲדִי הָדָר  / וּבָתָּיו שָׁוְא  /מְמוּלָאוֹת –



4 זְמִירוֹתָיו  /וְאִמְרוֹתָיו  /לְצֵא יִהְיוּ  / מְמוּלָאוֹת.


 

–לח–

סוניטה אירונית ל’מנגני השיר', פלגיאטורים.

(המשקל: מעין השלם ב' – – 0 – / – – 0– / – – 0 /– – 0– / – – 0 – / – – 0 – )

  


1 מַהְרוּ, לְכוּ בָנִים וְשִׁמְעוּ אֵלַי,



2 מִבְחַר נְגִידֵי שִׁיר אֲלַמֵּד אֶתְכֶם.



3 אַף כָּל-אֲשֶׁר אֶשְׁכּוֹן בְּחֶבְרָה אִתְכֶם



4 הִתְנַגְּשׁוּ וּתְמַשְּׁשׁוּ כָּל-כֵּלַי.



5 בֹּאוּ בְּאוּלָמַי וְחֶדְרֵי אֵילַי,



6 וּקְחוּ מְשׂוֹשׂ עֵינַי וּמָלָאוּ כִּיסְכֶם.



7 נוֹחַ יְהִי לִי בֹאֲכֶם אַף צֵאתְכֶם.



8 נָדִיב אֲנִי לָתֵת; לְקַחַת – כִּילַי.


  


9 חוּשׁוּ בְּעוֹד צִבְאוֹת זְמִירַי יָצְאוּ



10 יַחְדָּו בְּעֶזְרַתְכֶם, וְעָלַי אֶמֶשׁ



11 צִוּוּ לְטַהֵר מִשְׂפַתְכֶם נֶגַע.


  


12 כִּי לֹא בְּכָל-עִתִּים מְלֹא מָן תִּמְצְאוּ



13 מִגְרַשׁ שְׂדֵה עִירְכֶם הֲלֹא הַשֶּׁמֶשׁ



14 חִישׁ יַעֲלֶה עָלָיו, וְיִמַּס רֶגַע!


  

–לט–

שיר על ישמעאל (מריאטי) הרתחן וההפכפך.

(המשקל: התנועות – – – – / – – – – / – – – – / – – – – )

  


1 מִי זֶה יִשְׁכּוֹן   /עִם יִשְׁמָעאֵל   / רֶגַע, עֵת   /יִשְׁתַּנֶּה טָעְמוֹ?



2 בּוֹ בִֿלְבַב גּוּר  /אַרְיֵה סָגוּר.   /אֵיכָה יָגוּר  / יוֹסֵף עִמּוֹ?



3 יִטְרֹף טַרְפוֹ   / בַּחְרוֹן אַפּוּ,   /מִמּוּל עָרְפּוּ  /יִשְׁבּוֹר גָרְמוֹ.



4 עֵת יִתְעַבֵּר   / עַל כָּל גֶּבֶר –   /יַבְרִיחֶנּוּ    /חִישׁ מֵעִמּוֹ.



5 מִקִּצְפּוֹ תִרְעַשׁ / הָאָרֶץ.     /לֹא יָכִילוּ   / גּוֹיִים זָעְמוֹ.


  

– מ –

שיר על ספר ה“קאנון” לאבן-סינא, ספר יסוד ברפואה אז,

(המשקל: המרובה 0– – – / 0– – – / 0– – //0– – – / 0– – – / 0– – )

  


1 אֲנִי סֵפֶר לְבֵן סִנֵי מְכוּנֶה,    /וְחָלְיָךְ אֶל בְּרִיאוּת, דּוֹד, אֲשַׁנֶּה.



2 וְכָל רוֹפֵא אֲשֶׁר יִסְכַּל נְתִיבִי   /לְרֶדֶת אֶל שָׁאוֹל דַּרְכָּךְ יְפַנֶּה.



3 לְךָ חַיִים בְּעֶצֶם בִּי קְנוּיִים,    /וּבִי מָוֶת בְּמִקְרֶה לָךְ יְאוּנֶה.


  

– מא –

שיר שבח לראשי-העם והצטנעות עצמית.

(המשקל: המרובה 0– – – / 0– – – / 0– – //0– – – / 0– – – / 0– – )

  


1 לְרָאשֵׁי עַם הָבָה  /שְׁבָחוֹת לִרְבָבָה,  / וְשִׂימֵם עַל צָבָא  /חֲיָלִים נִפְרָדִים;



2 אֲשֶׁר שִׂכְלָם מָהִיר  /וְכַשֶּׁמֶשׁ מַזְהִיר   /וְלָאוֹר הַבָּהִיר   /זְמָמָיו נִצְמָדִים.



3 וְתוֹךְ פִּיהֶם רָצוּף  /דְּבַשׁ עִם נוֹפֶת צוּף, וְ/לָהֶם הוֹד פַּרְצוּף  /וּמִלִּים נֶחְמָדִים.



4 וְכָמוֹנִי שָׁפֵל,   /חֲדַל בִּינוֹת, תָּפֵל  /בְּלִי מֶלַח, אָפֵל, –  /הֲיִדְמֶה לִנְגִידִים?



5 הֲלֹא כַעְנַן בֹּקֶר   /אֲנִי, אִם אֵחָקֵר,   /וְחֵיל דוֹבְרֵי שֶׁקֶר  /אֲשֶׁר הֵפֶךְ בּוֹדִים.



6 /גְּוִיָּתִי תּוֹהוּ,    /וְנִשְׁמָתִי בוֹהוּ,   וְ/אִם יוֹדֶה פִּיהוּ –  /כְּמוֹ מֵאָה עֵדִים.


  

–מב–

שיר ידידות למאיר ן' וירגה.

(המשקל: המהיר ב' – – 0– / – – 0– / – – // – – 0– / – – 0– / – – )

  

שיר אל כמהר"ר מאיר ן' וירגה

(אקרוסטיכון יוסף –)


1 -מִיּוֹם רְאוֹת זְמִירָתְךָ שִׁירַי     /-יַם שִׂכְלְךָ עָבַר גְּאוֹן שׁוּרַי.



2 -אוֹדָךְ, יְדִיד שַׂמְתִּיו מְאוֹר חָשְׁכִּי,  /-וַאֶעֱלֵהוּ עַל בְּכוֹר שׁוֹרִי.



3 -יָסַף בְּחֵן שִׁירָךְ וְהֵרִים כָּל     /-סִיר מִנְּתִיב רַגְלִי וְאַשּׁוּרִי,



4 -רָפָא בְּטוּב טַעְמוֹ נְגִינָתִי,     -/פָּרַח מְקוֹם הָרִי וּמִישׁוֹרִי.


  

–מג –

שיר על י"ג העיקרים לרמב’ם,

(המשקל: המהיר ב' – – 0– / – – 0– / – – // – – 0– / – – 0– / – – )

  


1 נִמְצָא וְאֶחָד הוּא אֱלוֹהֵינוּ,    /לֹא גּוּף וְלֹא הוֹוֶה, אֲבָל קַדְמוֹן.



2 אֵין לַעֲבוֹד בִּלְתּוֹ, וְאִמְרָתוֹ    /תִּזַּל בְּפִי יוֹדְעָיו כְּטַל חֶרְמוֹן.



3 לֹא קָם כְּמֹשֶׁה צִיר וְדָת נָתַן,   /אֵצֶל אֱלוֹהִים הָיְתָה אָמוֹן?



4 נִצְחִית קְבָעָה צוּר לְשׁוֹמְרֶיהָ,   /אֵין מִלְּפָנָיו פּוֹעֳלוֹ יִטְמוֹן.



5 עַל טוֹב רַע גּוֹמֵל, וּבֶן יִשַּׁי יִשְׁלַח, וְסוֹף יָקִים קְהַל הָמוֹן.


  

– מד –

גם שיר זה על י"ג המידות לרמב’ם.

(המשקל: המרובה 0– – – / 0– – – / 0– – //0– – – / 0– – – / 0– – )

  


1 דְּעוּ צוּרְכֶם וְדִבְקוּ בוֹ, עֲבָדָיו,   /אֲשֶׁר נִמְצָא וּבִרְיוֹתָיו שְׂהָדָיו.



2 וְהוּא אֶחָד, וְאֵין עוֹד מִלְבַדּוֹ,   /וּמַמְצִיא כָּל וּמַבִּיט אֶל יְחִידָיו.



3 וְהוּא קַדְמוֹן בְּלֹא גֶּשֶׁם, וְגוֹמֵל   /לְשׂוֹנְאָיו רַע, וְטוֹבָה אֶל יְדִידָיו.



4 וּמַשְׁפִּיעַ נְבוּאָה אֶל בְּנֵי אִישׁ,   /וְרַק לוֹ יַעֲבוֹדוּן מַעֲבָדָיו.



5 וְדָת נָתַן בְּיַד מֹשֶׁה לְעַמּוֹ,    /וְהוּא שָׁלַח נְבִיאָיו וַחֲסִידָיו.



6 וְלֹא יָמִיר לְעוֹלָם דָּת וְלֹא עַם,   /וְחִישׁ יִשְׁלַח מְקַבֵּץ אֶל שְׂרִידָיו.



7 וְיָקִים שׁוֹכְנֵי דוּמָה, וְזֹאת הִיא  /אֱמוּנָתִי בְּעִקָּרֵי יְסוֹדוֹתָיו.


  

–מה –

שיר לחנכה.

(המשקל: הארוך ו' 0– – / 0– – / 0– – / – – – / 0– – / – – – / 0– – / – – – )

  


1 בְּכִסְלֵו, כַּף-הֵא בּוֹ,  / יְשַׂמַּח עַם לִבּוֹ,  /וְיַגִּיד כָּל טוּבוֹ   לָעַמִּים וּלְאוּמִים



2 וְתִשְׁמַע כָּל-בִּרְיָה   / גְּבוּרַת מַתִּתְיָה,  /אֲשֶׁר יָדוֹ הוֹיָה   לְהַכְחִיד חֵיל קָמִים



3 בְּצוּר חִזְקוֹ נֶעְזַר,   /וְגֵרַשׁ גּוֹי אַכְזָר,  / וְחָק עוֹלָם גָּזַר   לְבָרְים וּתְמִימִים,



4 לְהַדְלִיק עַל אוֹדוֹת  / תְּשׁוּעוֹת וּתְעוּדוֹת / וְלַעֲבוֹד וּלְהוֹדוֹת  לְאֵל רָם עַל רָמִים



5 אֲשֶׁר עָשָׂה נִסִּים   / וְהֵגֵן עַל חוֹסִים  / עֲדֵי שָׂם כָּל-שׁוֹסִים בְּזוּיִים וּזְעוּמִים



6 וְעֲל כֵּן בִּשְׁמֹנָה    /תְּהִי לָנוּ עֶדְנָה!  / בְּבָשָׂר וּגְבִינָה    וְנִלְעַג אֶל צָמִים.



7 וְנוֹדֶה וּנְפַלֵּל,     /וְנִגְמוֹר הַהַלֵּל,  /וְנֵר נוֹסִיף כָּל-לֵיל  שְׁמֹּנַת הַיָּמִים.


 

– מ"ו –

שיר לחנוכה ישורון בו בני ישראל / בזכרם פלאי אל

(המשקל: המרובה O––– / O ––– / O –– / / O ––– / O ––– / O ––




1 בְּזָכְרִי אָז יְמֵי שִׁבְתִּי בְּצוּקָה     / וּבַת עַמִּי בְּיַד אוֹיֵב מְבַכָּה,



2 זְמַן נִמְסַר מְעוֹן צוּרִי בְּיַד צָר;     /וּבָטְלָה דָת מְזֻקֶקֶת וְזַכָּה,



3 בְּבֹא יָוָן וְשָׂם הַחִים בְּמוֹ פִּי,      /וְאֶל עַבְדּוּת מְשָׁכָנִי בְּחַכָּה,



4 וְחֶמְדַּת כָּל-צְבִימִלֵּא פְּגָרִים,     / וְהַדְרַת תּוֹאֳרִי שִׁחֵת וְדִכָּא,



5 וְיוֹם עֵינַי וְלִבִּי אֶל אֲדֹנַי,       /וְתִקְוָתִי מְמֻשֶׁכֶת, אֲרֻכָּה, –



6 הֲלֹא נִיחַם לְרָעָתִי וְרִחַם,       /וְאֶרֶץ לוֹחֲצַי סִלָּה וְהִכָּה,



7 וְנָתַן עֹז בְּמַתִּתְיָה וּבָנָיו,       /אֲשֶׁר יִחֵללְעֹז יוֹצְרוֹ וְחִכָּה;



8 וְגֵרַשׁ צָר וְטִהֵר עִיר וּמִקְדָּשׁ      / וְפָרַשׂ צֵל עֲלֵי רֹאשִׁי וְסֻכָּה.



9 וְאִיתְרַבֵּי [בנס] יוֹמֵין תְּמַנְיָאמְשַׁח רַבֵּי דְאִשְׁתַּכַּח בְּפַכָּא,



10 וְאִדְלִיקבֵּי, בְּגוֹ הֵיכְלָא, שְׁרָגָא     וְ/אַקִימְנָה [בנשמת] אֵל לְדַכָּא,   ?



11 יְחִי שָׁרְשׁוֹבְּגַן עֵדֶן עֲדֵי עַד,      /וְיוֹנַקְתּוֹ תְּהִי לַחַה וְרַכָּה,



12 וְנֶצַח נִזְכְּרָה צִדְקוֹ וְנוֹדֶה       /אֱלֹהִים חַי בְּכִסְלֵו, בַּחֲנֻכָּה.


  

– מ"ז –

(שיר יפה חברו כמהר“ר יוסףצרפתי ז”ל לחשוקתו בהיותה על המשבר זועקת בחבליה)

(המשקל: O––– –– O– –– )

  


1 לְמוּל פָּנַי         /יוֹם זָרְחָה שִׁמְשֵׁךְ



2 בְּרַעְיוֹנַי         /הִתְלַקְּחָה אִשֵּׁךְ.

3 - יְבֹרַךְ יוֹם         /עָמְדֵּךְ לְעֻמָתִי,



4 וְאֵל אָיוֹם        / הֵקִים אֲלֻמָּתִי.



5 יְהִי פִדְיוֹם        / וּפְדוּת לְאֻמָּתִי,



6 וְלַהְמוֹנַי          / אוֹרָה יְהִי מוֹשֵׁךְ,



7 וְאֶל מוֹנַי       /בּוֹ יֵאֲמֵשׁחֹשֶׁךְ



9 - וְכִי נִהְיִית  /וַיֹּחֲזֵךְ חֶבֶל



10 הֲלֹא שַׁיִת           / כִּסָּה פְּנֵי תֵבֵל



11 וְכָל-בַּיִת            /הִתְעַטְּפָה אֵבֶל.



12 אֲזַי מָתְנִי              / חָלוּ בְּצִירנַפְשֵׁךְ,



13 וּמַעְיָנָי              /מָרוּ כְּכוֹס רוֹשֵׁךְ.



14 לְמוּל פָּנַי



15 - סְמוּכִים הֵם            /לִבּוֹת יְדִידַיִךְ



16 אֲשֶׁר לָהֶם            /חֵפֶץ בְּחַיַּיִךְ,



17 וְעֵינֵיהֶם             /צוֹפוֹת לְעוֹשַׂיִךְ.



18 עֲדֵי אַדְנַי            /הֵאִיר נְתִיב יָקְשֵׁךְ,



19 וּמִסִּינַי             /זָרַח עֲלֵי רֹאשֵׁךְ.



20 לְמוּל פָּנַי



21 - פְּנִי נָא לִי       /חֵן טוֹב בְּרֹב חַסְדֵּךְ,



22 וְהַאְצִילִי              /עָלַי מְאוֹר הוֹדֵךְ,



23 וְאַל תַּפְלִי            /בֵּינֵךְ וּבֵין עַבְדֵּךְ.



24 וּמַעְיָנָי             / אַמְתִּיק בְּצוּף דִּבְשֵׁךְ,



25 וּבִרְנָנַי             / עַל טוֹב אֱהִי דוֹרְשֵׁךְ.



26   לְמוּל פָּנַי



27 - חֲשַׁקְתִּינִי          / וָאֶחְשְׁקֵךְ, עָפְרָה.



28 - זְבִיוּקְנִי         / עַצְמִי – וְאֶמְכֹּרָה!



29 - קְחִי מֶנִּי         / הַהוֹן וְהַמִּשְׂרָה.



30 וְקִנְיָנַי –        /לָךְ הֵם וְשַׁי מֶשֶׁךְ



31 וְתַחְנוּנַי           / הַעְלִי מְעוֹן קָדְשֵׁךְ.



32  לְמוּל פָּנַי


(תם)



– מח –

שיר אהבים במלין ערבים

(המשקל: ––O– –– ––O– –– ––O–)




1 עָפְרָה, תְּנִי תוֹדָה           / לִשְׁכַן לְרוּם שׁוֹכְנִי



2   אַף רַנְּנִי



3 - אַתְּ בֵּין בְּנוֹת         / הַחֵן מְאֻשֶּׁרֶת,



4 וּבְמַחֲנוֹת               / דּוֹדִים מְעֻטֶּרֶת.



5 לָךְ נַעֲנוֹת              / לִבּוֹת מְתֵי קֶרֶת.



6 כָּל-מִסְכְּנוֹת            /חַסְדֵּךְ, מְשּׂוֹשׂ עֶדְנִי,



7      לִי תִּצְפְּנִי.



8 עָפְרָה, תְּנִי…



9 - שֵׁם, יַּעֲלָה,          /טוֹב לָךְ בְּכָל-עֵבֶר.



10 לָךְ מַעֲלָה             / עַל כָּל-בְּנוֹת גֶּבֶר,



11 כָּל-מַחֲלָה             /תַּבְרִיא, וְכָל-שֶׁבֶר.



12 בָּךְיִחֲלָה           /נַפְשִׁי לְהֶגְיוֹנִי



13    אָנָּא פְּנִי.



14 עָפְרָה, תְּנִי…



15 -רַבּוּ בְּלִי        /מִסְפָּר יְדִידַיִךְ,



16 תַּחַת עֲלֵי            /חִשְׁקֵךְ וְדוֹדַיִךְ.



17 בָּם גַּעֲלִי             /מִהְיוֹת עֲבָדַיִךְ.



18 בָּם בַּחֲלִי.              /אַךְ בִּי, מְאוֹר עֵינִי,



19 הִתְעַדְּנִי.



20 עָפְרָה, תְּנִי…



21 - הֵן מִשְּׁמֵי             / קֶדֶם נְתָנוּךְ לִי



22 לִהְיוֹת יְמֵי             /חֶלְדֶּךְ צֳרִי חֶבְלִי,



23 אַף כָּל-דְמֵי             / לִבִּי, וְאַתְּ חֶבְלִי,



24 רַוִּי בְּמֵי            / כַּדֵּךְ צְמָא בִטְנִי,



25    כִּי לָךְ אֲנִי.



26   עָפְרָה תְּנִי…



27 -יוֹם נִפְגְּעָה             / עֵינִי בְּזִיו שִׁמְשֵׁךְ



28 - וָאֶפְרְעָה          / יָמִים עֲצַת נָטְשֵׁךְ.



29 - סוֹף כָּרְעָה            /בִּרְכִּי בְּפַח יָקְשֵׁךְ.



30 - פֶן אֶגְוְעָה –           / חִישׁ נָא לְתַחְנוּנִי,



31 רַעְיָה, עֲנִי!עָפְרָה, תְּנִי…


  

– מט –

שיר אל כלה תעדה כליה / בנסוע דודה מעליה

(המשקל: ––O– –– ––O– Θ )




1  אֵיךְ אֶשְׁכְּחָה מַרְאֵךְ,      /מַרְאֵה אֱלֹהִים,



2  אוֹ זִיו הֲדַר שִׁמְשֵׁךְ,       /מַחְשִׁיךְ נְגוֹהִים,



3 אוֹ רוּם כְּבוֹד שִׁבְתֵּךְעַל כָּל-גְּבוֹהִים?



4  אַתְּ מַחְמָדִי, אַתְּ            /שִׂמְחַת יְגוֹנִי.



5 אִם אִשְׁכְּחָה יֹפְיֵךְ…


  


6  רֹאשֵׁךְ כְּכַרְמֶל הוּא,       /עפְרָה תְּמִימָה.



7  שְׂעַרֵךְ כְּאָרְגָמָן,         /אָזְנֵךְ נְעִימָה.



8  וּשְׁתֵּי בְּנוֹת עֵינֶךְ         /כִּכְסִיל וְכִימָה.



9  מִצְחֵךְ כְּעֶצֶם הוֹד          /גַּלְגַּל שְׁמִֹנִִי.



10 אִם אֶשְׁכְּחָה יָפְיֵךְ…


  


11 גַּבּוֹת לְךָ בִּדְמוּת          /קֶשֶׁת עֲנָנִים,



12 יוֹרוּ בְּלֵב דּוֹדִים         / חִצִּים שְׁנוּנִים.



13 יָקָר עֲלֵי מִצְחֵךְ          /צִיץ מִפְּנִינִים.



14 נוֹשֵׂא אֲשָׁמַי הוּא,  /נוֹשֵׂא עֲווֹנִי.



15     אִם אֶשְׁכְּחָה יָפְיֵךְ…





16 בָּרָק בְּתוֹךְ עַפְעַפַּיִךְ יְעוֹפֵף.



17 הַחֵן וְהַשֵּׂכֶל     /אוֹתָן יְחוֹפֵף.



18 כָּל-צוּר לְעֻמָּתָם   /קָשֶׁה יְרוֹפֵף.



19 שָׁםשׁוֹכְנִים תָּמִיד  /לִבִּי וְעֵינִי.



20      אִם אֶשְׁכְּחָה יָפְיֵךְ..



21 אַפֵּךְ כְּמִגְדַּל עוֹז   /עוֹמֵד כְּמִצְפֶּה,



22 גִּזְרַת שְׁבוֹ, סַפִּיר,   /שֹׁהַם וְיָשְׁפֶּה.



23 מֵקִים בְּרוּחוֹ כָּל:  / נִכְפֶּה וְנִסְפֶּה.



24 מִנְּהוּ מְקוֹר רוּחִי,  / כֹּחִי וְאוֹנִי.



25      אִם אֶשְׁכְּחָה יָפְיֵךְ…





26 חִכֵּךְ כְּיַיִן הטוֹב   /תּוֹמֵךְ מְזוֹנֵךְ,



27 וּדְבַשׁ וְגַם חָלָב   /תַּחַת לְשׁוֹנֵךְ.



28 יוֹדוּ בְּנֵי אֵלִים     / אֶל שִׁיר גְּרוֹנֵךְ.



29 גִּילִי וְשִׂמְחָתִי     /הוּא, גַּם שְׂשׂוֹנִי.



30      אִם אֶשְׁכְּחָה יָפְיֵךְ…





31 אִמְרוֹת תְּבוּנָתֵךְ,   /עָפְרָה, עֲרֵבוֹת.



32 בָּשְׂמֵי לְחָיַיִךְ      /מָלְאוּ רְחוֹבוֹת.



33 יִדְּמוּ לְשִׁנַּיִךְ      / עֶדְרֵי קְצוּבוֹת.



34 אָדְמוּ שְׂפָתַיִךְ     / מִדַּם וְשָׁנִי.



35     אִם אֶשְׁכְּחָה יָפְיֵךְ…





36 צַוָּאר כְּעַמּוּד שֵׁשַּׁ תַּחַת לְרֹאשֵךְ,



37 מָשׁוְּך בְּחוּט חֶסֶד,  /מַזְהִיר בְּחֹשֶׁךְ.



38 מַטֶּה בְּחֶלְקָתוֹ   /לִבּוֹת וּמוֹשֵׁךְ.



39 בּוֹ תַאֲוָתִי, בּוֹ     /מִשְׁעַן גְּאוֹנִי.



40    אִם אֶשְׁכְּחָה יָפְיֵךְ…





41 חֵיקֶךְ וְשָׁדַיִךְ      /כִּשְׁנֵי עֳפָרִים



42 הַנָּעִים בְּשָׁטְפָם   / בֵּין הַכְּפָרִים.



43 לֹא יַעֲבוֹר רוּחַ   /בֵּין הַבְּתָרִים.



44 אֵשׁ אַהֲבָתִי בָּם   /מֵעִירצְפוּנִי.



45     אִם אֶשְׁכְּחָה יָפְיֵךְ…





46 רַכַּת בְּשָׁנִים אַתְּ,   /עַלְמָה צְנוּעָה.



47 בִּטְנֵךְ כְּעֶשֶׁת שֵׁן,   /מַעְיַן יְשׁוּעָה.



48 חֶלְקַת שְׂדֵה עֵדֶן,   /אַךְ לֹא זְרוּעָה.



49 שָׁם מַחְשָׁבִיהוּא,  /שָׁם רַעֲיוֹנִי.



50          אִם אֶשְׁכְּחָה יָפְיֵךְ…





51 שׁוֹרְרֵךְ כְּיָרֵחַ      /בְּלִי פְגִימָה.



52 שׁוֹקֵךְ וְאַלְיָתֵךְ   /מָנָה תְּמִימָה.



53 לָאִישׁ אֲשֶׁר יִהְיוּ   /אֵלֶּה תְרוּמָה



54 יָשִׂישׂ וְלֹא יָחוּשׁ   / אֶל רִישׁ וְעֹנִי.



55            אִם אֶשְׁכְּחָה יָפְיֵךְ…





56 יָפִית בְּמִגְבָּעוֹת    /לִפְנֵי יְדִידִים,



57 בִּסְעִיף וּבִמְעִיל הוֹד, אַף בִּרְדִידִים.



58 עַל צַוְאֲרוֹנַיִךְ      /נָעְמוּ רְבִידִים.



59 נָעַמְתְּ בְּסוּת עֲדִי   /וּכְסוּת מְדִינִי.



60            אִם אֶשְׁכְּחָהיָפְיֵךְ…





61 יָפוּ בְּיָדַיִךְ,       /יַעְלָה, צְמִידִים.



62 אַף אֶצְבְּעוֹתַיִךְ   /מִפָּז חֲמוּדִים.



63 נָעְמוּ בְּטַבָּעוֹת   /זָהָב אֲפוּדִים,



64 מַעְשֵׂהיְדֵי אָמָּן,   /אִישׁ תַּחְכְּמוֹנִי.



65            אִם אֶשְׁכְּחָה יָפְיֵךְ…





66 עֵת תִּצְעֲדִי אֶל קוֹל תּוֹף וַחֲלִילִים



67 יָפוּ פְְּּֿעָמַיִךְ       /אָז בַּנְּעָלִים.



68 אָז מָלְאוּ זִיוֵךְ     /כָּל-הַשְּׁבִילִים.



69 אֶשְׁכַּח שְׁנָתִי אָז,   /אֶשְׁכַּח מְזוֹנִי.



70          אִם אֶשְׁכְּחָה יָפְיֵךְ…





71 מִמַּחֲצָב עֶלְיוֹן     /נַפְשֵׁךְ חֲצוּבָה.



72 נוֹצְרָה בְּבֶטֶן      /בַּת נָדִיב חֲשׁוּבָה



73 נָפַח בְּאַפֵּךְ      / אֵל רוּחַ נְדִיבָה.



74 יִרְאַת אֱלֹהִים אַתְּ,  /שׁוֹכֵן מְעוֹנִי.



75          אִם אֶשְׁכְּחָה יָפְיֵךְ…





76 כֻּלֵּךְ נְעִימָה אַתְּ,   /מוּם אֵין בְּגוּפֵךְ.



77 אֵין בּוּז בְּנַפְשֵׁךְ, אוֹ חָכְמָה תְּשׁוּפֵךְ.



78 טוֹבָה כְּרֵאשִׁיתֵךְ   /תְּהִי בְסוֹפֵךְ.



79 שָׂאנָא, צְבִיָּה;    /עַל קֹצֶר לְשׁוֹנִי.



80            אִם אֶשְׁכְּחָה יָפְיֵךְ…





81 הֵן עוֹד וְעוֹד יֵשׁ בָּך /אַלְפֵי שְׁבָחוֹת.



82 קִצְרוּ בְּסִפּוּרָם    /שִׁיחוֹת וְשִׁיחוֹת.



83 בִּינָה בְּלִבּוֹת אֵין,   /חָכְמָה בְטוּחוֹת,



84 אֶדֹּם לְזֹאת, רַעְיָה, /אֶחְבּשׁ גְּרוֹנִי.



85          אִם אֶשְׁכְּחָה יָפְיֵךְ…





86 שָׁלוֹם, אֲשֵׁרָה, לָךְ, /שָׁלוֹם נְוָתֵךְ,



87 שִׁבְתֵךְ וְקִימָתֵךְ,   /בּוֹאֵךְ וְצֵאתֵךְ.



88 שָׁלוֹם לְיוֹלָדֵךְ     /וּלְכָל-עֲדָתֵךְ.



89 בָּרוּךְ יְהִי יוֹצְרֵךְ,   /צוּרִי וְקוֹנִי.



90          אִם אֶשְׁכְּחָה יָפְיֵךְ…


תם ונשלם

– נ –

שיר חבר המשורר מתהפך מרע לטוב ומטוב לרע

(המשקל: המהיר ב ––O– / ––O– /–– // ––O– / ––O– / –– )




1 נִבְדָּל תִּהִי מֵרַע, וְאַל תִּפְרַע.נִכְחָךְ תְּשַׁו יֹשֶׁר וְאַל מִכְשֹׁל.



2 תִּגְדַּל וְלֹא תִדַּל, הֲכִי בָךְאֵל       יִישַׁע, וְאַל רֶשַׁע בְּךָ יִמְשֹׁל.


  

– נא –

וזה הפכו:

( המשקל: ה מהיר ב' ––O– / ––O– / –– // ––O– / ––O– / –– )




1 מִכְשֹׁל וְאַל יֹשֶׁר תְּשַׁו נִכְחָךְ.       /תִּפְרַע, וְאַל מֵרַע תְּהִי נִבְדָּל.



2 יִמְשֹׁל בְּךָ רֶשַׁע, וְאַל יִישַׁע        /אֵל בָּךְ, הֲכִי תִדַּל וְלֹא תִגְדַּל.


  

– נב –

שיר אל יעקב נשא אשה כעורה

(המשקל: המהיר ב' ––O– / ––O– / –– // ––O– / ––O– / –– )




1 אֶקּוֹב אֲשֶׁר אֶת יַעֲקֹב עָקַב,       / וַיַּחֲלִיף אִשְׁתּוֹ אֲשֶׁר זָבַן.



2 חָשַׁב לְנַשֵּׁק אֶת פְּנֵי אִשְׁתּוֹ,       / וַיַּרְא וְהִנֵּה הֵם פְּנֵי לָבָן.


  

– נג –

אל איש בן מחפיר מבאיש

(ה(המשקל: המרובה O––– / O––– / O–– // O––– / O––– / O–– )




1 אֱמוֹר נִפְעָם,אֱוִיל נִזְעָם וּבוּז עַם:     /הֲיֵשׁ בָּךְ אוֹת    /לְךָ תֵּאוֹת וְתִנְעַם?



2 וְאַתְּ כִּפְעוֹר,  /כְּבֶן צִפּוֹר וְכִבְעוֹר,    /כְּבֶן יָקֶה וְרַבְשָׁקֵה וּבִלְעָם.


  

– נד –

שיר אל בני יצחק

(המשקל: המרובה O––– / O––– / O–– // O––– / O––– / O––)




1 בְּנֵי יִצְחָק מְתֵי עָתָק וְלָצוֹן,      וְנִכְלֵיהֶם לְבַד לָהֶם לְרָצוֹן.



2 נְשִׂיאִים הֵם לְרֹאשׁ עֶדְרֵי פְרָאִים – בְּהֵמָה זֶה, וְזֶה בָקָר, וְזֶה צֹאן.


  

– נה –

שיר אל המעינים בלי השגחה

(המשקל: המרובה O––– / O––– / O–– // O––– / O––– / O––)




1 אֲשֶׁר יָרוּץ כְּצִיר חָרוּץ בְּחָכְמוֹת,   /וְלֹא יֵרֵד לְסוֹף טַעְמָם וְנִמְקָם



2 כְּאִישׁ עָבַר מְצוּלוֹת יָם וְדָכְיָם  /בְּצִי קַל, מִבְּלִי הַרְגִּישׁ לְעָמְקָם.


  

– נו –

((המשקל: המהיר ב' ––O– / ––O– / –– // ––O– / ––O– / –– )

  


1 אֵין לַעֲנוֹשׁ נוֹשְׂאֵי נְשׁוֹת זִמָּה,  /הַמְטַמְּאִים עָרְשָׂם וּמִטָּתָם.



2 אִם חָטְאוּ – הֵם יִשְּׂאוּ שֶׁבַע   /מִיַּד נְשׁוֹתֵיהֶם כְּחַטָּאתָם.


  

– נז –

שיר אל נבלי ההמון / אשר ינשאו לשם ממון

(המשקל: המרובה (O––– / O––– / O–– // O––– / O––– / O––)

  


1 אֲשֶׁר עַלְמָה יְזַוֵּג לוֹ לְהוֹנָהּ,       /וְלֹא יַבִּיט לְעַצְמָהּ וַהֲמוֹנָהּ–



2 אֱמֶת, אֵין זוֹ נְכוֹנָה לוֹ לְעֶזְרָה,      /וְלֹא קָם לוֹ לְמִקְנֶה רַקמְמוֹנָה.



3 וְהוּא עֶבֶד וְהִיא חָפְשִׁית וּבִמְעוֹן     /גְבוּרוֹת הַזְּמָן בָּנְתָה מְעוֹנָהּ.



4 וְתַחַת יַד גְּאוֹן רוּחָה יְעֻנֶה,       /וְיִתְגַּנֶּהלְקוֹל מַעְנֶה זְדוֹנָה.



5 גְּבִירְתּוֹ הִיא, וְהוּא מִקְנַת זְהָבָהּ,     /וְחָיַב לָה שְׁאֵר, כְּסוּת וְעוֹנָה.


  

– נח –

עוד בענין הראשון

(המשקל: המרובה (O––– / O––– / O–– // O––– / O––– / O––)




1 דְּבַק, נָבָל, בְּטִפְּשִׁית וְקַח שִׁית      / נְצוּרַת לֵב, פְּנֵי כֶלֶב, כְּכוּשִׁית.



2 וְאִם תָּלוּי בְּכִיסָה יַחֲסָהּ – אַתְּ      /לְמָמוֹנָהּ וְהוֹנָה לִבְּךָ שִׁית!



3 וְרָם קַרְנָךְ וְתוֹסִיף אִם מְעַט הִיא     /בְּעֵינֶיךָ עֲלֵי קֶרֶן חֲמִישִׁית.



4 עֲדֵי עִם רוֹב מְמוֹנָךְ זֶה תְּבַזֶּה      / עֲלוֹת אֶל מַעֲלָה נִצְחִית וְנַפְשִׁית.



5 אֲנִי אַךְ זֹאת אֲבַקֵּשׁ מֵאֱלוֹהִים,     /אֲשֶׁר נַעְלָה בְּאֵין תִּכְלָהוְרֵאשִׁית:



6 יְזַמֵּן לִי בְּתוּלַת חֵן, אֲשֶׁר כָּל       /פְּאֵר אִתָּה, וּמִשְׁפַּחְתָהּ אֱנוֹשִית;



7 וּמַה לִּי הוֹן, וְאַחְרֵי בּוֹחָרִי בָּה     / מְנוּחָה אֶמְצְאָה, שִׂכְלִית וְחוּשִׁית?!



8 וְנִשְׁמָתִי בְתוֹךְ גֵּוָהּאֲסוּרָה,       /עֲדֵי צֵאתָהּ לְסוֹף חוֹרִית וְחָפְשִׁית.



9 וְזֹאת מֵאֵל אֶהִי שׁוֹאֵל יְמוֹתַי      /פְּעָמַיִם, וְלֵילוֹתַי שְׁלִישִׁית.


  

– נט –

לאנשים להם ממון מאחרים וקשה עליהם לשלם

(המשקל: השלם ב' ––O– / ––O– / ––O– / / ––O– / ––O– / –––)

  


1 אִם הֶעֱלִיתֶם כַּנְּשָׁרִים אֵבֶר,       /וַתִּשְׁמְנוּ בִּרְכוּשׁ וְהוֹן כָּל-גֶּבֶר –



2 מַה תִּדְאֲגוּ אוֹ תִשְאֲגוּ אִם יַעֲלוּ     /פַּעַם לְמִשְׁקֹלֶתלְסוֹחֵר עוֹבֵר?



3 פִּרְעוּ בְּנִשְׁיֵכֶם רְכוּשְׁכֶםעַד כְּלוֹת הוֹנְכֶם, וְשִׂימוּ עַל אֱלֹהִים שֵׂבֶר.



4 אַל תַּחְשְׁבוּ כִּי יִשְׁכְּבוּ לַמָּוְתָה      /נוֹשִׁים, וְלִפְנֵיכֶם יְכַלֵּם דֶּבֶר;



5 אוֹ תַעֲלֶה עַל רוּחֲכֶם כִּי תִנְחֲלוּם,    / יוֹם יַחֲצוֹב לָהֶם זְמַנָּם קֶבֶר.



6 כִּי בָר וְשֶׁבֶר יֵשׁ לְהַחְיוֹת בַּר, וְיֵשׁ לִשְׁבּוֹר מְתַלְעוֹת הַחֲטָאִים שֶׁבֶר.


  

– ס –

שירי אהבים

(המשקל: המרובה (O––– / O––– / O–– // O––– / O––– / O––)

  


בְּזָכְרִי הוֹד הֲדַר זִיוָהּ, וּבִיקֹד



בְּרַעְיוֹנַי וּבֵין עֵינַי דְּמוּתָהּ,



בְּעֵת תֶּעְגַּבלְקוֹל עוּגָב וְתִרְקֹד,



וּבֵין יַעְלוֹת זְמַנָּהּ אֵין כְּמוֹתָהּ,



וְתִמְשׁוֹךְ בַּעֲבוֹתוֹת חֵן וְתַעְקוֹד



אֱלוֹהִים בָּחֳרִי וּבְנֵי תְמוּתָה –


 


אֲבָרֵךְ יוֹם רְצַעַתְנִי בְּדַלְתָּהּ,



בְּטֶרֶם תֵּת זְמַן דּוֹדַילְבִלְתָּהּ.


  

– סא –

אחר

(המשקל: המרובה (O––– / O––– / O–– // O––– / O––– / O––)

  


בְּעוֹדִי חַי לְעֵין אַחַי אֲסוֹבֵב



מְכוֹן שִׁבְתֵּךְ, וְלֹא אָחוּשׁ לְשׁוּרָי.



וְאֶת דַּלְתוֹת פְּתָחָיִךְ אֲחוֹבֵב



וְאָכִין לַעֲבוֹדָתֵךְ אֲשׁוּרָי.



בְּמִלַּי יוֹרְדֵי דוּמָהאֲדוֹבֵב,



וְאָקִיץשׁוֹכְנֵי עָפָר בְּשִׁירָי.


  


עֲדֵי תִשְׁעִי נְהִי שַׁוְעִי וְדִמְעִי



בְּנוֹד יִשְׁעֵךְ, וְתִשָּׁמְעִי לְשִׁמְעִי.




– סב –

(המשקל: המרובה (O––– / O––– / O–– // O––– / O––– / O––)




ְאִם רָחַקְתְּ, צְבִיָּה, מִמְּגוּרָי –



קְרוֹבָה אַתְּ לְעַצְמִי מִבְּשָׂרִי.



וְאִם חָפְשִׁי אֲנִי נֶחְשָׁב לְשׁוּרָי –



גְּבִירִי נִיב שְׂפָתַיִךְ וְשָׂרִי.



וְאִם אַרְחִיב לְעֵין רוֹאַי אֲשוּרָי–



תְּאַסְרִי חִישׁ כְּרֶגַע מַאֲסָרִי.


  


לְבַדֵּךְאַתְּ לְמִיתָתִיאֲשֵׁמָה,



וְתָשִׁיבִי בְּחֶפְצֵךְ בִּי נְשָׁמָה.


  

– סג –

שיר במחניפים

(המשקל: המהיר ב' ––O– / ––O– / –– // ––O– / ––O– / ––)

  


1 אַל תַּאֲמִין בַּמַחֲנִיפִים, כִּי       / לִבָּם, יְדִידִי, עַז כְּלֶב כֶּלֶב.



2 יוֹםיִזְבְּחוּ עַצְמָם וְיַקְרִיבוּ        /הַדָּם לְפָנֶיךָ וְהַחֵלֶב –



3 אָז כּוֹנְנוּ חִצָּם עֲלֵי יֶתֶר,        / לִירוֹת בְּמוֹ אֹפֶל לְיִשׁרֵי לֵב.




– סח – 1

שיר חרפות לפלוני אלמוני

(המשקל: המרובה (O––– / O––– / O–– // O––– / O––– / O––)




1 חֲסַר דֵּעוֹת, מְקוֹר מִדּוֹת גְּרוּעוֹת,     /תְּמוֹל חָרַד לְקוֹל הַבְלֵי שְׁמוּעוֹת,



2 וְאֶל פַּרְדֵּס זְמִירִי בָא, וְעָזַב       /פְּרִי חַיִּים וְלִקֵּט לוֹ פְּקוּעוֹת.



3 וּמַה פִּשְׁעִי בְּמוֹת סָכַל לְפִצְעִי,      /אֲשֶׁר אֹבוֹתבְּתוֹך לִבּוֹ קְרוּעוֹת.



4 בְּקַחְתוֹ מִקְּרַבשִׁירַי חֲרָבוֹת       /וְהֵבִיאָם בְּכִלְיוֹתָיו תְּקוּעוֹת.



5 וְאִם כָּשַׁל בְּמַהְמוֹרַת אֲמָרַי,      / וְרוּם קְרֵני גְאוֹן לִבּוֹ גְדוּעוֹת –



6 הֲלֹא זֶה אוֹת אֲשֶׁר חָשְׁכוּ מְאוֹרָיו,    / וְכִי רַגְלָיו בְּטִיט יָוֵן טְבוּעוֹת.



7 בְּאַבְדַּן כֹּל תְמִימִים יַחֲרִישׁוּן,      /וְאֵיךְ גַּנָּבלְבַד יַרְבֶּה שְׁבוּעוֹת.



8 הֲיֵשׁ יוֹצֵר יְהִי חוֹשֵׁש לְקִשְׁקוּשׁ     / קְדֵרוֹתָיו, לְבַדאִם הֵם רְעוּעוֹת?


  

– סט –

שיר יוכיח המשורר במאמריו / ויקנא תופש זמיריו

(המשקל: המרובה (O––– / O–– / O–– // O––– / O––– / O––)

 


1 וְאִם הוֹלְכִים זְמִירוֹתַיחֲשֵׁכִים,     /וְרַעְיוֹנַי בְּעִנְיָנַי נְבֹכִים, –



2 בְּהַזְכִּירִי כְבוֹד עַיִשׁ בְּשִׁירַי,      / בְּנֵי מַחְלִילְאַיִןלִי עֲרוּכִים.



3 בְּהַעְלוֹתִי הֲדָרָהעַל שְׂפָתִי,       /וּבָנֶיהָ סְבִיבוֹת לָהּ עֲרוּכִים



4 אֲזַי אוֹרִי יְנוֹצֵץ עַל זְמִירִי,       / וּמִמִּשְׁגֶּהמְזִימֹּתַי חֲשׂוּכִים.



5 חֲמָסִי עַל בְּלִיַּעַל וְקַנָּא,        / אֲשֶׁר כָּל-בּוּז זְמִירוֹתָיונְשׁוּכִים,



6 בְּגַנּוֹתוֹ בְּקִנְאָתוֹ אֲשֶׁר הֵם       /בְּשָׂרֵי עַם וּבִמְלִיצָיו נְסִיכִים.



7 אֲשֶׁר חִלֵּל זְמִירֵי אֵל יְהֹלֵל       / וְיִהְיוּ אוֹרְרֵי שִׁירָיו בְּרוּכִים.



8 הֲכִי הִבְרִיק בְּחִצֵּי רִיק שְׂפָתַיו,     / וְתוֹכְחוֹתָיובְּחַבְלֵי שָׁוְא מְשׁוִּכִים.



9 הֲלִבְנֵי עָשׁ אֲנִי אָכִין יְתֵדוֹת,      /וְהֵם לָעַד עֲלֵי מִצְעָד סְמוּכִים.



10 וְאִם יָתֵדכְּהַיּוֹם יַעֲמִידֵם,       /וְלָהֶם עַל פְּנֵי עָל מַהֲלָכִים.



11 וְאֵיךְ יַקְדִּים לְבָנֶיהָעֲבָדִים       / אֱנוֹש נִכְלָם, וְהֵם כֻּלָּם מְלָכִים.


  

– ע –

(המשקל: המתפשט ד ––O– / –– / ––O– / –– / ––O– / –– / ––O– / –– /)

  


1 אוֹיָה וְאֵיךְ אֶפְרַע מוּסָר, וְסוֹף יִפְרַע    /לַכֹּל אֱלוֹהִים עַל טוֹב טוֹב וְעַל רַע רָע.



2 תֵּבֶל כְּגַן חָלָק לָנוּ בְּקַו חֻלַּק,      /אִישׁ אִישׁ כְּחֶלְקוֹ, לֹא יוֹסִיף וְלֹא יִגְרַע.



3 כִּי כַּזְּרָעִים הֵם מַעְשַׂי לְמִינֵיהֶם     /וּזְמָןכְּחֹם שֶׁמֶשׁ יוֹלִיד אֲשֶׁר אֶזְרַע.




– עא –

שיר בראותו צביה תכהן פאר וביופיה תתעורר / להשתרר על המשורר גם השתרר

(המשקל:  השלם ב' ––O– / ––O– / ––O– / / –O– / ––O– / –––)





1 אֶרְאֶה צְבִיָּה עָלְתָה עַל יֶתֶר       /כָּל יַעֲלוֹת הַחֵן – וְאֶבְרַח סֵתֶר,



2 פֶּן תַעֲשֶׂה רֶשֶׁת בְּשַׂעְרָהּלִי וּפֶן אֶפֹּל בְּחִצִּים כּוֹנְנָה עַל יֶתֶר.



3 זֹאת מָלְכָה עַל כָּל-בְּנוֹת הַחֵן, וְעַל    /רֹאשָׁהּ שְׁנֵי אוּרִים וְכִדְמוּת כֶּתֶר.



4 יָפָה בְּטִבְעָהּ הִיא, וּבִלְתָּהּ כָּל-בְּנוֹת הַחֵן תְּכַבֵּסְנָה בְּסִיד וּבְנֶתֶר.


  

– עב –

שיר ואם רב טובו / במספר שירי אל יבוא

(המשקל: המרובה (O––– / O––– / O–– // O––– / O––– / O––)

  


1 כְּשׁוֹשַׁנָּה בְבֵין חוֹחִים צְפוּנָה,      /צְבִיָּתִי לְעוּמָתִי נְתוּנָה.



2 וְאֵיךְ יֶחְשֶׁה וְלֹא יִרְעַשׁ? וְיַקְשֶׁה     /כְּצוֹר לִבּוֹ אֲשֶׁר אֵין בּוֹ תְבוּנָה.



3 הֲקָם חָכָם וְאִישׁ עָנָו כְּמשֶׁה,      /וְנִתְקַשָּׁהבְּחִדּוּשׁ הַלְּבָנָה.


  

– עג –

שיר אל שני רבני השוא

(המשקל: המרובה (O––– / O––– / O–– // O––– / O––– / O––)

 


1 זְמַן הִשְׁקָה לְבִין בוֹנֵיטוְאַבְרָם      /בְּכוֹס סִכְלוּת וְכִסָּם כַּסְּמִיכָה.



2 לְשָׁוחְטָם מַאֲכֶלֶת לוֹ, וְיָתֵד       / לְתָקְעָהּ חִישׁ בְּרַקָּתָם עֲרוּכָה.


 

– עד –

(המשקל: המרובה (O––– / O––– / O–– // O––– / O––– / O––)

  


1 צְאִי, שִׁפְחָה שְׁחַרְחֹרֶת, קְדֵשָׁה,     /מְעִיל לַזוּתוְסוּת עַזּוּתלְבוּשָׁה.



2 כְּבוֹדֵךְ צֵאת בְּכֶרֶס שֶׂה עֲטוּפָה,     /וְאֵין פִרְשׁוֹמְלֹא אַפֵּךְ לְבוּשָׁה.


  

– עה –

שיר מסה ומריבה / כלו רצוף אהבה

(המשקל: התנועות –––– / –––– / –––– / –––– )




1 חַיִּים קָצִים לִשְׁנֵי לֵצִים,פּוֹרְצֵי גָדֵר,    /עִבְרִים נִצִּים,



2 אוֹכְלֵי חֶלְבִּי עִם דַּם לִבִּי        /וּלְהַכּוֹת בִּי    יוֹם יוֹם אָצִים.



3 סוּרוּ, אַחִים,צִינִים, פַחִים,       /לַגּוּף חוֹחִים,  לַלֵּב – חִצִּים!



4 אֵין בִּכְלֵיכֶם,אַף עָלֵיכֶם;        /רַק רַגְלֵיכֶם    לָרָע רָצִים.



5 הַרְפּוּ מֶנִּי,עוֹרְקֵי מִנִּי          /עֵדֵן גַנִּי      צִצִּים, פֹּרְחִים!



6 חוּץ מִגִּדְרִי שָׁמִיר יַפְרִיא.        /מִבֵּין יַעְרִי    יִכְלו קוֹצִים.


  

– עו –

((המשקל: המרובה 0 ––– / 0 ––– / 0 –– // 0 ––– / 0 ––– / 0 ––)

  


1 גְּדִי סוֹהַר דְּלִי לָקַח שְׁפַל רֹאשׁ,   /וְיִדְאָגוּ בְשַבְּתַי, נֶעֱצָבוּ.



2 וְלַקֶּשֶׁת נְשׂוֹא הָרֹאש, וְלַדָּג     / מַמוֹן נִכְנַס וְכֵס צֶדֶק וְטוּבוֹ.



3 תְּמוּר עַקְרָב יְהִי אָדוֹם וְנִלְחָם,   / תְּמוּר טָלֶה,וּמַאְדִּים שָׁם וְרִיבוֹ.



4 וְלָאַרְיֵה בְּבוֹר יוֹצֵא וְנִכְנָס,     /וְיִבְעַר אֵשׁ מְאוֹר שֶׁמֶשׁ סְבִיבוֹ.



5 וּבַר לֶחִי לְמֹאזְנַיִם וְלַשּׁוֹר      /מְמוֹן יוֹצֵא וְנוֹגַהּ עַל נְתִיבוֹ



6   וְחִבּוּר לַבְּתוּלָה לַתְּאוֹמִים     /יְהִי דֶרֶך, וְכוֹכָב יֶחֱנֶה בוֹ.



7 וְהַסַּרְטָן בְּלֹבֶן עַם קְהִלָּה     /בְּאַחְרוֹנָה, וְהַלְּבָנָה בְּקִרְבּוֹ.



8 וְסַף נִכְנָס בְּרֹאש קַו הַתְּלִי הוּא,   /וְסַף יוֹצֵא יְהִי שׁוֹכֵן זְנָבוֹ.


  

– עז –


1   וְאִם קָנָה סְכָכִי וַעֲרָבוֹת,      /זְבוּל אֶדְמֶה לְיוֹדְעַי וַעֲרָבוֹת.



2   אֲנִי זִכְרוֹן עֲנָנִים סָכְכוּ אָז לְיִשְׂרָאֵל בְּמִדְבָּר, בָּעֲרָבוֹת.




– פ - 2


1   כָּל-אִיש יָגֵל  בַּעְוֹן עֵגֶל,   עֵת בִּקְהַל עַם    יִשׁפּוֹך שִׂיחַ.



2   וּבְדוֹרְשִׁי בָם לִרְאוֹת טִיבָם כָּל רָב רִיבָם    שָׁוְא יָפִיחַ.



3   זֶה רִיק אוֹזֵר, זֶה שָׁוְא גּוֹזֵר, הַדִּין חוֹזֵר     אִם תּוֹכִיחַ.


 

– פ/ א' –

(המשקל: המרובה 0 ––– / 0 ––– / 0 –– // 0 ––– / 0 ––– / 0 ––)

 


1   בְּאַשְׁפּוֹת עִיר יְהִי שִׁבְתָּךְ וְאָכְלָךְ,     / וְכִבְהֵמוֹת מְזוֹהָמוֹת מְלוֹךְ לָךְ!



2   הֲתִשְׁכּוֹן, יַעֲקֹב, בִּקְהַל קְדוֹשִׁים,     /וְאַתְּ בַּעַר, חֲזִיר יַעַר מְלֻכְלָךְ?!


  

– פא –

(המשקל: המהיר ב' – – 0 – / – – 0 – / – – // – – 0 – / – – 0 – / – – )

 


1   בָּרָא וְהִמְצִיא כֹּל בְּחָכְמָה אֵל;      /אַךְ כֹּל בְּפֶשַע הַזְּמַן חָרַב.



2   בָרַח בְּכוֹרַת מַחְמַד תֵּבֶל,     /וּלְמַעֲנוֹ כָּל זִיו אֱנוֹשׁ עָרַב.



3   בָּרַע וּבַשָּׁוְא אָהֲבָה נַפְשׁוֹ.     / כָּל פּוֹעֲלֵי אָוֶן וְרִיק קֵרַב.



4   בָּרָק חֲנִיתוֹ כָּל נְדִיבֵי עַם      /הִבְהִיל, וְאוֹתָם לַחֲטוֹף
אָרַב.


  

– פב –


1   יְשׁנָה אַתְּ. אֲנִי נֵעוֹר וְנוֹדֵד,



2   וּמִתְנַמְנֵם סְבִיב בֵּיתֵךְ, עֲדִינָה.



3   יְשֵׁנָה אַתְּ. אֲנִי צוּרִים אֲעוֹדֵד!



4   בְּמַכְאוֹבִי, וְאַחְשִׁיךְ הַלְּבָנָה.



5   יְשֵׁנָה אַתְּ. וְזִיו מַרְאֵךְ יְשׁוֹדֵד



6   תְּנוּמָה מִבְּנוֹת עֵינַי וְשֵׁנָה.


  


7   בְּצַלְמֵךְ כָּל מְזִמּוֹתַי כְּנוּסִים,



8   וְכַדּוֹנַג בְּתוֹךְ אִשֵּׁךְ נְמַסִּים.


 

– פג –

(המשקל: המרובה 0 ––– / 0 ––– / 0 –– // 0 ––– / 0 ––– / 0 ––)

 


1   בְּגַב עֵינֵך, צְבִיַּת חֵן, סְגֻלָּה



2   לְשׁוֹדֵד מִמְּשׂוֹשׂ תֵּבֵל פְּאֵרוֹ.



3   וְלוֹ תַבְנִית חֲצִי קֶשֶׁת עֲגֻלָּה,



4   כְּמוֹת סַהַר, בְּהִתְחַדֵשׁ מְאוֹרוֹ.



5   וְהוּא עוֹמֵד עֲלֵי עַיִן כְּגֻלָּה,



6   כְּנֵזֶר הוֹד לְנִיצוֹצָיו וְאוֹרוֹ.


  


7   וְהֵם רָצִים כְּרוּץ חִצִּים חֲרוּצִים,



8   וְכָל-עֵת יוֹצְאִים נֶגְדִּי חֲלוִּצִים.


  

– פד –

(המשקל: המרובה 0 ––– / 0 ––– / 0 –– // 0 ––– / 0 ––– / 0 ––)

  


1   מְאוֹר עֵינֵךְ וְנִצּוֹצָיו חֲצָצִים,



2   וְגַבּוֹתָיו קְשָׁתוֹת הֵם דְּרוּכוֹת.



3   וְלִפְרוֹץ בַּחֲשׁוּקַיִךְ פְּרָצִים



4   בְּכָל-עֵת הֵם עֲלֵי יֶתֶר עֲרוּכוֹת.



5   לְמַחְצָם מוֹפְלִים יוֹם יוֹם רְצוּצִים



6   רְבָבוֹת, גוֹוְעִים מֵאֵין אֲרוּכוֹת.


  


7   וְלִבֵּךְ זָר וְעַז מִצּוֹר וְאַכְזָר



8   וּמִמֵּך אֵין יְדִיד נִצּוֹל וְנְעֶזָר.


  

– פה –

(המשקל: המרובה 0 ––– / 0 ––– / 0 –– // 0 ––– / 0 ––– / 0 ––)

  


1   אֲהָהּ, כַּמָּה מְצוֻא חִנֵּך אֲשַׂבֵּר,



2   וּבַמָּה אֶת פְּנֵי חַסְדֵּךְ אֲכַפֵּר?



3   וְכָל-עֵת שִׁיר בְּמַהְלָלֵךְ אֲחַבֵּר,



4   וְגָדְלֵךְ בּוֹ לְכָל-יָבֹא אֲסַפֵּר.



5   וְלֵב כֶּלֶב נְהִי בִּכְיִי יְשַׁבֵּר,



6   וְכִלְיוֹתָיו לְאָבָק דַּק יְעַפֵּר.


  


7   וְאַתְּ שָׁמִיר לְבָבֵךְ שַׂמְתְּ וְעָרְפֵּךְ,



8   וְאָזְנֵךְ אֶל תְּחִנּוֹתַי כְּמַשְׁפֵּךְ.


  

– פו –

(המשקל: המרובה 0 ––– / 0 ––– / 0 –– // 0 ––– / 0 ––– / 0 ––)

 


1   בְּעוֹדֵךְ רַעֲנָנָה כַזְּמוֹרָה,



2   בְּהַבְשִׁיל אֶשְׁכְּלוֹתַיִךְ עֲנָבִים,



3   וּבֵין חוֹחִים כְּשׁוֹשַנָּה שְׁמוּרָה



4   הֲדַר רֵיחֵךְ וְטוֹב טַעְמֵךְ עֲרֵבִים –



5 הֲטוֹב כִּי סוֹרְרָה תְהִי, וּמוֹרָה



6   בְּתֹך דּוֹדִים כְּקַשׁ אֶל תּוֹך לְהָבִים?!


  


7   וְזִקְנָה תִּמְצְאֵךְ רֶגַע, וְשֵׂיבָה,



8   וּמֵאֵין דּוֹד בְּמַר תִּבְכִּי, עֲצֵבָה.


  

– פז –

(המשקל: המרובה 0 ––– / 0 ––– / 0 –– // 0 ––– / 0 ––– / 0 ––)

  


1   רְאִי, עָפְרָה, הֲכִי עָפָר יְסוֹדֵךְ,



2   וְאֶל עָפָר תְּשׁוּבָתֵךְ וְסוֹפֵךְ.



3   וְסַף הוֹדֵךְ, וְתַם לָרִיק כְּבוֹדֵךְ



4   בְּבֹא רִמָּה וְתוֹלֵעָה בְּגוּפֵךְ.



5   זְמָן יִלְחוֹך עֲפַר רַגְלֵךְ בְּעוֹדֵךְ



6   צְבִיַּת חֵן, וְעִם זִקְנָה יְשׁוֶּפְךְ.


  


7   חֲזִי חֶסְרוֹן יְסוֹד גֵוֵךְ וְדוֹפְיֵךְ,



8   וְאַל תִּגְאִי לְטוֹב מַרְאֵךְ וְיוֹפְיֵךְ!


  

– פח –

(המשקל: המרובה 0 ––– / 0 ––– / 0 –– // 0 ––– / 0 ––– / 0 ––)

 


1   זְמָן יַשְׁפִּיל לְסוּס אַבִּיר גְּאוֹנוֹ



2   בְּתֵת אֶל פִּיו וּבֵין שִׁנָּיו רְסָנִים.



3   וְיִמְזוֹג סַם לְכֹל, יָמִית מְזוֹנוֹ,



4   וְכִרְבִיבִים יִשַׁבֵּר הָאֲבָנִים.



5   זְמָן צוּרִים בְּרוֹב כֹּחוֹ וְאוֹנוֹ



6   יְשִׂימֵם חִישׁ לְאָבָק דַּק טְחוּנִים.


  


7   אֱמֶת, אֵין לַזְּמָן שֵׁבֶט יְרוֹעֵךְ,



8   וְאֵין כּוֹכָב וְעֶבְרוֹת דּוֹד יְנִיעֵך.


  

– פט –

(המשקל: המרובה 0 ––– / 0 ––– / 0 –– // 0 ––– / 0 ––– / 0 ––)

 


1   זְמָן, הַחֵן אֲשֶׁר זָרַע בְּמִצְחֵךְ –



2   יְאַסְּפֵהוּ וְלֹא יוֹסִיף לְתִתּוֹ.



3   וְכֵס גָּבְהֵךְ אֲשֶׁר חָשַבְתְּ לְנִצְחֵך –



4   שְאוֹל יוֹרִיד בְּבֹא יוֹמוֹ וְעִתּוֹ.



5   וְחֶבֶל, בּוֹ קְשַרְתִּנִי בְּנוֹצְחֵךְ



6   זְמָן יִכְרוֹת בְּמַזְמַרְתּוֹ וְאִתוֹ.


  


7   זְמָן מַשְׁפִּיל, זְמָן מֵרִים וּמֵקִים.



8   וְעוֹשֶׂה דִין וּמִשְׁפָּט לַעֲשׁוּקִים.


  

– צ –

(המשקל: המרובה 0 ––– / 0 ––– / 0 –– // 0 ––– / 0 ––– / 0 ––)




1   הֲלא זִקְנָה תְבַלֶּה כָּל-הֲוָיָה,



2   עֲדֵי בָאָה לְתַכְלִיתָהּ וְסוֹפָהּ.



3   וְכָל-דּוֹמֵם וְצוֹמֵחַ וְחַיָּה



4   זְמָן יָנִיף לְפָנֶיהָ תְנוּפָה.



5   וְכָל-מוּרְכָּב לְתַחְתִּיּוֹת נְשִׁיָּה



6   תְּרִיצֵהוּ כְּרוּץ גַּלְגַּל, כְּסוּפָה.


  


7   וְכֵן זִקְנָה הֲדַר יוֹפְיֵךְ תְבַלֶּה,



8   וּמוּמַיִךְ לְעֵינֵי כֹּל תְּגַלֶּה.




– צא –

(המשקל: המרובה 0 ––– / 0 ––– / 0 –– // 0 ––– / 0 ––– / 0 ––)




1   יְמֵי זִקְנָה מְעָט מִזְעָר וְרָעִים



2   מְלֵאִים צִיר וְיָגוֹן וַאֲנָחָה.



3   בְּכָל-מַכָּה וְחֹלִי רַע נְגוּעִים,



4   וּבָם קֶבֶר לְכָל-גֶּבֶר וְשׁוּחָה.



5   יְמֵי בַחְרוּת וְשַׁחְרוּת שַׁעֲשׁוּעִים



6   וְכָל-בִּרְיָה בְּחֶבְרָתָם שְׂמֵחָה.


  


7   בְּחִבָּה חַבְּקִי, עַלְמָה, עֲלָמִים



8   בְּעוֹד נוֹצֵץ בְּמִצְחֵךְ זִיו עֲלוּמִים!


  

– צב –

(המשקל: המרובה 0 ––– / 0 ––– / 0 –– // 0 ––– / 0 ––– / 0 ––)

  


1   בְּחָכְמָה שַׂעֲרוֹת רֹאשֵׁךְ אֲרוּגִים,



2   בְּתוֹךְ רֶשֶת תְּמוֹל, יַעְלָה, רְאִיתִים,



3   סְבִיב עָרְפֵּךְ וְקָדְקֹדֵךְ נְסוֹגִים,



4   מְלֶאכֶת חוֹשְׁבִים, מַעְשֵׂה עֲבוֹתִים.



5   וְיוֹצְאִים מֵחֲרַכֶּיהָ שְׂרוּגִים



6   כְּצֵאת שֶׁמֶשׁ בְּעָבְרוֹ בֵּין הַבְּתָרִים.


  


7   אֲזַי לָכַדְתְּ בְּרֶשֶׁת זוּ עֲצָמִים



8   וְאָסַרְתְּ בַּעֲבוֹתוֹת שַׂעְרֵךְ זְמָמִים.


  

– צג –

(המשקל: המתקרב 0 –– / 0 –– // 0 –– 0 –– // 0 –– / 0 –– // 0 ––/ 0 ––)

  


1   בְּזִבְחֵי עֲדָנִים וּמִשְׁתֵּה חֲתָנִים,   /בְּיוֹם אֵל יְצַו אֶל   שְׁלֹמֹה שְׁלוֹמוֹ,



2   יְדַלֵּג וְיִשְׂגַּב, / וְיֶעְגַּב עֲלֵי גַב    /כְּלֵי שִׁיר, וְעוּגָב   יְסוֹבֵב נְאוּמוֹ



3   וְחָלָה מְחוּלוֹ, /וּמֵת מִבְּלִי לוֹ    /בְּלִילוֹ לְשָׂבְעָה    בְּלִילוֹ וְיוֹמוֹ.



4   בְּצִירוֹ בְּצִירוֹ צֳרִי אֶל בְּשָׂרוֹ,   / וְצוּר מֵהֲדוֹמוֹ    בְּצוּמוֹ הֲמָמוֹ.



5   זְמוֹרוֹת זְמִירוֹת לְמַד פִּיו לְמַרְפֵּא  / וּבָם כָּל-שְׁנָתוֹ,    שְׁנָתוֹ וְנוּמוֹ.



6   וְעֵינוֹ בְּיֵינוֹ,  וְרוּחוֹ בְּסִיחוֹ    / יְנַחֵם, וְיַחֵם    לְחוּמוֹ לְחֻמּוֹ.


  

– צד –

(המשקל: המהיר ב' – – 0 – / – – 0 – / – – // – – 0 – / – – 0 – / – – )


1   דּוֹדִי, יְדִיד הוֹדִי וְהוֹד חֶמְדִּי,    /קִשְׁרִי בְּךָ גָּדֵל וְהִצָּמְדִי,



2   עַד כִּי בְּשִׁבְתִּי עִמְּךָ, יוֹאָב,     /מוֹשַׁב אֱלוֹהִים אֶחְשְׁבָה עִמְדִי.



3   אִם יִפְגְּעוּ בִי מַלְאֲכֵי עֶלְיוֹן,     /אוֹ יִתְפְּשׂוּ אֵלִים כְּנַף בִּגְדִּי –



4   אֵלֶּה וְאֵלֶּה בִּלְתְּךָ, הַשָּׂר,      /הֶבֶל כְּצִיץ נוֹבֵל וְשָׁוְא נֶגְדִּי.



5   רֶגַע לְנַפְשִׁי יֶעֱרַב שִׁמְשִׁי,      /עֵת אֶחֱשׁוֹב נוּדִי וְהִפָּרְדִי.



6   עֵת מִמְּךָ אֶרְחַק, וְאִם שַׁחַק    /אֶסַּק – הֲלֹא אֶדְמֶה שְׁאוֹל יוֹרְדִי.



7   הִפָּרְדְךָ מֶנִּי הֲמָמָנִי.       /דַּלְתִּי וְעָמַדְתִּי עַל גִּלְדִּי.



8   שָׂבְתִּי כְּבֵן שִׁבְעִים תְּמוֹל, לוּלֵא   / שַׁבְתָּ וְחִדַּשְתָּ יְמֵי חֶלְדִּי.


  

– צה –

(המשקל: השלם – – 0 – / – – 0 – / – – 0 –// – – 0 – / – – 0 – / – – 0 –)

 


1   בִּכְלוֹת מְאוֹר נֵרִי, וְאִם כָּהָה וְנָס  /לֵחֹה אֲחַבֵּר שִׁיר בְּטֶרֶם אֶשְׁכְּבָה.



2   אָחִישׁ לְהַשְׁלִימוֹ בְּמַתְכֻּנְתוֹ, עֲדֵי   /יְהִי כְּלִיל יוֹפִי, וְלֹא אֶתְעַכְּבָה.



3   כִּי כָבְדּוּ עֵינַי, וְנַפְשִׁי עַל כְּרוב    /שֵׁנוֹת וְעַל עָבֵי תְנוּמוֹת רָכְבָה.


 

– צו –

(המשקל: המרובה 0 ––– / 0 ––– / 0 –– // 0 ––– / 0 ––– / 0 ––)

  


1   לְאֵל זָבְחָה לְבָבְךָ, דּוֹד, וּפָלְחָה      /וְכִזְרוֹעוֹ עַשֵּׂה חַיִל וְצָלְחָה!



2   וְהַעְלִים סוֹד מֵאֲהוּבַת לְבָבְךָ    /לְכִי תִיכוֹל עֲלֵיה כּורָא דְמָלְחָה.


  

– צז –

(המשקל: הקטוע – – 0 – / – 0–– / – 0 –// – – 0 – / – 0–– / 0 – –)

  


1   מוֹרֵה נְבוּכִים וְאוֹר לַחֲשֻכִּים      / קוּמָה וְעַל כָּל-מְלָאכָה מְלֹכָה!



2   וְּזעַם בְּנִקְלֶה חֲסַר לֵב, מְגַלֶּה      / פָּנִים בְּךָ רַק כְּדָת וַהֲלָכָה.


  

– צח –

(המשקל: המהיר ב' – – 0 – / – – 0 – / – – // – – 0 – / – – 0 – / – – )


1   שַׁחֵר רְצוֹן קוֹנָךְ וְהַכְעֵס אֶת    /יִצְרָךְ, אֲשֶׁר עַד כֹּה בְּךָ לֹחֶם.



2   אַל, יַעֲקֹב, אַל תֶּאֱהַב שֵׁנָה!    /עוּרָה, פְּקַח עֵינָךְ, שְׂבַע לָחֶם!


  

– צט –

(המשקל: המרובה 0 ––– / 0 ––– / 0 –– // 0 ––– / 0 ––– / 0 ––)

  


1  כְּמָן יוֹרֵד יְמֵי נוֹעַר, יְדִידַי,      /אֲשֶׁר בַּעַר בְּרַגְלוֹ דָּשׁ וְרָמַס.



2  לקוט שחר מזונך אל תאחר!     /ראה, יום בא, וחם השמש –ונמס!


  

– ק –

המשקל: הארוך 0 ––/ ––– / 0 –– /––– / 0 –– / –––/ 0 –– / –––)

 


1 אֲבוֹי עַל דּוֹר אוֹבֵד,    /וּבֶן בָּקָר עוֹבֵד,   /עֲווֹן עֵגֶל פָּרָה    /וְאֵין חָכָם יָבֶן.



2 וְאִם אוֹמַר: “בִּינוּ לְהִטָּהֵר!” –יַעְנוּ: “בְּיוֹם מָחָר פָּרָה תְּטַהֵר צוֹאַת בֵּן!”


  

– קא –

(המשקל: השלםב’– – 0 – / – – 0 – / – – 0 –// – – 0 – / – – 0 – / – – –)

 


1   אִם בֶּאֱדוֹמִי הַצְּבִיָּה חָשְׁקָה,    /וְתֶּאֱהַב לָבְנִי כְּאִישׁוֹן עֵינָהּ –



2   כִּי בָם מְאוֹרוֹת עַל בְּשָׂרָה יִזְרְחוּ,  /וּבְחוֹלְפָם יֶחְשַׁךְ כְּאִישׁוֹן עֵינָהּ.




– קב –

(המשקל: המרובה 0 ––– / 0 ––– / 0 –– // 0 ––– / 0 ––– / 0 ––)

  


1      אֲשֶׁר יָכִין תְּבוּאָתוֹ בְּבֵיתוֹ     /לְפִי אָכְלוֹ וְצָרְכּוֹ כָּל-שְׁנָתוֹ –



2      אֱמֶת, יֹאכַל סְעוּדָתוֹ בְּשִׂמְחָה,   /וְאִם יִשְׁכַּב –וְעָרְבָה לוֹ שְׁנָתוֹ.


  

– קג –

(המשקל: התנועות –––– / –––– /–––– / ––––)

  


1  אִם מִקְרֶה זָר, /אוֹ שוֹט אַכְזָר    /קִנְיָנָךְ אוֹ גוּפָךְ נָגַע –



2  חִיש הֵרָפֵא,  /פֶּן תִסָּפֵה,     /אִם יִתְפַּשֵּׁט בָּךְ הַנֶּגַע!


  

– קד –

(המשקל: התנועות ––– – / –––– / – – –– / – –––)

  


1   צוּר יִשְׁתַּבַּח,    /מֵקִים צֶמַח     /צַדִּיק לָנוּ,  /סוֹלֶת קֶמַח.



2   מַמְתִּיק לֵב מַר      /עֵת שִׁיר יֹאמַר,      /בּוֹ כִּבְתָּמָר  /הַחֵן יִצְמַח.



3   בּוֹ כָּל אִישׁ נוּג    /יִמְצָא תַעְנוּג,    / וּנְכֵה רוּחַ   יָגֵל, יִשְׂמַח.



4   וּבְצֵאת מִלַּת    / פִּיהוּ –מַעְלַת    /כָּל שִׁיר זוּלַת שִׁירוֹ תִּמַּח.


  

– קה –

(המשקל: המרובה 0 ––– / 0 ––– / 0 –– // 0 ––– / 0 ––– / 0 ––)

  


1   בְּמִסְתָּר יֶאֱרוֹב רָשַׁע עֲנִיִּים,    /וְיִמְשׁוֹךְ לַחֲטוֹף אוֹתָם בְּרִשְׁתּוֹ.



2   וּמַאְוָיָו וְחַיָּיו יַחֲטוֹף אֵל,     /וְרָשׁ יִירַשׁ פְּקֻדָּתוֹ וְאִשְׁתּוֹ.


 

– קו –

(המשקל: המרובה 0 ––– / 0 ––– / 0 –– // 0 ––– / 0 ––– / 0 ––)

  


1   אֲנִי גוּמָה כְּנִדְגָלוֹת אֲיֻמָּה,     /וְקִבְרוֹת אִיש אֲנִי אַלְבִּישׁ כְּלִימָה.



2   וְאֵין שׁוּחָה כְּמונִי הוֹד מְשׁוּחָה,   /בְּעוֹד מַרְקוּס בְּקִרְבִּי, רֹאש לְאֻמָּה.



3   גְּבִיר הֶגְמוֹן מְלָאוֹהוּ כְּרִימוֹן    /שְׂפַת דָּתִים ויון כָּל-מְזִמָּה.



4   אֲבוֹי, תֵּבֵל אֲשֶׁר נִשְׁאַר בְּחֶבֶל,    /לְבוּשׁ אֵבֶל, שְׂבַע הֶבֶל וְזִמָה.



5   וְאַשְׁרֵי כַן אֲשֶׁר הוּכָן לְשִׁבְתּוֹ,    / כְּמוֹהוּ אֵין בְּבֵית מָוֶת וְדוּמָה.



6   אֲנִי, דוֹדִים, מְעוֹן בִּינוֹת וְחָכְמוֹת,  / וְלֹא קֶבֶר לְגֶבֶר גּוּשׁ וְרִמָּה.


  

– קז –

(המשקל: המרובה 0 ––– / 0 ––– / 0 –– // 0 ––– / 0 ––– / 0 ––)

  


1  מְסֻלְסָלוֹת וְתִפְאֶרֶת כְּלוּלוֹת     / וּמִמֵטַב גְּוִיָּתִי אֲצוּלוֹת,



2  אֲשֶׁר אַתֶּן בְּתוֹךְ חֵיקִי סְגוּרוֹת,    / וּבִלְבָבִי וּבֵין טוּחַי נְעוּלוֹת –



3  קְרַבְנָה לִי וְהַבְנָה לִי לְקוֹלִי,     /וְאָזְנַיִם לְמִשְׁמַעְתִּי חֲלוּלוֹת.



4  הֲלֹא לִשְׁלָשְׁתְּכֶם בָּא עֵת יְדִידוּת,      /וְעֵת לִהְיוֹת אֱלֵי עֹפֶר בְּעוּלוֹת,



5  וְנָכוֹנוּ שְׁדֵי חֵפֶץ בְּחֵיקְכֶם,      /וְלִבּוֹת דּוֹד לְמַרְאֵכֶן אֲמוּלוֹת;



6  וְאַתֶּן מַעֲדַן מֶלֶךְ וְחַלּוֹת,       /בְּנוֹפֶת צוּף וְשֶמֶן טוֹב בְּלוּלוֹת;



7  וְהוֹאַלְתִּי מְצֹא לָכֶם מְנוּחָה –    / צְבִי חֶמְדָּה וְחָתָן טוֹב לְמוּלוֹת.



8  וְלֹא יַסְפִּיק רְכוּשִׁי רַק לְאַחַת,    /לְמוֹהַר בַּת וְלִנְדוּנְיַת בְּתוּלוֹת.



9  סְעִיפַי יֵרְדוּ עִמְקֵי חֲקִירוֹת,     / וְנָבוֹכוּ בְּאָרְחוֹת לֹא סְלוּלוֹת.



10  הגֲדָוֹל רַחְמְכֶם מִכֶּם בְּשָׁנִים,    / וְאִם מֵרַחְמְכֶם אַתֵּן גְדוֹלוֹת?



11  יְצוּרַי יֶחֱזוּ לִי שָׁוְא וְתָפֵל,      / וְאֵין לִי בְּאָזְנַי קוֹל הֲמוּלוֹת.



12  אֲשֶׁר תָּשִׁיב שְׁאֵלָה זוּ –יְהִי לָהּ    / צְרוֹר כַּסְפִּי, וְעִתָּהּ עֵת כְּלוּלוֹת.


  

– קח –

(המשקל: המרובה 0 ––– / 0 ––– / 0 –– // 0 ––– / 0 ––– / 0 ––)

  


1  לְמוּל רַחְמִי אֲנִי רַכָּה בְּשָׁנִים,    / וְאוּלָם זֶה מְפֻרְסָם לַשְּׁכֵנִים:



2  עַדֶן לֹא צָמְחוּ שַׂעְרוֹת זְקָנִי,     /וְלוּ הַיּוֻם זְקָן כִּזְקַן זְקֵנִים.


  

– קט –

(המשקל: המרובה 0 ––– / 0 ––– / 0 –– // 0 ––– / 0 ––– / 0 ––)

  


1  אֲנִי הַיּוֹם אֱלֵי רַחְמִי עֲרוּכָה     /כְּיוֹלֵדָה לְנִין יוֹצֵא יְרֵכָהּ.



2  עֲדֶן לֹא צָמְחוּ שִׁנָּיו, לְרַחְמִי,     /וּפִי טוֹחֵן כְּמַכְתֵּשׁ, כַּמְּדוּכָה.


  

– קי –

(המשקל: המרובה 0 ––– / 0 ––– / 0 –– // 0 ––– / 0 ––– / 0 ––)

  


1   יְמוֹת רַחְמִי מְעוּטוֹת מִיְּמוֹתַי,    /וְטַעַם טוֹב אֲחַוֶּה מֵאֲחוֹתַי:



2   הֲכִי עִתּוֹ לְיַנֵּק זֶה וְדַדּוֹ,         /לְמֵאָז אֵם גְּמָלַתְנִי שְׁנוֹתַי.


 

– קיא –

(המשקל: השלםב’– – 0 – / – – 0 – / – – 0 –// – – 0 – / – – 0 – / – – –)

  


1   יִצְטַעֲרוּ הַמְצַחֲקִים עֵת יֶחֱזוּ    /בִּפְרַע קְלָפִים בָּם פְּרָעוֹת רָעוֹת.



2   מַה תִּקְרְאוּ צוֹחֵק לְאִיש נוּצַח,      / וְהוּא יִשְׁקוֹל לְנוֹצְחָיו בִּדְמָעוֹת מָעוֹת?


  

– קיב –

(המשקל: המהיר ב' – – 0 – / – – 0 – / – – // – – 0 – / – – 0 – / – – )

  


1  מִי הוּא אֲשֶׁר חָתַךְ לְהוֹרָתוֹ     / רֹאשׁ הַגְּוִיָּה צַר וְיָשֵׁב רֹאשׁ?



2  עוֹד שָׂם חֲצִי אָבִיו שְׂמֹאלִי עַל יָמִין,  /וְחִבֵּר שֵׁם אֲשֶׁר אֶדְרוֹשׁ.


  

– קיג –

(המשקל: התנועות ––– – / –––– / – – –– / – –––)

  


1   עָפְרָה יָפָה   /כִּי נִשְׁקָפָה,  /מַרְאָהּ נָאֶה, /קוֹלָהּ עָרֵב –



2   אֵין עֵין בִּרְיָה תִּשְׂבַּע יָפְיָהּ  /מִן הַבֹּקֶר   /עַד הָעֶרֶב.


  

– קיד –

(המשקל: התנועות – – – – / – – – – / – – – – / – – – – )

  


1 קוּם, רִיב אִתִּי,  /אִישׁ מִלְחַמְתִּי!   /אֶדְרוֹךְ קַשְׁתִּי,    אָרִיק חַרְבִּי.



2 יִהְיוּ כֵּלַי     /מִבְחַר מִלַּי!     /צֵא, צֵא אֵלַי,    הִלָּחֵם בִּי!


 

– קטו –

(המשקל: המרובה 0 – – – / 0 – – – / 0 – – // 0 – – – / 0 – – – / 0 – –)

  


1 הֲיַאְצִיל שִׁיר לְךָ, יוֹסֵף, בְּרָכָה,  / עֲדֵי תוֹרֶה בְּבֵית דִּינוֹ הֲלָכָה?



2 וְעֵינְךָ בַּבְּקָרִים שׁוֹכְבָה, עַד   / עֲלוֹת שֶׁמֶשׁ שְׁלִישִׁית מַהֲלָכָהּ.




– קיו–


1 וְאִם חֶרֶב בְּצַוָּארְךָ עֲרוּכָה,   / וְקֶשֶׁת הַזְּמָן נֶגְדָּךְ דְּרוּכָה –



2 יְהִי לִבְּךָ בְּאֵל דָּבֵק, יְחִיאֵל,   / וְתִקְוָתְךָ בְּחֶמְלָתוֹ בְּרוּכָה.



3 וְהוּא חֶרֶב זְמָן יִשְׁבּוֹר וְקַשְׁתּוֹ,  /וְאֶל פִּצְעָךְ יְכוֹנֵן שִׁיר אֲרוּכָה.


  

– קיז –

(המשקל: השלם ג – –0 – / – – 0 – / – – – // – –0– / – – –)

  


1 מַה לָּךְ, יְלִיד שֶׁקֶר וְזֶרַע אַיִן,   /מָלֵא כְּנוֹד שֵׂכָר וְנֵבֶל יַיִן?



2 סוֹב חַרְבְּךָ מֶנִּי! הֲלִשְׁתּוֹת תַּחְשׁוֹב      /דָּמִי כְּדַם עֵנָב, שְתוּם הָעַיִן?!




– קיח –

(המשקל: המרובה 0 – – – / 0 – – – / 0 – – // 0 – – – / 0 – – – / 0 – –)

  


1 בְּהַסְגִּירִי בְּתֹוך פִּי סוֹד וְדַלְתּוֹ  /בְּמַסְגֵּר תַּעֲמוֹד – סִתְרִי יְכֻסֶּה.



2 וְעֵת תִּפּוֹל – שְׁמִי יִגַַּל מְהֻפָּךְ,   /וְכָל-אִישׁ לַחֲטוֹף סוֹדוֹ יְנַסֶּה.


  

– קיט –

(המשקל: המרובה 0 – – – / 0 – – – / 0 – – // 0 – – – / 0 – – – / 0 – –)

  


1 אֲנִי אֵרֵד בְּתַחְתִּיּוֹת אֲדָמָה,   /וְאִם לֹא אֶחֱזֶה מִשָּׁם נְגוֹהִים.



2 וְאֶשְׁכּוֹן בֵּין הֲמוֹן שִׁדּוֹת לְבַדִּי,  /וְרַעְיוֹנַי וְעֵינַי אֶל גְּבוֹהִים.



3 בְּעוֹד סָמוּךְ לְבָבִי בָּאֲדֹנַי,    /וְנִשְׁעֲנִים זְמָמַי בֶּאֱלוֹהִים.


  

– קכ –

(המשקל: המתקרב – –/ 0 – – // 0 – – / 0 – – // 0 – – / 0 – – // 0 – – / 0 – –)

  


1 זְמָן שַׂר וְרֹאשׁ עַם יְנָאֵץ וְיִזְעַם, וְיַשְׁפִּיל וְיַפִּיל גְּבִיר תַּם וְיָשָׁר.



2 חֲסַר לֵב וְחָמֵץ   בְּכָל-עֹז יְאַמֵּץ, וּבוֹ רֵיק כְּשׂוֹרֵק בְּעֵדֶן יְאֻשַּׁר.


  

– קכא –

(המשקל: המהיר ב' ( – –0 – / – – 0 – / – – // – –0– / – – 0 –/– –)

  


1 יוֹם תֹּאכְלוּ פִּתִּי וּמֶרְקַחְתִּי,      /דּוֹדִים, וְיֵט הַפֶּה וְהַחֵיךְ לָהּ –



2 אִמְרוּ בְּשִׁיר עָרוּךְ: “יְהִי בָרוּךְ הַמְלַמְּדָהּ יַחְדָּו וְהָאוֹכְלָהּ!”.


 

– קכב –

(המשקל: – –0 – / – – 0 – / – – 0 – / – –0– / – – 0 – / – – – )

  


1 הִסְתַּכְּלִי, נַפְשִׁי, וְשׁוּרִי פוֹעֲלֵךְ,



2 הִשְׁתַחֲוִי אֵלָיו וְכִרְעִי בֶרֶך;



3 פֶּן יֶחֱרֶה אַפּוֹ וְתֹאבְדִי דֶרֶך



4 סוּרָה עֲלֵי פִשְׁעֵךְ וְעַל רֹב מַעֲלֵך.


 


5 אוֹרִי בְּאוֹר שֵׂכֶל וּמָרוֹם יַעֲלֵךְ,



6 יָאִיר וְיַגִּיהַּ בְּחָשְכֵּךְ נֵרֵךְ.



7 אַך נוֹתְנִים אֶל תַּעֲנוּגִים עֵרֶךְ –



8 חִשְׁבִים כְּחוּט רַגְלֵךְ וְכִשְׂרוֹךְ נַעֲלֵךְ!


 


9 הוּא יִגְאֲלֵךְ. הוּא יַעֲלֵךְ מִשָּׁחַת.



10 הוּא אֶת פְּנֵי אֵל חֵן וְחֶסֶד לָךְ יְמַן.



11 מַה תִּפְסְחִי עַל זֹאת וּמָה אַתְּ בוֹדְדָה?


 


12 הֵן טוֹב בְּגַן עֵדֶן מְלֹא כַף נָחַת,



13 מִכָּל-פְּאֵר תֵּבֶל וְחֶמְדַּת הַזְּמָן



14 הָרַע, אֲשֶׁר אַתְּ בּוֹ כְּהַיּוֹם נוֹדְדָה!


 

– קכג –

(המשקל: המרובה 0 – – – / 0 – – – / 0 – – // 0 – – – / 0 – – – / 0 – –)


1 קְחָה יַעְלָה פְּחוֹת מִנָּךְ מְעֻלָּה,   /וְלֹא תִהְיֶה, יְדִיד, נִכְנָע לְעֻלָּהּ.



2 וְהָרֵעַ לְמַפְרֵעַ קְנֵה לָךְ,     / וְיוֹסִיף עַל גְּדֻלַּתְךָ גְּדֻלָּה.


  

– קכד –

(המשקל: המרובה 0 – – – / 0 – – – / 0 – – // 0 – – – / 0 – – – / 0 – –)

  


1 לְבַת גִּילָךְ יְפַת מַרְאֶה קְנֵה לָךְ,  /וּמַשְׂכֶּלֶת לְהָקֵל מֵעֲמָלָךְ.



2 וּבַת טוֹבִים פְּרִי בִטְנָהּ יְשׁוּבַּח,  /וְשִׂים מָשָׁל אֲחוֹת נַחְשׁוֹן לְמוּלָךְ.


 

– קכה –

(המשקל: המתקרב – –/ 0 – – // 0 – – / 0 – – // 0 – – / 0 – – // 0 – – / 0 – –)

  


1 נְגִינוֹת עֲגוּנוֹת   /וְקִינוֹת אֲנוּנוֹת      /וְהֶמְיַת יְגוֹנוֹת    /אֲיֵלִיל וְאָהִים,



2 וְאֶשָּׂא תְלֻנּוֹת,   /טְעָנוֹת מְעֻנּוֹת,    /וְתִנּוֹת מְתַנּוֹת    /לְקוֹלִי תְמֵהִים.



3 לְאוֹר יוֹם אֲשֶׁר בָּא,   וְ/חָרְבָה חֳרָבָה,      /וְכָל-יוֹשְבֵי בָהּ    /בְּקִרְבָּה כְּמֵהִים.



4 וְזַעַם פְּרָעָם,   /בְּרֹאשָׁם פְּצָעָם,   /וְהוּעַם פְּאֵר עַם   /וְנוֹעַם נְגוֹהִים.



5 נְגִידִים וְדוֹדִים  /לְיִצְחָק חֲרֵדִים,   /וְנָדִים שְׂרִידִים      וְתוֹהִים וּבוֹהִים.



6 נְדִיבִים וְשׁוֹעִים,  /וְרֵעִים וְרוֹעִים,      /קְרוּעִים וְצוֹעִים   בְּמַר אֶל גְּבוֹהִים.



7 צְבַא רִיק וְשַׁחַק  /לְבַשׁ שֵׁשׁ וּצְחַק      /לְיִצְחָק אֲשֶׁר חָק   /בְּכִסְאוֹ אֱלוֹהִים.


  

– קכו –

(המשקל: השלם ג – –0 – / – – 0 – / – – – // – –0– / – – –)

  


1 אִם בַּחֲרִיצוּתְךָ זְמָן אָנַסְתָּ,   / דּוֹד, עַד כְּדֵי מִחְיָתְךָ כִּנַּסְתָּ.



2 עֵת תַּהֲרוֹס יוֹתֵר וְתַעְפִּיל לַעְלוֹת בִּנְיַן מְעַט הוֹנַךְ אֲזַי הָרַסְתָּ.



3 אִם תָּפֻשָׂה רַב יָדְךָ ­– לֹא תֶאְסוֹף דָּבָר, וְתָפַשְׂתָּ מְעַט – תָּפַשְׂתָּ.




– קכז –

(המשקל: התנועות – – – – / – – – – / – – – – / – – – – )

  


1 אוֹתִי תִשְׂטוֹם   / עַל הוֹלְכֵי תוֹם,   /וּבְרוּם גֵּ’וָךְ     עָלַי תָרוּם,



2 לֵאמוֹר: אַגִּיד   /אֶל הַנָּגִיד      /שִׁירוֹת אִמְרוֹת      /פִּיךָ הוֹרוּם.



3 זֹאת חֶרְפַּתְךָ   /וּכְלִימַתְךָ!     /קוּם, הַשְׁמִיעֵם      /אֶל כּוֹכְבֵי רוּם!



4 שִׂכְלָךְ כָּרַע    /בֵּין כָּל-מוּם רַע,   /אוֹ נִצְטָרַע,     /אוֹ הוּא חָרוּם.



5 גָּלָה סוֹדוֹ,    /מָטָה יָדוֹ,     /וּמְעִיל הוֹדוֹ     /כֻּלוֹ פָרוּם.



6 בָּתִּים שָׁרְתִּי      /לִךָ שָׁלַחְתִּי     /לֹא מִדַּעְתִּי     /זָרִים זָרוּם.



7 אִם עַל גַּבָּךְ    /יַחְרוֹשׁ אוֹיְבָך    /וּבְחִצִּים בָּךְ     /לֵצִים יוֹרוּם, –



8 בַּמֶּה עַתָּה    /יוֹסֵף חָטָא?     /צַוֵּם אַתָּה     /כִּי יַסְתִּירוּם!



9 שׁוּב, הִמָּלֵךְ    /עַל זֶה חֵלֵךְ!     /מַה זֶּה הוֹלֵך    /מוּמָךְ פָּרוּם?



10 רֵיק מִתְנַשֵּׂא   /לֹא תָכוֹם שֶׂה,    /כִּי כָּל כּוֹסֵה     /קָלוֹן עָרוּם.


  

– קכח –

(המשקל: – –0 – / – – 0 – / – – 0 – / – –0– // – – 0 – / – – – )

  


1 אֵיכָה, שְׁלֹמֹה, תִּטְּשֵׁנִי, שַׂר שְׁלוֹם



2 נַפְשִׁי וְאֵיךְ תּוּכַל עֲזוֹב רֵעֶךָ?



3 חַיִּים תְלֻונּוֹתַי בְּפִי יִשְעֶךָ,



4 גִּזְרַת שְׁבוֹ אַתְּ לִי וּמַחְצַב יַהֲלוֹם.


  


5 לוּלֵי רְאִיתִיךָ בְּחֶזְיוֹנוֹת חֲלוֹם



6 וָאֶעֱלוֹז לַיְלָה בְּשַׁעְשׁוּעֶיךָ –



7 יוֹם עִמְּךָ נָסַע בְּיוֹם נָסְעֶךָ



8 רוּחִי, אֲזַי נִשְׁבַּע לְבִלְתִּי שׁוּב הֲלוֹם.


  


9 כֹּה יֵט חֲסָדָיו לָךְ וְכֹה יִצּוֹרְךָ



10 צוּרָךְ! פְּקַח עָלַי לְטוֹב עֵינֵיךָ



11 כִּי חָלְשָׁה נַפְשִׁי וְדַעְתִּי פָּרֻשָׁה.


  


12 אוֹ שׁוּב עֲמוֹס עָלַי כְּלַל מַחְסוֹרְךָ



13 אוֹ צַו לְזוּן אוֹתִי בְּשֻׁלְחָנֶךָ,



14 לֶחֶם לְפִי טַפִּי וְטַפָּךְ אֶדְרְשָׁה.


  

– קכט –

(המשקל: המרובה 0 – – – / 0 – – – / 0 – – // 0 – – – / 0 – – – / 0 – –)

  


1 פְּתַח פִּיךָ, מְשׂוֹשׂ אָרֶץ וְהוֹדָהּ,     /וּבִתְחִנָּה נְשָׂא רִינָה חֲמוּדָה.



2 וּמַס תַּשְׁלִים מְשָׁלִים הַנְּעִימִים,    / וְהֵמָּה גִיל וְשִׂמְחַת בֵּית יְהוּדָה.


  

– קל –

(המשקל: המרובה 0 – – – / 0 – – – / 0 – – // 0 – – – / 0 – – – / 0 – –)

  


1 אֲנִי אֶל הָאֱמֶת אַטֶּה לְבָבִי,    /וְכָל-חֶדְרֵי קְרָבַי לָהּ אֲפַנֶּה.



2 ופִּי יַגִּיד תְּהִלּוֹת הַיְּשָׁרִים,    / וְרוּם מַעֲלְלֵי עִקֵּשׁ אֲגַנֶּה.



3 וְאַל נָא יִשְּׂאוּ פָנַי פְּנֵי אִישׁ,   / וְאֵל אָדָם בְּתֵבֶל לֹא אֲכַנֶּה.


 

– קלא –

(המשקל: המתקרב – –/ 0 – – // 0 – – / 0 – – // 0 – – / 0 – – // 0 – – / 0 – –)

  


1 לְאוֹהֵב יְדִידוֹ   /וְצֶדֶק נְגִידוֹ,     /וְאֵין קֵץ לְרוּם כֵּס /הֲדָרוֹ וְהוֹדוֹ.



2 וּצְנִיפַת חֲלִילִי,  /וְשִׁיר מַהֲלָלִי    /יְהִי לִי לְהַרְאוֹת /פְּלִיאוֹת כְּבוֹדוֹ.


  

– קלב –

(המשקל: המהיר ב' ( – –0 – / – – 0 – / – – // – –0– / – – 0 –/– –)

  


1 חוּשָׁה, עֲרוֹךְ, צוּר, עַל דְּרָכֵינוּ     / זִיו נֵר בְּנוֹ יִשַּׁי נְסִיכֵנוּ.



2 יוֹרִישׁ מְשַׂנְּאִים מִגְּבוּלָךְ אָז         / גּוֹרָלְךָ תַּפִּיל בְּתוֹכֵנוּ.


 

– קלג –

(המשקל: המרובה 0 – – – / 0 – – – / 0 – – // 0 – – – / 0 – – – / 0 – –)

  


1 מְאֹד אַל תַּעֲמִיס, דּוֹד, עַל עֲמִיתָךְ,    / וְאִם הוּא סָר לְמִשְׁמַעְתָּךְ כְּעַבְדָּךְ!



2 הֲיֵשׁ עֶבֶד לְךָ נִרְצָע כְּרַגְלָךְ? –      /וְתִלְאֶה מִנְּשׂוֹא טָרְחָךְ וְכָבְדָּךְ.


 

– קלד –

(המשקל: השלם ו – –0 – / – – 0 – //– –0– / – – 0 –)

  


1 אֶקְרָא תְעָלוֹת יַעֲלוֹת      /הַחֵן אֲשֶׁר בִּי מוֹעֲלוֹת.



2 אַךְ לִי תְעָלוֹת מְעֻלּוֹת –     /אָרִים בְּשִׁיר הַמַּעֲלוֹת.




– קלה –

(המשקל: המהיר ב' ( – –0 – / – – 0 – / – – // – –0– / – – 0 –/– –)

  


1 מַה נַּחֲזִיק טוֹבָה לְתוֹלְדוֹת יוֹם,  /אוֹ מַה נְּסַפֵּר לַזְּמָן רַבָּה?



2 נַחְנוּ כְּכוֹכָבִים בְּתוֹך גַּלְגַּל,    /תָּמִיד בְּהֵקֶף רַב וּבִמְסִבָּה.



3 זֶה יַעֲלֶה לִמְרוֹם שְׁחָקִים, עֵת   /יֵרֵד כְּנֶגְדּוֹ זֶה תְהוֹם רַבָּה.


  

– קלו –

(המשקל: התנועות – – – – / – – – – / – – – – / – – – – )

  


1 תַּלְמִיד חוֹקֵר,   /הָרִים עוֹקֵר –    /הִשָּׁמֵר לָךְ  /מִן הַשֶּקֶר!



2 נֶגְדּוֹ חֶרֶב     /שִׂכְלָךְ יִרֶב,     / מִן הָעֶרֶב   /עַד הַבֹּקֶר.


 

– קלז –

(המשקל: המהיר ב' ( – –0 – / – – 0 – / – – // – –0– / – – 0 –/– –)

  


1 חֵטְא עַמְּךָ, צוּרִי, מְחַל מָחוֹל!  / הַפְרִיש וְהַבְדִּיל קָדְשְׁךָ מֵחוֹל!



2 שׁוּר יַעֲקֹב כִּי שָׁח, וּמָעַט עַם   /מִן הָעֲנָקִים רָם וְרַב מֵחוֹל.



3 קַבֵּץ פְּזוּרֵינוּ לְעֵין עַמִּים!    /מִתְחַכְּמִים לָךְ מִבְּנֵי מָחוֹל.



4 וּנְרַנֵּנָה חַסְדָּךְ בְּקוֹל תּוֹדָה    /עַל תּוֹף וְעַל כִּנּוֹר וְעַל מָחוֹל.


 

– קלח –

(המשקל: המרובה 0 – – – / 0 – – – / 0 – – // 0 – – – / 0 – – – / 0 – –)

  


1 בְּתִמְהוֹן, יַעֲקֹב, נַפְשָׁךְ צְלוּלָה,  /וְלִבָּתְךָ בְּקִרְבָתְךָ אֲמוּלָה.



2 וְלָך רוֹאוֹת וּבָם לֹא תֶחֱזֶה כֹּל,  /וְאָזְנַיִם – וְלֹא תִשְׁמַע הֲמוּלָה.



3 יְקִיצָתְךָ לְנוּמַת כָּל-בְּנֵי אִישׁ,   /וְנוּמָתְךָ – לְמִיתָתָם מְשׁוּלָה.



4 וְעִם הֶבְלָךְ סְבָרוֹת לָךְ, אֲשֶׁר לֹא  /כְּתוֹרַת אֵל וְדָתוֹ הַכְּלוּלָה.



5 אֱמֶת, לֹא אֵדְעָה שֹׁרֶשׁ יְסוֹדָךְ,  /וּמֵאַיִן יְחִידָתְךָ אֲצוּלָה.



6 הֲמִנִּשְׁמַת אֱלוֹהִים לִבְּךָ רֵיק,   /וּמֵהֶרְגֵּש גְּוִיָּתְךָ שְׁלוּלָה?!



7 כְּחִזָּיוֹן לְעֵינַי אַתְּ, וְדִמְיוֹן,    /כְּצוּרַת שָׁוְא וְכִתְמוּנָה חֲלוּלָה.



8 שְמָעֵנִי, – וְאִם אַתְּ מִבְּנֵי אִישׁ – /זְרַע דֵּעָה, וְתִקְצוֹר אֶת יְבוּלָהּ!



9 וְהָקִיץ מִשְּׁנַת עַצְלוּת עֲצֵלִים,   /וְשִׂים נַפְשָׁךְ בְּחַצְרוֹת בִּין נְעוּלָה.



10 וְאִם אַתְּ, יַעֲקֹב, מַעְשֵׂה כְּשָׁפִים, /וּמֵעִמְקֵי שְׁאוֹל נַפְשָׁך שְׁאוּלָה –



11 דְּעֶה, כִּי מָאֲסוּ אָרְחָךְ אֲנָשִׁים,  /וְחֶבְרָתְךָ לְכָל-גֶּבֶר גְּעוּלָה.



12 בְּאֵל אַשְׁבִּיעֲךְ: שׁוּב אֶל עֲפָרָךְ,  /הֲכִי אֵלָיו מְסִילָתְךָ סְלוּלָה!


  

– קלט –

(המשקל: השלם ו – –0 – / – – 0 – //– –0– / – – 0 –)

  


1 הוֹי, יַעֲקֹב, כֶּלֶב עֲקוֹב הַלֵב, וּמַה    /תַּכְלִים זְקַן יָמִים וְעַל דָּת תַּעֲבוֹר?



2 יִבְעַר חֲרוֹן אֵל בָּךְ, וְיַעְרֶה עַד יְסוֹד גִּזְעָךְ, וְיִשְׁבּוֹר אֶת גְּאוֹן בִּצְעָךְ שְׁבוֹר.


  

– קמ –

(המשקל: המתקרב – –/ 0 – – // 0 – – / 0 – – // 0 – – / 0 – – // 0 – – / 0 – –)

  


1 יְלִיד שַׁעֲשׁוּעִים,  /וְיַקִּיר וְנָעִים,    /וְרוּחוֹ וְשִׂיחוֹ    מְשַׁבֵּר סְלָעִים.



2 וּמַקְשִׁיב לְהָשִׁיב, /וּמַשְׂכִּיל לְהוֹשִׁיב   /אֲמָרוֹת בְּחִידוֹת   /חֲמוּדוֹת, וְדֵעִים.



3 סְגַרְתִּיו בְּמִלִּים,  /בְּיַם הַמְּשָׁלִים,      /וְקָרַע גְּאוֹנוֹ     /כְּאַלְפֵי קְרָעִים.



4 פְּגַשְׁתִּיו, צְרַפְתִּיו, /בְּבוֹר בִּין בְּחַנְתִּיו,  /וְטָהוֹר מְצָאתִיו   /כְּעֶצֶם רְקִיעִים.



5 חֲקַרְתִּיו בִּמִדָּה  /בְּחֵשֶׁב אֲפוּדָה,      /וְהִרְבָּה בְּלִי קֵץ      /לְקַבֵּץ סְלָעִים.



6 וְהוֹסִיף וְחִסַּר,  /וְחִלֵּק בְּאִסָּר,    /וְעָרַךְ וְדִקְדֵּק    /לְהַדֵּק רְגָעִים.



7 הֲיַגְדִּיל שְׁבָחָיו  /מְשׁוֹרֵר בְּשִׂיחָיו? –  /וְהוּא בֶן חֲשׁוּבִים,  /נְדִיבִים וְשׁוֹעִים.



8 כְּאַחִים וְאַחְיוֹת, / שְׂרָפִים וְחַיּוֹת,      / וְרֹאשָן וְסוֹפָן    /כְּאוֹפַן קְבוּעִים.



9 וְהָאֵם בְּתוֹכָן   /כְּעַיִש עֲלֵי כַן,    / וְהֵם לָהּ סְבִיבָהּ   /כְּאוּרִים נְטוּעִים.



10 וְהוּא שָׁם בְּנַפְשָׁם /כְּרוּב עָף בְּרֹאשָם,  /בְּטוּבוֹ וְנִיבוֹ     /שְׂמָחוֹת שְׂבֵעִים.



11 אֲדוֹן לַיְּלָדִים,  / וְהֵם לוֹ עֲבָדִים,   /וְכֻלָּם בְּעֶרְכּוֹ    /וְחֻקּוֹ גְרוּעִים.



12 וּמִי יַעֲרוֹךְ לוֹ?  / הֲיֵשׁ אִישׁ מְשָׁלוֹ?  / יְלִיד שַׁעֲשׁוּעִים    /וְיַקִּיר וְנָעִים.


  

– קמא –

(המשקל: המרובה 0 – – – / 0 – – – / 0 – – // 0 – – – / 0 – – – / 0 – –)

  


1 מְאוֹרוֹת עַל פְּנֵי עָפְרָה יְאִירוּן,  /וְאֹפֶל וְעֲרָפֶל אַל יְגוּרוּן;



2 וְלַהוֹלְכִים נְתִיב חֵשֶׁק חֲשֵׁכִים  /יְחַוּוּן מַהֲלָך יָשָׁר וְיוֹרוּן.



3 הֲיֵשׁ נוֹפֶת, לְבַד תַּחַת לְשׁוֹנָהּ,  וְ/אִם פִּיוֹת בְּרִינָה שִׁיר יְשוּרוּן?



4 וְאֵי בִרְיָה לְיָפְיָהּ תַּעֲרוֹךְ? אוֹ   /בְּמַה זֶּה חוֹשְקִים עֶדְנָה יְמִירוּן?



5 וְלָהּ צֶמֶד שְׁדֵי חֶמֶד בְּחֵיָקהּ,   /לְמִשְׁמַעְתָּם יְסוּרוּן.



6 וְטוּב רֵיחַ שְׁמָנֶיהָ וּבָשְׂמֵי    /לְבוּשָׁהּ שוֹכְנֵי עָפָר יְעִירוּן.



7 אֲשֵׁרַת חֵן קְרָאוּה,ָ וְאַשְׁרֵי    /יְדִידִים זֹאת בְּמֶמְשַׁלְתָּם יְשׁוּרוּן.



8 וְרוֹכְבִים עַל שְׁמֵי רוּם גַּאֲוָתָהּ,  /וּּפִּיּוֹת בָּה נְשִׁיקוֹת יַעֲתִירוּן.



9 וְלוּ זָרְחוּ כְּצַלְמָהּ הָאֲשֵׁרוֹת,   /אֲשֶׁר נָכְרִים בְּצֵל הֶבְלָם יְגוּרוּן –



10 הֲלֹא צִוָּה אֲזַי מֹשֶה לְעָבְדָם,   /בְּצֵאת מִבֵּית עֲבָדִים עַם יְשׁוּרוּן.


  

– קמב –

(המשקל: המתקרב – –/ 0 – – // 0 – – / 0 – – // 0 – – / 0 – – // 0 – – / 0 – –)

  


1 מְדוּרַת לְהָבִים  /וְלַהַט שְׁבִיבִים    /אֲשֶׁר בֵּין שְׁדֵי    /חֵיק צְבִיַּת אַהֲבִים



2 מְעַוֶּה וּבוֹלֵק   /וְדוֹלֵק בְּמֵעַי     /וְסוֹעֵר וּבוֹעֵר    /בְּתוֹך הַקְּרָבִים.



3 הֲיֵשׁ לִי מְנוּסָה? – /וְעִתִּי לְחוּצָה,    /וְרִשְׁתָּהּ פְּרוּשָׂה      /בְּכָל-הַנְּתִיבִים.



4 וְתַפְלִיג כְּאֵבַי,   /וְאֵין רָב יְרִיבַי,      /וְעַל כָּל-חֲבִיבַי    / תְּשַׁו מַאֲרָבִים.



5 תְּעוֹרֵר יְגוֹנוֹת,  / וְעַל כָּל-לְשׁוֹנוֹת   / תְּהַפֵּךְ לְקִינוֹת    /זְמִירִים עֲרֵבִים.



6 וְתִצְעַק, וְתַחְרִישׁ, /וְתִשּׁוֹך וְתַפְרִישׁ,   /וְתוֹרִישׁ מְרִיבָה   /וְצִיר בַּעֲצַבִּים.



7 אֲנִי מִמְּצוּקוֹת  /וְשׁוּחוֹת עֲמוּקוֹת   /אֲמָרֵר נְאָקוֹת    /מְקוֹם שִׁיר שְׂגָבִים.



8 וְאֵין מַאֲמִין בִּי,  אֲבַל כָּל-כְּאֵבִי    וְחֶבְלֵי לְבָבִי     חֲשׁוּבִים כְּזָבִים.



9 בְּקִרְבִּי רְוָיָה,   /וְאֵין לִי רְאָיָה,    /וְאֵין דָּן בְּלִי עֵד      חֲבוּר הַעֲצַבִּים.



10 בְּכֵן זֹאת אֲסוּרָה /בְּמִשְׁמָר נְצוּרָה,   /בְּבֵית אַהֲבָתִי    /תְּהִי עָד, עֲרֵבִים.



11 עֲדִי טוֹב, /שְׁדֵי חֵיק בְּנִזְקִי תְּשַׁלֵּם,   / וְיַטִּיף מְקוֹרָהּ    /בְּאִשִּׁי רְבִיבִים.


  

– קמג –

(המשקל: הקלוע(המשקל: המרובה – – 0 – / – 0 – – / – – // – – 0 – / – 0 – – / 0 – –)

  


1 משֶׁה, דְּרוֹשׁ לִי:  /הֲלִמְשׁוֹרְרִים יֵשׁ   /בָּתֵּי זְמִירִים וְשִׁירִים לְהַשְׂכִּיר?



2 לַעְרוֹך שְבָחוֹת  /נְגִיד הַזְּמָן, אוֹ       /תוֹרוֹת שְׁלוֹמִים לְפָנָיו לְהַזְכִּיר?



3 אֶשְׁקוֹל שְׂכָרָם,  /וְאִם רָם – הֲכִי אֵין לִי שִׁיר וּמִזְמוֹר לְדָוִד לְהַזְכִּיר?


  

– קמד –

(המשקל: המרובה 0 – – – / 0 – – – / 0 – – // 0 – – – / 0 – – – / 0 – –)

  


1 אֲשֶׁר יַרְבּוּ בְאֵין צַחוֹת אֲמָרִים,     /וְשִׁירִים יִצְבְּרוּ אַלְפֵי חֳמָרִים,



2 וְהֵם מִצּוּף בְּחֵיךְ סָכָל מְתוּקִים,    / וְנִמְאָסִים לְכָל-מַשְׂכִּיל וּמָרִים –



3 כְּאֶרֶץ חָרְבָה מֵאִיש, וְאֵין בָּהּ     /לְבַד עֶדְרֵי פְרָאִים וַחֲמוֹרִים.


  

– קמה –

(המשקל: המרובה 0 – – – / 0 – – – / 0 – – // 0 – – – / 0 – – – / 0 – –)


1 אֲנִי סֵפֶר לְבֶן סִינַא מְכֻנֶּה,    / וְחָלְיָךְ אֶל בְּרִיאוּת, דּוֹד, אֲשַׁנֶּה.



2 וְכָל-רוֹפֵא אֲשֶׁר יִסְכַּל נְתִיבִי –  / לְרֶדֶת אֶל שְׁאוֹל דַּרְכָּךְ יְפַנֶּה.



3 לְךָ חַיִים בְּעֶצֶם בִּי קְנוּיִים,      / וּבִי מָוֶת בְּמִקְרֶה לָךְ יְאֻנֶה.


  

– קמו –

(המשקל: השלם ו – –0 – / – – 0 – //– –0– / – – 0 –)

  


1 טֶרֶם תְּכַזֵּב מַאֲמָר –      / אֵלָיו בְּעִיּוּן דַּק פְּנֵה!



2 וּבְמַעֲמַקֵּי לִבְבָךְ        /אֶלֶף פְּעָמִים בּוֹ שְׁנֵה!



3 אַל נָא תְּהִי בוֹש לָאֱמֶת,     /יַעְקֹב, הֱיוֹתְךָ נַעֲנֶה;



4 פֶּן בּוֹש תְּהִי עֵת סִפְרְךָ     /יָקוּם– וְנֶגְדָּךְ יַעֲנֶה.


  

– קמז –

(המשקל: המרובה 0 – – – / 0 – – – / 0 – – // 0 – – – / 0 – – – / 0 – –)

  


1 סְגוֹר הַלֵּב מְעוֹן הַסּוֹד וּבֵיתוֹ   /בְּעוֹדוֹ חַי, וְהוּא קִבְרוֹ בְּמוֹתוֹ.



2 כְּבַד פֶּה הוּא בְמַעְנֵהוּ, וְצָלוּל   /בְּבוֹר שָפֵל וְסוּת אֹפֶל כְּסוּתוֹ.



3 וּמִסְגַּרְתּוֹ לְשוֹן בַּעְלָיו לְדַלְתּוֹ,  /וְרַק יוֹצְרוֹ וְהוּא יוֹדְעִים עֲצָתוֹ.



4 וְהוּא תָמִיד לְמַזְכֶּרֶת לְפָנָיו,   /וְאִם לֹא יַעֲלֵהוּ עַל שְׂפָתוֹ.



5 נוֹשֵׁא אֶל אֲדוֹנָיו יָד לְבִלְתִּי      /עֲבוֹר פִּיהוּ, וְכָרַת לוֹ בְרִיתוֹ.



6 שְׁתִיקָה הִיא לְאָצוּר בּוֹ דְבוּקָה, /וְטוֹב סֵבֶל לְחֵבֶל נַחֲלָתוֹ.



7 וְלֹא יִבּוֹל לְבַבַ חָכָם וְיִסְבּוֹל,   /וְלֹא יוּכַל לְבַב סָכָל שְׂאֵתוֹ.



8 וְסוֹד נִרְצָה אֲשֶׁר יָצָא בְּעִתּוֹ,   /וְאִם יָחִישׁ לְהַכְרִית אַחֲרִיתוֹ.


 

– קמח –

(המשקל: המהיר ב' ( – –0 – / – – 0 – / – – // – –0– / – – 0 –/– –)

  


1 מַה בָּעֲרוּ הָאוֹמְרִים כִּי עַל    /כָּל בֶּן תְּמוּתָה יִמְשְׁלוּ אִישִׁים!



2 מַה טוֹב יְהִי לָהֶם סְגוֹר פִּיהֶם,  /אוֹ יִהְיו הַשּׁוֹמְעִים חֵרְשִׁים,



3 אַחַרַ אֲשֶׁר נַחְנוּ לְאָכְלָה אֶל      / כִּנָּה, זְבוּב, פִּשְׁפֵּשׁ וּפַרְעוֹשִׁים.


 

– קמט –

(המשקל: היתדות (0 – / 0 – / 0– / – // 0 – / 0 –/ 0– / 0–)

  


1 זְמָן, בְּמוֹר דְּרוֹר אֱמוֹר:     /הֲטוֹב יְהִי רְמוּס חֲמוֹר?



2 וְאִם אֱוִיל וּבֶן בְּלִי       /יְצַו לְאִישׁ גְּבִיר וּמוֹר?



3 לְזֹאת גְּעַר בְּכָל-כְּסִיל,     /וְכַרְמְךָ, זְמָן, זְמוֹר!



4 וּמִיְּדֵי מְחַבְּלִים        / מְתֵי יְקָר וּבִין שְׁמוֹר!


 

– קן –

(המשקל: היתדות (0 – / 0 – / 0– / – // 0 – / 0 –/ 0– / 0–)

  

  


1 תְּנָה לְךָ בְּאָכְלְךָ,       / גְּבוּל. הֲטוֹב תְּהִי זְאֵב?



2 הֲלֹא אֱכוֹל דְּבַשׁ לְרוֹב      /בְּבִטְנְךָ יְשַׁו כְּאֵב!


  

– קנא –

(המשקל: התנועות – – – – / – – – – / – – – – / – – – – )

  


1 דּוֹד, עַל שִׂכְלָךְ  /אוֹ מַהְלָלָךְ  /לַאֹ תוֹצִיא לָךְ    /אָרֶץ צִמְחָהּ.



2 סוֹב מִדֶּלֶת    /הָאַיֶּלֶת!   /חָכְמַתָּא לֵית    / אִי לֵית קַמְחָה!



3 אוֹרַח יוֹשֶׁר    /לִקְנוֹת עֹשֶר, / אִם דַּל מִלֵּב     /שִׂמְחָה נִמְחָה.



4 כִּי לָרָשִׁים    /וּלְעַקָּשִׁים  /עֶצֶב, וּלְיִשְׁרֵי    /לֵב – שִׂמְחָה.


  

– קנב –

(המשקל: המרנין 0 – – – / 0 – – – / 0 – // 0 – – – / 0 – – – / 0 – )

  


1 מְכוֹרוֹת חֶפְצְךָ, יִצְחָק, כְּסֵה!     /וְשוּב מִכָּל-שְׁגָגוֹת תַּעֲשֶׂה.



2 שְׁמוֹר, אַל תַּחֲלִיף הֶבֶל בְּרִיק,     /וְאַל פֶּטֶר חֲמוֹר תִּפְדֶּה בְּשֶׂה.


  

– קנג –

(המשקל: המהיר ב' ( – –0 – / – – 0 – / – – // – –0– / – – 0 –/– –)

  


1 צוֹר, יַעֲלָה, לִבֵּךְ וְשָׁמִיר עַז.      / נִיב מַחְשְׁבֵךְ רֹאש פְּתָנִים מַר:



2 אִמְרוֹת שְׂפָתַיִךְ חֳרָבוֹת הֵם,   /מִפַּחֲדָם שַׂעְרַת אֱנוֹש תִּסְמַר.



3 שָׁלַּחְתְּ מְדוּרַת אֵשׁ בְּעַצְמוֹתַי,  /מִדָּם וְעַד בָּשָׂר וְעוֹר נִכְמָר.



4 לִבִּי סְחַרְחַר מִפְּנֵי פַחְדֵּךְ,    / עֵת אֶחֱזַק – קִרְבִּי הֲלֹא יֶחְמַר!



5 אִם יָם אֲנִי, עָפְרָה, וְאִם תַּנִּין,  /כִּי תִתְּנִי אֶל צַעֲדִי מִשְׁמָר?



6 אוֹ אִם בְּשָׂרִי עַז וְנָחוּש, כִּי      / יוֹם יוֹם בְּלִבִּי תִּתְקְעִי מַסְמָר?



7 חוּשִׁי לְעֶזְרָה, יַעֲלָה: עַל מָה   /דִּין אוֹהֲבֵךְ אֶל מָוְתָה נִגְמָר?



8 כִּי כָל-זְמָמָיו עֻלְּפוּ שָׁכְבוּ    /יַחְדָּו לְרַגְלַיִךְ כְּתֹא מִכְמָר.


  

– קנד –

שיר אל איש ידאג המשורר לפרידתו / וישמח למעלתו,/ שולח מרומי, העיר הגדולה,/ אל המכתש, להנהיג ממלכה שפלה

(המשקל: הקטוע –– 0 – / ––0 – // ––0 – / ––0 – )

  


1   אֶלְבַּשׁ שְׂמָחוֹת וְגִילִים,   /אַךְ יֹאחֲזוּנִי חֲבָלִים.



2   יִבְעַר כְּמוֹ אֵשׁ לְבָבִי,    / יִסְעַר כְּשֶׁטֶף נְחָלִים.



3   יַחַד בְּנוֹשֵׂא מְיֻחָד,     / אֶרְאֶה הֲפָכִים כְּלוּלִים.



4   כָּזְבוּ בְזֹאת הַיְוָנִים,    / שָׁעוּ בְּדִבְרֵי הֲבָלִים,



5   עֵת בֵּיאֲרוּ כִּי בְּאֶחָד    /לֹא יִשְּׂאוּם הַשְּׂכָלִים.



6   אֵיךְ מִמְּךָ, דּוֹד, כְּהַיּוֹם      /בִּי גִיל וְעֶצֶב אֲצוּלִים!



7   אֶשְׂמַח לְגוֹדֶל כְּבוֹדָךְ,    /אַךְ לִי כְאֵבִים וְחִילִים,



8   כִּי תֵט אֲשׁוּרִים וְתַרְחִיק  / מִמִּשְכְּנוֹתַי גְּבוּלִים.



9   אֵין לִי אֲמָרִים חֲשׁוּבִים,  /אוֹ אֵי נְעִימוּת מְשָׁלִים?



10  מִי מַעֲקַשִּׁים כְּמוֹתְךָ    /יָסִיר, וְיַישִׁיר שְׁבִילִים?



11  מַה טּוֹב שְׁכוֹן לָךְ בְּרוֹמֵי   /תֵבֵל, מְצֻוֶּה גְדוֹלִים



12  מִהְיוֹת אֲדוֹן בַּשְּׁפֵלָה,    /כּוֹתֵשׁ בְּמַכְתֵּשׁ אֱוִילִים!


  

–קנה –

שיר מוכיח המשורר האוהבים והקרובים / מונעים ממנו פרות הטובים והערבים,/ אחרי הקימו האלהים מחליו חלי רע / אשר כמעט נפל כרע

(המשקל: המהיר ב' –– 0 – / ––0 – // ––0 – / ––0 – / ––)

  


1   אַחְרֵי רְפָאָנִי אֱלוֹהַי – זֶה     /הֵימָן וְזֶה דַּרְדַּע וְזֶה כַּלְכּוֹל,



2   יִתְחַכְּמוּ כֻּלָּם עֲדֵי שָׁקְלָם     / אָכְלִי בְּמֹאזְנַיִם וּבַמִּשְׁקוֹל.



3   אֵין אִישׁ פְּרִי יָבִיא לְאָכְלָה, אוֹ   /יַקְרֵב כְּגַרְגֵּר עִנְבֵי אֶשְׁכּוֹל.



4   אֶקְרָא עֲלֵי עַרְשִׂי לְכָל-יוֹדְעַי,    / עֵת אֶחֱזֶם אוֹכְלִים וְאָרִים כֹּל:



5   “אַל תַּעְזְבוּנִי, אִם רְפָאָנִי     /צוּרִי! הֲבוּ לִי, אוֹכְלָה מִכֹּל!”


  

– קנו –

עוד בלכתו / על משענתו / לבדו,/ מאין מחזיק בידו,/ הוסיף לחבר/ וכה דבר:


1   שִׁירִי הוֹאֶל  קַח שֶׁבַח אֶל    / בּוֹרֵא חֶלֶד  /רָם עַל כָּל-אֵל.



2   מֵקִים אוֹתִי  /יוֹם נֶחְלֵיתִי     /מִשַּׁחַת אֶל  /מִשְׁכָּנוֹת אֵל.



3   וּבְעֵת לֶכְתִּי  /בּוֹ נִסְמַכְתִּי,    / אַף תָּמַכְתִּי, / עַד שָם בִּי אֵל.


  

– קנז –

עוד במנוע אביו ממנו את המזון / והחלי שלח במשמניו רזון/ והוא ביד הרעב כבד/ למס עובד

(המשקל: התנועות – –– – / – –– – / – –– – / – –– –)

  


1   שִׁמְשִׁי יֶעְרַב  עֵת אֶל הָרַב     /עַל אָכְלִי רָב  /אַפּוֹ יִלְהַב;



2   כִּי אִם אֵין לִי מִשְׁנֵה אָכְלִי –    /כָּל-עַצְמוֹתַי  תֹּאמַרְנָה: “הָב!”


  

– קנח –

המשורר קלל איש מאנשי גאולתו / אשר אוה תמותתו / קללהו בשירה נחרזת / קללה נמבזת.

(המשקל: המרובה 0–– –/ 0–– – / 0–– // 0–– – / 0–– –/ 0––)

  


1   אֲשֶׁר אִוָּה תְמוּתָתִי בְּחָלְיִי,     /בְּחָשְׁבוֹ אַחֲרֵי חָלְפִי לְרִשְׁתִּי –



2   תְּמוּרָתִי תְּהִי נַפְשׁוֹ וְתַחְתִּי,    / וְהוּא יִפּוֹל בְּמִכְמַרְתִּי וְרִשְׁתִּי.


  

– קנט –

עוד קלל את איש שמח לנפלו / וישא משלו:

(המשקל: המרובה 0–– –/ 0–– – / 0–– // 0–– – / 0–– –/ 0––)

  


1   אֲשֶׁר הִרְוָה מְזִמּוֹתָיו בְּחֶדְוָה    /בְּיוֹם אָנִי – אֲנִי אֶשְׂמַח בְּאֵידוֹ.



2   בְּאֵין גּוֹאֵל יְהִי נִמְכָּר, וְיַד אֵל    /תְּהִי בּוֹ, עַד יְפַלַּח חֵץ כְּבֵדוֹ.



3   וְלֹא יִזְנַח אֲשֶׁר דָּאַג וְנֶאְנַח     /לְעֶזְרָה לוֹ בְּמוֹט רַגְלוֹ בְּעוֹדוֹ.


  

– קס –

(המשקל: המתקרב 0–– / 0–– // 0–– / 0–– // 0–– / 0–– // 0–– / 0––)

  


1   אֱנוֹשׁ מַר וְדָוֶה    /לְשׁוּבִי מְקַוֶּה,   /בְּמוֹתִי לְרַוֵּה    שְׂמָחוֹת לְבָבוֹ.



2   בְּשַׁעְרוֹ בְּשִׂכְלוֹ /לְהַשְקִיט עֲמָלוֹ   /בְּהַרְבּוֹת בְּלֹא לוֹ   קְבוּצַת זְהָבוֹ.



3   אֱלֹהִים בְּעָנְשׁוֹ /יְאַבֵּד רְכוּשׁוֹ,   / וְיָשִׁיב בְּרֹאשׁוֹ    עֲמַל מַחֲשָבוֹ.



4   וְיִקְדַּר בְּרִישׁוֹ /מְאוֹר יוֹם לְנַפְשׁוֹ,  / וְנוֹשֶׁה – לְבוּשׁוֹ   יְפַשֵּׁט בְּחוֹבוֹ.



5   וְחַיָּיו בְּיַד צָר בְּתוֹךְ מַאֲסָר צַד   / יְבַלֶּה, וְיִקְצַר    לְבַב רָב יְרִיבוֹ.



6   וְיִדְבַּק בְּאוֹנוֹ לְחִכּוֹ לְשׁוֹנוֹ,    / וְיַשְׁפִּיל גְּאוֹנוֹ    אֲשֶׁר עָב רְכוּבוֹ.



7   וְיִמַּס בְּשָׂרוֹ, / וְעַצְמוֹ בְּצִירוֹ,   / יְדֻבַּק לְעוֹרוֹ     וְאֵד יַעֲזִיבוֹ.



8   בְּאֵבֶל יְאוֹנֵן, /בְּמִסְפֵּד יְקוֹנֵן,    /וְאֵין לוֹ יְחוֹנֵן    וְיִפְנֶה לְנִיבוֹ.



9   וְיַלְדֵי זְמַנִּים בְּחִצִּים שְׁנוּנִים      / וְחֶבְרַת יְגוֹנִים    יְרוּצוּן סְבִיבוֹ.



10  וּבוֹ צַר יְחַצֵּץ וְרֹאשׁוֹ יְרַצֵּץ,    /וְגֵווֹ יְפוֹצֵץ     בְּצוּר מַאֲרָבוֹ.



11  וְסוֹף סוֹף יְהוֹשְׁלַךְ /לְיַנְשׁוּף וְשָלָךְ,  /וְאָפַס וְהָלַךְ,    וּמִי זֶה יְשִׁיבוֹ?



12  וּמִי יֵאֱנַח לוֹ /וְיָנוּד לְחֶבְלוֹ,    /וְיִבְכֶּה בְּאֶבְלוֹ?      הֲיֵשׁ אִישׁ אֲהֵבוֹ?



13  הֲלֹא יוֹם יְדוּקַּר כְּמוֹת צֹאן וּבָקָר  /יְהִי אוֹר וְיָקָר    לְכָל-עַם קְרוֹבוֹ.



14  וְתוֹפֶת מְסָעֵר / בְּנַפְשׁוֹ יְבַעֵר,    /וְאוֹתָהּ יְנַעֵר     בְּתוֹךְ אֵשׁ לְהָבוֹ.



15  וְיִשְׂבַּע נְדוּדִים,    /בְּשׁוּרוֹ חֲסִידִים   /בְּגַן מַחֲמַדִים    וְעֵדֶן בְּטוּבוֹ.



16  וְיִזְכּוֹר עֲווֹנוֹ /וְגוֹבַה זְדוֹנוֹ,    /וְיַחְדָּו לְשׁוֹנוֹ    וּפִיו יַעֲנוּ בוֹ.



17  לְזֹאת נָא, נְבוֹנַי וְזֶרַע אֱמוּנַי,    /חֲזוּ אוֹר אֲדֹנַי    וְהַלְכוּ נְתִיבוֹ.


  

– קסא –

המשורר חבר מרקחת משבחת / מכל מאכל אשר על הארץ מתחת / ואחרי אשר עשה מעשה גמר / וישא משלו ויאמר:

(המשקל: המהיר ב' –– 0 – / ––0 – // ––0 – / ––0 – / ––)

  


1   יוֹם תֹּאכְלוּ פִּתִּי וּמֶרְקַחְתִּי    / דּוֹדִים, וְיֵט הַפֶּה וְהַחֵיךְ לָהּ.



2   וּבְקוֹל כְּאֶחָד תַּעֲנוּ לֵאמֹר:     / “לֹא טוֹב רְאוֹת הַקֵּץ לְכָל-תִּכְלָה”.



3   אִמְרוּ בְּשִיר עָרוּךְ: “יְהִי בָרוּךְ הַמְלַמְּדָהּ יַחְדָּו וְהָאוֹכְלָה!”.


  

– קסב –

שיר על ספר מדקדוק נקרא, “ספר הבחור”

(המשקל 0 ––– / 0 –– // 0 ––– / 0 ––)

  


1   אֲנִי סֵפֶר בְּדִקְדּוּק     /אֲחַר סוֹדוֹת וְרָזִים.



2   וְעָרְלַת פֶּה אֲרַפֵּא      /לְדַלֵּי נִיב וְרָזִים,



3   בְּתֵת צַחוֹת בְּשִׂיחוֹת    / יְהוּדִים הַפְּרָזִים,



4   בְּטוּב חֶמְדַּת מְלִיצוֹת    /וְהוֹד מִבְחַר חֲרָזִים.



5   שְמִי רָצוּי לְאַחַי,     / וּבָחוּר כָּאֲרָזִים.



– קסג –

עוד אחר / עובר לסוחר

(המשקל: המתפשט ד' –– 0 – / –– // ––0 – / /––// ––0 – / –– // ––0 – /

  


1 אֶתְמוֹל לְאֵלִיָּה  /בִּינָה יְלָדָתְנִי    /רוּחוֹ בְּקִרְבִּי בָא   רֶגַע – וְנִבֵּאתִי.



2 נֵזֶר וְלִוְיַת חֵן   / לֵוִי עֲלֵי רֹאשִׁי,    /עַל מַעֲרָכוֹת שִיר   שָׁם שַׁעֲרֵי בֵיתִי.



3 עַד לַיְהוּדִים כָּל  /חֶמְדַּת לְשׁוֹן קֹדֶשׁ  /מִפַּאֲתֵי תוֹרָה    תַּרְתִּי וְהֵבֵאתִי.



4 אַל תִּשְׁאֲלוּ מֶנִּי  /מַה שֵּׁם קְרָאוּנִי.   /דִּרְשׁוּ מְסִלַּת חוּר  שֶאַחֲרֵי בֵיתִי.


  

– קסד –

שירים נכתבו על כתובה,/ מוציאים על המשורר דבה / כי גם הוא עם לצנים נבא. / האחד, מימין המגלה,/ שלח החתן אל הכלה:

(המשקל: המרובה 0–– –/ 0–– – / 0–– // 0–– – / 0–– –/ 0––)

  


1   וְאִם בִּטְנָךְ בְּחֵץ קַשְׁתִּי אֲפַלַּח –      /דְּבַשׁ טוּבֵךְ לְתוֹךְ קִרְבֵּךְ אֲשַׁלַּח.



2   בְּרִית מֶלַח, צְבִיָּתִי, לְעָבְדֵךְ       / הֲכִינוֹתִי, וְלֵב טָהוֹר, מְמֻלָּח.


  

– קסה –

וגם היא כאולתו תעננו / ובנפש תדרשנו

(המשקל: המרובה 0–– –/ 0–– – / 0–– // 0–– – / 0–– –/ 0––)

  


1   לְךָ, מֹשֶׁה, בְּתוֹך בִּטְנִי תְּפִלּוֹת   / מְלֵאוֹת חֵן, וְגֻלּוֹת צוּף נְעוּלוֹת.



2   בְּמַטֶּה הַךְ בְּצוּר סָתוּם וְחָתוּם,  / וְתִהְיֶה לִי חֲתַן דָּמִים לְמוּלוֹת.


  

– קסו –

שיר חברו המשורר בשלשה רופאים אשר בשם יעקב קראום

(המשקל: המהיר ב' –– 0 – / ––0 – // ––0 – / ––0 – / ––)

  


1   שָׂא לִי, אֱלוֹהַי, אִם אֲנִי חוֹטֵא,   /וּכְמַדְקְרוֹת חֶרֶב אֱהִי בוֹטֶה.



2   רוֹפְאִים בְּשֵׁם יַעְקֹב שְׁלֹשָׁה הֵם:  / זֶה רַע, וְזֶה רָשָׁע, וְזֶה – שׁוֹטֶה.


 

– קסז –

שיר אל המשוררים אשר דמו לנצח אותו בשירים

(המשקל: התנועות – –– – / – –– – / – –– – / – –– –)

  


1   עוּרָה, שִׁירִי / וּבְכוֹר שׁוֹרִי  /לִקְרַאת אִמְרַת      בֵּית הַמֶּדִי!



2   הַכֵּה אוֹתָם, / וּבְרִשְׁעָתָם  / אֶל רַקָּתָם     /תֵּן מַסְמָרִי.



3   אֶרְקַח רִקְחִי /עַל מִזְבָּחִי,  /יִנְדּוֹף רֵיחִי     /וּבְרוּר מוֹרִי.



4   יַעְרוֹף לִקְחִי, יִשְׁאַף רוּחִי, /אַף נִחוֹחִי     מִמּוּגְמָרִי.



5   אָרִים דִּגְלִי  /עַל כָּל-חֵילִי. /מִי יָּקוּם לִי     /בְּשִׁיר מוֹרִי?



6   אֶכְרוֹת זֵדִים /שֶׁקֶר בּוֹדִים, הַנִּלְכָּדִים      /תּוֹך מִכְמָרִי.



7   אִישׁ אַל יִפְעוֹר פִּיהוּ כִּבְעוֹר! /כִּי אִם אֵעוֹר    /עַל מִשְׁמָרִי –



8   עַל רוּם מִגְדַּל /כָּל-שִיר יִגְדַּל /גַּרְגִּיר חַרְדָּל     מִמִּזְמוֹרִי.


  

– קסח –

שיר והוא רשות לברכו

(המשקל: המרובה 0–– –/ 0–– – / 0–– // 0–– – / 0–– –/ 0––)

  


1   – יְמִינָךְ רוֹמְמָה, שׁוֹכֵן מְעוֹנִי,         / וְהַשְׁמַע קוֹל לְקַבֵּץ אֶת הֲמוֹנַי;



2   – וְגַלֵּה נָא זְרוֹעָך, אֵל אֱמוּנָה,         / לְעֵין אוֹיְבַי, וְרִיב רִיבַי וּמוֹנַי.



3   – סְגוֹר לִבִּי וְטוּב נִיבִי יְסַפֵּר       /תְּפִלָּתְךָ, וְצִדְקָתְךָ – רְנָנָי.



4   – פְּנוּ נָא לִי וּמוּל קוֹלִי, קְהָלִי,         /שְׂאוּ זִמְרָה וּבָרְכוּ אֶת אֲדֹנַי.


  

– קסט –

שיר אל שלמה מפושיפונצי

(המשקל: התנועות – –– – / – –– – / – –– – / – –– –)

  


1   פִּיהוּ יִבְלוֹם     /קוֹרֵא שָׁלוֹם /לִשְׁלֹמֹה, כִּי  /שֶקֶר נִסְכּוֹ.



2   הוּא אַף חֵימָה,   /הוּא מִלְחָמָה. /עַל הָאְדָּמָה  /אֵין אִישׁ עֶרְכּוֹ.



3   בּוֹ כָּל-נִכְאָב    / יוֹאָב יִדְאַב,  /בּוֹ חֹדֶשׁ אָב  /יָמֶשׁ חָשְׁכּוֹ.



4   בִּטְנוֹ רוֹעִים     /יִקְרָא רֵעִים, /מֵעִם שׁוֹעִים /יַטֶּה דַּרְכּוֹ.



5   אֶקְרָא בִּשְׁמוֹ    /שִׁיר לִשְׁלֹמֹה /אַף כִּי זַעְמוֹ / מָלֵא סֻכּוֹ.



6   אַךְ לִי יִדְמֶה    /כִּקְרֹא סוֹמֵא /סַגִּיא נָהוֹר  /עַל צַד הֶפְכּוֹ.



7   כֻּלוֹ עָרְמָה,     / כֻּלוֹ מִרְמָה,  /כֻלוֹ רִמָּה   /בִּמְלֹא אָרְכֹּו.



8   אִם רֹאשׁ שַׂמְתִּיו,  /אוֹ כִּבַּדְתִּיו - /לֹא יָדַעְתִּיו,  /דּוֹדִים, עַד כֹּה!


  

– קע –

שיר חבר המשורר בשובו לשלום

(המשקל: המרובה 0–– –/ 0–– – / 0–– // 0–– – / 0–– –/ 0––)

  


1   אֲנִי אֶעְלוֹז בְּתוֹךְ אַחַי וְרֵעַי,    / וְאֶתְנַחֵם לְמִקְרַי וּלְפְּגָעַי.



2   וְאֶתְחַזֵּק בְּלֵב אַמִּיץ לְעֻמַּת     /זְמָן בּוֹגֵד, וְאִם רַבּוּ נְגָעַי.



3   אֲבָרֵךְ צוּר אֲשֶׁר עַד כֹּה בְּחַסְדּוֹ   / עֲזָרַנִי, וְגַם חָבַש פְּצָעַי.



4   וְהֵסִיר מִמְּקוֹר לִבִּי אֲנָחוֹת,    /וּמִלְחָיַי וְעַפְעַפַּי דְמָעַי.



5   בְּכָל-עִתִּי שְׁבָחָיו עַל לְשׁוֹנִי,     /וּמַהְלָלוֹ בְּמוֹ פִּי כָּל-רְגָעַי.


  

– קעא –

שיר אל איש עושה זמירים / והם על חוג מליצות זר מדורים

(המשקל: המרובה 0–– –/ 0–– – / 0–– // 0–– – / 0–– –/ 0––)

  


1   אֲשֶׁר יָרִים בְּקוֹל עָרֵב זְמִירִים,      /וְהֵם עַל חוּג מְלִיצוֹת זָר סְדוּרִים –



2   כְּאִישׁ אַיִן לְאָכְלָה מֵאֲשֶׁר לוֹ,       / וְזִמֵּן עַל סְעוּדַת דּוֹד חֲבֵרִים.


  

– קעב –

שיר אל יעקב נשא אשה כעורה

(המשקל: המהיר ב' –– 0 – / ––0 – // ––0 – / ––0 – / ––)

  


1   אֶקוֹב אֲשֶׁר אֶת יַעֲקֹב עָקַב,     וַיַּחֲלִיף אִשְׁתּוֹ אֲשֶׁר זָבַן.



2   חָשַׁב לְנַשֵּׁק אֶל פְּנֵי אִשְׁתֹּו,     וַיַּרְא וְהִנֵּה הֵם פְּנֵי לָבָן.


  

– קעג –

שיר אל יהודי מבט עינו קרב אל האחיה

(המשקל: התנועות – –– – / – –– – / – –– – / – –– –)

  


1   קָשֶׁה הָיָה  /עַל-כָּל בִּרְיָה     /בֹּא אִישׁ עִבְרִי    אֶל נָכְרִיָּה;



2   אַךְ זֶה רָחוֹק /לִמְאֹד מֵחוֹק    /כָּל-דָּת, שָׁכְבוֹ    אֶת הָאַחְיָה.



3   אַתָּה עַתָּה  /בָּה כָּשַׁלְתָּ,     /כִּמְעַט עָשְׂתָּה    בָּךְ כַּלָּיָה.



4   לִפְרוֹעַ עַל   /זֶה הַמַּעַל      /אַפַּיִם – יַד     אֵל בָּךְ הוֹיָה!



5   כִּמְעַט אָמַר  /וּבְלֵב גָּמַר      /לִשְלוֹחַ בָּך     שַלְהֶבֶת יָה,



6   לוּלֵי קָרָךְ   /צֶדֶק הוֹרָךְ,     /וּבְכֵן צוּרָךְ     נַפְשָׁךְ חִיָּה.



7   פִי חֶטְאָךְ קָם לִנְקוֹם נָקָם,    /וַיְּלַמֵּד בָּךְ      קָטֵגוֹרְיָה;



8   הִגִּיד רִשְׁעָךְ  /אֶל צוּר יִשְׁעָךְ,    /סִפֵּר פִּשְׁעָךְ     בִּרְחוֹב קִרְיָה,



9   לֵאמֹר: חֵבֶל  /יֹאחַז תֵּבֶל,     /יִלְבַּשׁ אֵבֶל,     בִּגְדֵּי בִכְיָה.



10  תֶּחְשַׁךְ חַמָּה, /יֵרְדוּ עִמָּהּ     / כּוֹכְבֵי כִימָה    אֶל תַּחְתִּיָּה.



11  כִּי יוֹם נֻדָּהּ  /מֵחֵיק דּוֹדָהּ    / סָר מִיהוּדָה     מַחְמַד יָפְיָהּ.



12  אַל יִרְאַת אֵל בְּיִשְׂרָאֵל!     / מָלְאוּ כֻלָּם     שַׁעְרוּרִיָּה!



13  הֵן יוֹם אֶתְמוֹל בִּבְלִי נָמוֹל     /וּבְלֹא לֻמַד     דַּת עִבְרִיָּה



14  בָּנָה חִי אֵל  /בֵּית הָאֵלִי,     /בָּתִּים לִכְהֻנָּה    וּלְוִיָּה.


  

– קעד –

ספור ענין קרה לאיש עם חשוקתו

(המשקל: המהיר ב' –– 0 – / ––0 – // ––0 – / ––0 – / ––)

  


1   אֵשׁ בּוֹעֲרָה חוֹשְׁקִים וְאוֹכֶלֶת    /עָפְרוֹת וְאַיְלוֹת חֵן מְחוֹלֶלֶת –



2   הִיא דָלְקָה אֶתְמוֹל בְּחֵיק עַלְמָה,  /כִּדְלֹק לְשוֹן לַהַב בְּגַחֶלֶת.



3   קָם דּוֹד אֲשֶׁר מֵאָז לְעָבְדָהּ לָהּ      / אִזְמֵל בְּאָזְנוֹ שָׂם וּבַדֶּלֶת,



4   וַיֵּטֵ לְנַשֵּׁב עַל פְּנֵי חַסְדָּהּ,      /כִּקְרַע יְרִיעַת יָד מְטֻלְטֶלֶת.



5   אָז בַּחֲרוֹת אַפָּהּ עֲנַתְהוּ: "הָס,      / בּוּז עַם, מְקוֹר עַזּוּת וְאִוֶּלֶת!



6   הֶרֶף, אֱוִיל! אַל נָא זְהַב אוֹפִיר   / יִטְמָא בְמַגַּע יָד מְגוֹאֶלֶת!"


  

– קעה –

בקשה להודות לאלי / עזי ומעזי ומפלטי לי

(המשקל: המרובה 0–– –/ 0–– – / 0–– // 0–– – / 0–– –/ 0––)

  


1   אֲדוֹן הַכֹּל, מְכַלְכֵּל כֹּל בְכֹחוֹ,    /וּבִמְרוֹמִים מְקוֹם שִׁבְתּוֹ וְנוּחוֹ;



2   אֲשֶׁר קָדַם בְּאַחְדּוּתוֹ לְכָל-יֵשׁ,      /וְלֹא נִבְרָא – וּבָרָא כֹּל בְּרוּחוֹ.



3   וְאֵינוֹ גוּף, וְלֹא כֹחַ אֱלֵי גוּף,    /וּבִשְׁלִילָה יְתוֹאַר הוֹד שְׁבָחוֹ.



4   וְהוּא רִאשׁוֹן בְּלֹא רֵאשִׁית, וְאַחְרוֹן / בְּלֹא אַחְרִית, וְאֵין תִּכְלָה לְנִצְחוֹ.



5   אֲשֶׁר הוֹצִיא יְסוֹדוֹת מִבְּלִי מָה,   /וְנָטָה דוֹק וְכָאֹהֶל מְתָחוֹ.



6   וְאָדָם מֵעֲפַר אָרֶץ יְצָרוֹ,      / וְהִשְׂכִּילוֹ וְשָׁת חָכְמָה בְּטוּחוֹ.



7   וְעוֹד בָּחַר בְּאַבְרָהָם וְזַרְעוֹ     /וְלִהְיוֹת לוֹ לְעַם, מִנּוֹף לְקָחוֹ.



8   וְהִשְׁמִיעַ נְבוּאָתוֹ וְדָתוֹ         /לְיִשְׂרָאֵל בְּיַד מֹשֶׁה, שְׁלוּחוֹ.



9   וְנִצְחִית הִיא, וְהֵם נֶצַח עֲדָתוֹ,      /וְיֵבוֹשׁ גּוֹי אֲשֶׁר כָּזָב בְּשִיחוֹ.



10  בְּחִיר עֶלְיוֹן לְבַד אֵלָיו יְיַחֵד,    /וְלֹא אֶל זָר עֲבוֹדָתוֹ בְּשׁוּחוֹ.



11  בְּגַן עֶדְנוֹ יְשַׁו עוֹשֵׂי רְצוֹנוֹ,     /וְזֵד יָהִיר בְּאֵשׁ תָּפְתּוֹ קְדָחוֹ.



12  הֲכִי צוֹפֶה פְּעֻלּוֹת אִישׁ וּבוֹחֵן    / סְגוֹר לִבּוֹ וְהַכָּתוּב בְּלוּחוֹ.



13  וְעִתּוֹת הַזְּמָן עוֹמְדִים לְפָנָיו,    / וְהוּא יִפְתַּח וְיִסְגוֹר אֶת בְּרִיחוֹ.



14  וְהוּא רֶגַע יְשַׁנֶּה כֹּל בְּחֶפְצוֹ,     /וְלֹא יִשְׁנֶה; וּמִי הוּא זֶה נְצָחוֹ?!



15  וְהִסְגִּיר עַם סְגֻלָּתוֹ בְּיַד צָר     /קְצוֹת אָרֶץ, וּמִשָּׁלוֹם זְנָחוֹ.



16  וּבוֹ לֹא יַעֲשֶׂה כָלָה לְעוֹלָם,     /וְאִם נָס מַחֲמַד יָפְיוֹ וְלֵיחֹה.



17  אֱמֶת, יִשְׁלַח בְּיָמֵינוּ לְקַבֵּץ     /פְּזוּרֵינוּ בְנוֹ יִשַּׁי, מְשִיחוֹ.



18  וּבָחַר עוֹד בְּהַר צִיּוֹן, וְיִשְׁעֶה    /בְּנִיחוֹחָיו וּבִזְבָחָיו וְרֵיחוֹ.



19  וְיוֹרִיד טַל לְהַחְיוֹת אֶת גְּוִיַּת    / אֲשֶׁר גָּוַע וְהַמָּוֶת טְבָחוֹ.



20  לְהָכִין לַנְּבוּכִים בּוֹר חֲשֵׁכִים,   / וּמַהְלָכִים לְכָל-הוֹלְכִים נְכוֹחוֹ.



21  וְלִוְיָתָן לְיִשְׁרֵי לֵב יְתַקֵּן,      /אֲשֶר מֵאָז לְצַדִּיקִים מְלָחוֹ.



22  כְּאֶחָד יִקְרְאוּהוּ אָז יְצוּרָיו     /“אֲדוֹן הַכֹּל, מְכַלְכֵּל כֹּל בְּכֹחוֹ”.


 

– קעו –

שיר אל עבדיה / אל חבקו חיק נכריה,/ בחרות אף הגוים ביהודים לאבדם/ עד שפוך דם.

(המשקל: הארוך ו 0–– /–– – // 0–– // –– – // 0–– / ––– // 0–– / –– –

  


1   בְּשָׁפְכִי בִּנְגִינָה   / עֲתָרָה וּתְחִינָּה,      / לְקוֹלִי אָזְנֶיךָ קְשׁוּבוֹת תִּהְיֶינָה.



2   וְעַל רֹאשׁ עֹבַדְיָה   / בְּשָׁכְבוֹ נָכְרִיָּה    / שְׁפוֹך אַפֶּךָ, יָה,    וְעֵינָיו תִּכְלֶינָה!



3   וּמִסֵּתֶר עֶלְיוֹן    /חוֹנֵן עַל עַם אֶבְיוֹן!  /וְעֵינֵינוּ צִיּוֹן  בְּיָפְיוֹ תִרְאֶינָה.



4   וְשׁוֹמְרֵי הַחֻקִּים   /וְהַתּוֹרוֹת הָקִים,   /וְנַפְשׁוֹת צַדִּיקִים בְּצִדְקָם תִּחְיֶינָה.



5   וּמִמֶנּוּ הָרִים    /מְצוּקוֹת אַכְזָרִים,  /וּמַשְׂטֵמֹת זָרִים בְּבוּז עַם תִּדְכֶינָה.



6   הֲיֶחְזֶה אוֹר רָשָׁע,  /וְנוֹאֵף יִוָּשַׁע?    /וְאֶל שִׁנֵי פֶשַׁע מְנוֹרוֹת תִּכְבֶּינָה.



7   אֲנִי יִצְרִי אֶלְחַץ,   /וְלֵב אֶל אֵל אֶרְחַץ,  /וְיָדָיו – אִם יִמְחַץ – לְמַחְצִי תִרְפֶּאנָה.



8   הֲיִמְשׁוֹל זָר עָלַי,   /בְּהָמוֹן מַעְלָלַי?      / וְעִם טוּב מִפְעָלַי   /הֲיָדַי תִרְפֶּינָה?



9   אֱוִיל עָנְשׁוֹ יִסְבּוֹל,  /וְאוֹיֵב בּוֹ יַחְבּוֹל,   /וְצִיץ חַסְדּוֹ יִבּוֹל,   וְעֵינָיו תִּכְהֶינָה.



10  וְאִם יֵשׁ בּוֹ חָסֵר   / תְבוּנָה יִוָּסֵר,    /וְשִׁנָּיו בַּבּוֹסֶר    אֲשֶׁר בָּם תִּקְהֶינָה.


  

– קעז –

שיר חרזים / עַל מחזור הלועזים / כאלו הוא מדבר / ומלים מחבר

(המשקל: הארוך ו 0 –– / ––– // 0 –– / ––– // 0 –– / ––– // 0 –– / –––)

  


1   אֲנִי חֵילִים אֶאְזוֹר  / לְעַם אָחוֹר נָזוֹר,  /וְאֶל עַמִּי אָכִין לְכָל-מַכָּה מָזוֹר



2   וְאַעְלֶה קוֹלָם אֶל  / מְרוֹמִים, לִפְנֵי אֵל,  / וְלִבְנֵי יִשְׂרָאֵל בְּצָרָתָם אֶעְזוֹר.



3   בְּקִרְבִּי נִרְשָׁמִים   /תְּפִלּוֹת הַיָּמִים,   /וּמִנְהַג הָרוֹמִים   לְעַם לוֹעֵז אֶגְזוֹר



4   וְלִהְיוֹתִי חוֹזֵר    /לְעִתִּים בִּדְמוּת זֵר  /וְכִסְבִיב רֹאשׁ נֵזֶר – קְרָאוּנִי מַחְזוֹר


  

– קעח –

שיר אל משה הפחיד הקהלה / בנענעו לולבו בבית התפלה

(המשקל: המרובה 0 ––– / 0 ––– / 0 –– // 0 ––– // 0 –– – / 0 ––)

  


1   בְּתֵת משֶׁה בְּלוּלָבוֹ תְהִלָּה     /לְיוֹצְרוֹ – נָע מְעוֹן בֵּית הַתְּפִלָּה;



2   וְכִמְעַט כָּל-אֲשֶׁר מָצָא לְשֵׂשֵׂת    /צְדָדָיו בָּחֳרִי הָרַס וְסִלָּה.



3   וְזֵה עֵינוֹ יְכַסֶּה פֶּן תְּנוּקַר,     /וְזֶה יָגֵן עֲלֵי לִבּוֹ תְּחִלָּה.



4   וְזֶה יָכִין לְהִמָּלֵט אֲשׁוּרָיו,     /בְּסַקֵּל בָּעֲרָבָה לִבּוֹ מְסִלָּה.



5   הֲמִצְוָה יַעֲשֶׂה אִישׁ בָּעֲבֵרָה,    /וְהִיא סִבָּה לְהַשְׁחָתָה וְעִלָּה?!



6   הֲלֹא צִוָּה נְטוֹל לוּלָב אֱלוֹהִים,      /וְלֹא רוֹמַח לְהַבְהִיל הַקְּהִלָּה!


  

– קעט –

שיר אל לוקה אשר תמים דעו, / ולומד לשון הקדש ממי שלא ידעו

(המשקל: המתקרב 0 –– / 0 –– // 0 –– / 0 –– // 0 –– / 0 –– // 0 ––)

  


1   הֲתוֹעִיל תְּשׁוּקָה   /וְנֶפֶשׁ אֲדוּקָה /בְּלִמוּד שְׂפַת הַיְהוּדִים      לְלוּקָה?



2   וְלֹא עֵין נְשָׁרִים      /וְיֹשֶר אֲשׁוּרִים    /וְחָשׁכוּ וּבָם אֵין אֲבוּקָה דְלוּקָה.



3   הֲיֵינִיק בְּשַד רֵיק וְצָמוּק עֲגָלִים?   /וְאִם בָּעֲצָמוֹת    תְּמוֹצֵץ עֲלוּקָה?


  

– קפ –

גזומים אל יעקב על רוע מפעלו

(המשקל: הקטוע ב' –– 0 – / – 0 –– / 0 –– // –– 0 – / – 0 – – / 0 ––)

  


1   הוֹי, יַעֲקֹב, אִישׁ   /מְעַוֵּת וּמַבְאִישׁ!   /יוֹם קוּם אֱלוֹהִים  /לַמִשְׁפָּט בְּחַרְבּוֹ –



2   כָּל-זֵד יְשׁוּפַךְ    /כְּבֵדוֹ, וְיֶהְפַּךְ    /יוֹמוֹ לְלֵילוֹ     /וְשַׁחְרוֹ לְעַרְבּוֹ.


  

– קפא –

שיר על מסכת פורים

(המשקל: המרובה 0 ––– / 0 ––– / 0 –– // 0 ––– // 0 –– – / 0 ––)

  


1   קְרָא שִׂיחוֹת, יְדִיד נַפְשִׁי, נְכוֹחוֹת     /לְהִתְעַנֵּג בְּמִשְׁמַנֵּי מְנוּחוֹת.



2   יְסוּרוּן מִמְּךָ תּוּגוֹת לְבָבָךְ,        /וּמִקִּרְבָּךְ יְנוּסוּן חִישׁ אֲנָחוֹת.



3   וְתִלְמַד בָּם הֲלָכוֹת לֹא שְׁמַעְתָּם,      /וְלֹא נוֹדְעוּ לְכָל-לִבּוֹת וְטוּחוֹת,



4   אֲשֶׁר צוּרִי לְצִירוֹ לֹא מְסָרָם,       /בְּהַנְחִילוֹ לְחֵילוֹ דָת וְלוּחוֹת.



5   וְסוֹד יַיִן מְשֻמָר בָּעֲנָבַיו         /לְיוֹם פּוּרִים, לְמֶמְשֶׁלֶת בְּרוּחוֹת.



6   וּמַה שָּׂכָר לְאִישׁ יִשְׁכַּר וְחַטַּאת         /אֲשֶׁר לָגְמָיו לְלֹג מֵימָיו מְתוּחוֹת.



7   וְכֵלָיִים אֲשֶׁר קִטְנִית מְלֵאִים,      / וּבִטְנֵיהֶם בְּעִשְׂבֵּיהֶם נְפוּחוֹת.



8   שְׂאוּ זִמְרָה, יְדִידִים, לַזְּמוֹרָה!         / וְעֵינֵיכֶם לְכוֹס יֵינְכֶם פְּקוּחוֹת.



9   וְיָגֵל כֹּל בְּדַם עֵנָב וְאֶשְׁכּוֹל,        /בְּשִׁלּוּחַ לְבֵית כָּל-אָח אֲרוּחוֹת,



10  וּבִקְרֹא אִישׁ לְמַרְתֵּפוֹ חֲבֵרָיו,       /וְלִשְׂפָתָיו חֲבִיוֹתָיו פְּתוּחוֹת.



11  וּמִי יוּכַל – לְבַד סָכָל – לְקַיֵּם         /דְּבַר פּוּרִים וּמַסֶּכֶת בְּדִיחוֹת?



12  אֲנִי אֶלְבַּשׁ בְּסִיּוּם סוּת כְּסִילוּת,     / וּבוֹ כָּל-מַחְשְׁבוֹת טוּחִי בְּטוּחוֹת.



13  וְעִם רֵעַי – וְאִם רַבּוּ פְּצָעַי –       /בְּכוֹסִי אֶשְׁבְּעָה שׂוֹבַע שְׂמָחוֹת.


  

– קפב –

וזה לך / משפט המלוכה

(המשקל: הארוך ו 0 –– / ––– // 0 –– / ––– // 0 –– / ––– // 0 –– / –––)

  


1   אֲשֶׁר סוֹעֵד הֵלֶךְ,   /וּמֵישָׁרִים הוֹלֵךְ   /יְהִי רַק הוּא מֶלֶךְ  / לְכָל-רָאשִים נִשָּׂא.



2   מְסַדֵּר מַעְרָכָה   / לְפוּרִים כַּהְלָכָה   / בְּיֵינוֹת לִבְרָכָה    /וָּבם כֹּחוֹ נִסָּה.



3   וְהוּא שׁוֹתֶה שִׁכּוֹר,  /וְעָמָל לֹא יִזְכּוֹר   וְ/כָל-יֵשׁ לוֹ יִמְכּוֹר   /לְפִרְסוּמֵי נִסָּא.


  

– קפג –

שיר אל (משה) בדבר השיר הכתוב בסימן פ"א סובב חלילה

(המשקל: הארוך ו' 0 –– / ––– // 0 –– / ––– )

  


1   קְרָא, משֶׁה, עֲגֻלָּה     /תְּסוֹבֵב בַּמְּסִלָּה,



2   וּבָהּ אַהְבָה מְרוּבָה     /וְתוֹכַחַת מְגוּבָּלָה.



3   וְאִם הָכְתַר וְעֻטַּר     /מְרֻבָּעִי כְּגֻלָּה –



4   לְמִזְמוֹרִי וְשִׁירִי      /יְהִי שִׁיר זֶה סְגֻלָּה!



– קפד –

אל דובר שקרים ושוטה / ואחר עצתו נוטה / וכמדקרות חרב בוטה

(המשקל: היתדות 0 – / 0 – / 0 – / 0 –/ 0 – / 0 – / 0 – / 0 –)

  


1   בְּמִשְׁכְּנֵי אֱמֶת חֲנֵה!    /וּבָם מְרוֹר לְךָ בְּנֵה.



2   וְדָת מְכַזְּבִים מְאוֹס,    /וְחַיֶּיךָ – אֲדוֹן סְנֵה.



3   לְכָל אֲשֶׁר יְדַבְּרוּ      /מְתִים בְּשִׂכְלְךָ פְנֵה,



4   וְגַם תְּקֵל בְּמִכְרְעָךְ,     /וְחַד לְחַד מְנֵה מְנֵה.



5   וְדִבְּרוֹת גְּבִיר יְקָר     /בְּלִבְּךָ מְאֹד שְׁנֵה,



6   וְשָׁח הֲיֵה לְכָל-אֲשֶׁר    /יְצַו לְךָ, וְנַעֲנֶה.



7   וְטוֹב גְּמוֹל לְכָל-אֱנוֹשׁ,    /וְרוֹב מְאַהֲבִים קְנֵה,



8   וְהֵן כְּהֵן וְלָאו כְּלָאו     /לְכָל-אֶנוֹשׁ, בְּנִי, עֲנֵה!


  

– קפה –

שיר בששה מדות הגבורה

(המשקל: המרובה 0 ––– / 0 ––– / 0 –– // 0 ––– // 0 –– – / 0 ––)

  


1   חֲמִשָּׁה הֵם בְּמִלְחַמְתָּם מְגֻנִּים      /וְיֵשׁ שִׁשִּׁי לְבַד רָצוּי לְשׁוּרָיו:



2   אֲשֶׁר נִלְחָם הֲכִי יֵחַם בְּכַעְסוֹ,    /וְהַלָּמֵד לְהִתָּגֵר מִנְּעוּרָיו,



3   וְאִישׁ נִמְנָע בְּרוֹחַ לוֹ, וּמָרְגָּל    /לְנַצֵּחַ, וְהַבּוֹשׁ מֵחֲבֵרָיו.



4   וְנִלְחָם עַל דְּבַר שֶׁקֶר מְשׁוּבָּח    /בְּהַדְרִיכוֹ לְתַכְלִית טוֹב אֲשׁוּרָיו.


  

– קפו –

שיר משושה על דרך הראשון / יערב לשכל וימתק ללשון

(המשקל: המרובה –– 0 – / –– 0 – / –– // –– 0 – // –– 0 – / ––)

  


1   הָרַם אֲשֶׁר בִּקֵּש עֲלוֹת הָרִים,    /אַחַר אֲשֶׁר עָנָו שְׁאוֹל יָרָה –



2   הָרֵי גְאוֹנוֹ יִשְׁפְּלוּ, עַד כִּי      /יִפּוֹל כְּאִישׁ נִבְזֶה בְּבוֹר כָּרָה.



3   הָרַךְ וְהֶעָנוֹג בְּאוֹיְבֵי אֵל –     /לַכֹּל יְהִי מִרְמָס בְּיוֹם צָרָה.



4   הָרָץ בְּדַרְכֵי אֵל יְשׂוֹגַב אַךְ     / דֶּרֶך מְתֵי עַוְלָה תְהִי זָרָה.



5   הָרָז וְהַדַּל בַּחֲסִידִים עִם      /מַלְאָךְ תְּמוֹל נִלְחַם וְגַם שָׂרָה.



6   הָרָשׁ בְּמִצְווֹת וַחֲסַר לֵבָב     /סוֹפוֹ יְהִי כַּלַּעֲנָה מָרָה.




– קפז –

שיר למשורר בהניחו החטף תמורת התנועה

(המשקל: המרנין 0 ––– / 0 ––– // 0 ––– // 0 –– – )

  


1   בְּהַמְלִיכָךְ בְּשִׁירָךְ אוֹת      /חֲטוּפָה – תַּעֲמוֹל לַשָּׁוְא.



2   לְעֶבֶד אֶמְכְּרָה מֶלֶךְ     /אֲשֶׁר יִשָּׂא שְׁמוֹ לַשָּׁוְא.


  

– קפח –

שיר אל פלוני אלמוני על מעשה שהיה

(המשקל: המרובה 0 ––– / 0 ––– / 0 –– // 0 ––– // 0 –– – / 0 ––)

  


1   יְרִיד הִפְרִידְךָ מֶנִּי, עֲמִיתָךְ,     /מְרוֹם הָרִים לְרַפּאֹת מַחֲלָתוֹ.



2   וְשָׁמָּה יֹאכְלוּ בָנִים רְעֵבִים,     /וְלֹא אוֹרִישׁ אֱנוֹשׁ מִנַּחֲלָתוֹ.



3   וְיִכְבֶּה מִלְּבַב הַשָּׂר יְקוֹדוֹ,     /וּמֵאַף יַעֲקֹב אֵשׁ גַּחֲלָתוֹ.


  

– קפט –

שיר חבר המשורר על עצמו במדות

(המשקל: הארוך ו' 0 –– / ––– // 0 –– / ––– // 0 –– / –––)

  


1   יְחִידָתִי, חִזְקִי    /וְהַרְחִיקִי נִזְקִי,      /וּבִמְתֵּי שָׁוְא דִּלְקִי  /בְּרָמְחִי וְשִׁלְטִי.



2   וּמִכַּף נִגָּשִׁים    /וְעוֹנִים בִּקְדֵשִׁים  / וְרַע עָלַי חוֹרְשִׁים   /פְּנִי לָךְ, הִמָּלְטִי



3   וְדוּמָה לִי יִישַׁר,   /וּבוֹ לִבִּי נִקְשָׁר.      /בְּמָרָה זוֹ אֶכְשַׁר   /כְּבָוֹלְעִי כֵן פּוֹלְטִי.


 

– קצ –

מזמור שיר ליום השבת

(המשקל: המתקרב 0 –– / 0 –– // 0 –– / 0 –– // 0 –– / 0 –– // 0 ––)

  


1   בְּשִׁשָּׁה אֲנוֹדֵד    /וְרַגְלַי אֲעוֹדֵד    /בְּכָל-עֵת לְצוֹדֵד   /מְזוֹן מַאֲכָלִי,



2   וְיוֹם הַשְׁבִיעִי    / יְהִי שַׁעֲשׁוּעִי,    / וּבוֹ מִשְּׁבוּעִי     יְהִי סוֹף עֲמָלִי.



3   וְאַטִּיף רְסִיסִי    / וּמִיץ יֵין עֲסִיסִי   /וְיוֹמִי בְכוֹסִי    /אֲקַדֵּשׁ לְאֵלִי.



4   וְאֶשְׂבַּע בְּרָכָה    /בְּמַפָּה עֲרוּכָה,   / וְכָל-טוּב בְּתוֹכָה,   /לְהַפְלִיא בְּגִילִי.



5   וּמִשְׁנֶה בְּלַחְמִי      /לְאַנְשֵׁי שְׁלוֹמִי    /בְּלֵילִי וְיוֹמִי     /עֲרוּכִים לְמוּלִי.



6   וְאֶל דַּר עֲרָבוֹת    /זְמִירוֹת עֲרֵבוֹת      /יְשׁוּרוּן סְבִיבוֹת   /נְתִיבוֹת גְּבוּלִי.



7   וְכַלָּה כְּלוּלָה    / תְּהִי לִי תְהִלָּה,      /וְגוּלַת סְגֻלָּה    / וְהַדְרַת כְּלִילִי.



8   וְאוֹר יוֹם בְּחָשְׁכִּי  /יְנוֹצֵץ לְדַרְכִּי,    /וְאוֹדֶה לְמַלְכִּי    /בְּשִׁיר עַל חֲלִילִי.



9   חֲצִי יוֹם וְעֶדְיוֹ    /בְּטוּבוֹ וּפִרְיוֹ    /לְיוֹצְרִי, וְחֶצְיוֹ –   /לְאָכְלָה יְהִי לִי.



10  וּבִשְׁלָשׁ אֲכִילוֹת   /וְאַרְבַּע תְּפִילּוֹת   /לְנוֹרָא עֲלִילוֹת    /אֲחַר מַהֲלָלִי.



11  וְתוֹך הַהֲפֵכָה    /אֲנִי בַּחֲשֵׁיכָה,    / בְּבֹא לֵיל מְלָאכָה   /וְאָשׁוּב לְפָעְלִי.



12  וְנֶפֶשׁ יְתֵרָה     /תְּעוֹפֵף לְצוּרָהּ,      /וְאֶשְׁאַר בְּצָרָה    /מְסֹעָר בְּחִילִי.



13  וְלוּלֵי בְּשָׁמַי     /יְעִידוּן זְמָמַי –    /הֲתָקִים עֲצָמַי?      /וְשָׁמָה בְנָפְלִי.



14  כְּבֶן הַשְּבִיעִי    /סְגֻלַּת שְׁבוּעִי,    /מְנוּחַת יְגִיעִי    / וְיוֹשֶׁר שְׁבִילִי.



– קצא –

שיר חרפות אל סופר כתב אגרת נגד המשורר

(המשקל: המהיר ב' –– 0 – / –– 0 – / –– // –– 0 – //–– 0 – / ––)

  


1   יִמַּח וְיִסַּח שֵׁם אֲשֶׁר כָּתַב     /אֶת זֹאת, וְלִקְלָלָה יְהִי זִכְרוֹ.



2   אֶשְׂמַח לְמַפַּלְתוֹ וְיָגִילוּן      /לִבִּי וְרַעְיוֹנַי בְּיוֹם נָכְרוֹ.



3   יוֹם יִמְכְּרוּהוּ מַלְאֲכֵי מָוֶת     /וּבְנֵי נְשִׁיָּה יִתְּנוּ מִכְרוֹ –



4   אָז אֶעֱרוֹךְ אֶל אֵל תְּפִלּוֹתַי,     / אָז אוֹמְרָה: “בָּרוּךְ יְהִי עוֹכְרוֹ!”


 

– קצב –

שיא אהבים על עלמה אנוסה

(המשקל: המרובה 0 ––– / 0 ––– / 0 –– // 0 ––– // 0 –– – / 0 ––)

  


1   צְבִיָּהָ מִבְּנוֹת דּוֹרִי אֲנוּסָה,    / אֲשֶׁר שַׂמְתְּ כָּל-יְפַת תֹּאַר מְכֻסָּה,



2   וְצָחַקְתְּ אֶל צְבַא מָרוֹם בְּיוֹפְיֵךְ,   /וְהַשֶּׁמֶשׁ בְּכַף רַגְלֵךְ דְרוּסָה?



3   תְּמוֹל לָכְדָּה מְצוֹדָתֵךְ זְמָמַי,    / וְרִשְׁתֵּךְ עַל מְזִימוֹתַי פְרוּשָׂה,



4   וְנַפְשִׁי גָרְסָה אֶל תַּאֲוָתֵךְ      /בְּמַשַּׂא מַחְשְׁבוֹת חִשְׁקֵךְ עֲמוּסָה.



5   פְּנֵי חַסְדֵּך, מְשׂוֹשׂ לִבִּי, אֲפַלֵּל    /וְאוֹמְרָה: "נָא חֲמוֹל עָלַי וְחוּסָה,



6   וְהַטֵּה לֵב גְּבִירְתָךְ אֶל צְלוֹתִי,   / לְחוֹן נֶפֶשׁ בְּטִיט נַעְלָהּ רְמוּסָה!"



7   יְדִידָה, אִם שְׁלוֹמֵךְ לִי – אֲבַזֶּה      /חֲמַת שַׁחַק וְבַם אֶרֶץ כְּעוּסָה,



8   וְלֹא אָחוּשׁ – בְּבָחְרֵךְ בִּי – הֲתִחְיֶה  /גְוִיָּתִי, לְכָל-יוֹדְעַי מְאוּסָה.



9   לְהֶבֶל כָּל-רְכוּשׁ תֵּבֵל אֲדַמֶּה,    /לְבַד תִּהְיִי בְאוֹצְרוֹתַי כְּמוּסָה.



10  וְלֹא אִירָא לְנַפְשִׁי תּוֹך לְבָאִים,      /בְּמָצְאִי בֵין זְרוֹעַיִךְ מְנוּסָה.



11  בְּיוֹפְיֵךְ אַחֲלִיף תָּמָר וְאָמִיר    /בְּחִין עֶרְכֵּךְ פְּאֵר נָשִׁים, הֲדָסָה.



12  הֲדַר בִּלְתֵּךְ לְעוּמָתֵךְ נְמִבְזֶה,    /וְכָל-חֶמְדָּה לְפָנַיִךְ כְּנוּסָה.



13  וּמִי יִתֵּן וְאֶגְוַע מָחֳרַת יוֹם,     /וְלֹא אֶטְעַם בְּתֵבֵל עוֹד פְּרוּסָה –



14  וְתֶהִי לִי יַעֲלַת חֵן כְּהַיּוֹם,     /מְפֻתָּה, אוֹ כְּנוּסָה, אוֹ אֲנוּסָה.


  

– קצג –

עוד חבר עליה המשורר

(המשקל: המתפשט ד' –– 0 – / –– // – – 0 –/ –– // –– 0 – / –– // –– 0 – / ––)

  


1   בִּי, יַעֲלָה, יִחַר    /אַפֵּך וְיִתְאַחַר,    /הַיּוֹם וְהַלַּיְלָה,    /עַד יַעֲלֶה שַׁחַר.



2   אֶתְמוֹל לְכַדְתִּינִי,  /וּכְשֶׂה עֲקַדְתִּינִי.   /הַיּוֹם רְצַחְתִּינִי.   /מַה תַּעֲשִׂי מָחָר?


  

– קצד –

עוד אליה חבר

(המשקל: המהיר ב' –– 0 – / –– 0 – / –– // –– 0 – //–– 0 – / ––)

  


1   הַיַּעֲלָה אֶתְמוֹל לְכַדְתַּנִי,      / וּבְסַף מְזוּזָתָהּ רְצָעְתַנִי.



2   אָסְרָה בְּחֶבְלֵי חֵן זְרוֹעוֹתַי     / יַחַד, וְעַל רֹאשִׁי פְּצָעַתְנִי.



3   הַיּוֹם לְחַצְתַּנִי, בְּחֵץ לַהַט     / מִצְחָהּ עֲשַׁקְתַּנִי, בְּצָעַתַּנִי.



4   מַה תַּעֲשִׂי לִי עוֹד, וְהֵן כִּקְרַע בִּגְדֵּי בְּלָאוֹת כֵּן קְרָעַתְנִי?!



5   לֹא תַחֲרִידֵנִי בְּיוֹם מָחָר,     / אַחַר אֲשֶׁר הַיּוֹם רְצָחְתָנִי.


 

– קצה –

שיר חבר המשורר על ימי הפורים

(המשקל: המתקרב 0 –– / 0 –– // 0 –– / 0 –– // 0 –– / 0 –– // 0 ––)

  


1   יְהַלֵּל הֲגִיגִי     / בְּיוֹם תַּעֲנוּגִי    /לְמַשְׁפִּיל אֲגָגִי    /וּמֵרִים עֲדָתִי,



2   אֲשֶׁר קָם בְּחַרְבּוֹ  / וְהִשְׁחִית בְּאוֹיְבוֹ;  / וְהִקְשִׁיב בְּטוּבוֹ   /לְקוֹל צַעֲקָתִי.



3   בְּיוֹם זֶה מְנוּחָה,  / וּמִנְחָה שְׁלוּחָה      /תְּשַׁבַּח בְּשִׂמְחָה   /וְגִיל דַאֲגָתִי.



4   וְאֶקְרָא מְגִלָּה    /בְּתוֹךְ עַם סְגֻלָּה,   /וְאֶתֵּן תְּהִלָּה    /לְמַקְשִׁיב צְלוֹתִי.



5   וְהָמָן אֲקַלֵּל,    /וְרִשְׁעוֹ אֲמַלֵּל    /בְּקוּמוֹ לְחַלֵּל    גְּאוֹן נַחֲלָתִי.



6   וְלִבִּי אֲוַתֵּר     /לְנִין קִישׁ וְאֶסְתֵּר,  /וְרַגְלִי תְּנַתֵּר     /בְּחַדְרֵי נְוָתִי.



7   וְאָרִים בְּמוֹרָא    /בְּרֹאשׁ כָּל-אֲמִירָה  /עֲנַף הַזְּמוֹרָה    /
לְעֵץ גַּאֲוָתִי,



8   וְאָשִׁיר, וְאָרוֹן,      / וְאֶקְרַא בְּגָרוֹן,    /וְאָגִיל בְּזִכְרוֹן    / פְּדוּת עַם בְּרִיתִי.



9   וְחֵיק הַצְּבִיָּה    / אֲחַבֵּק, וְהָיָה    / בְכוֹסִי רְוָיָה,    /לְמִרְמָס – חֲבִיתִי.



10  וְאֶשְׁכַּח פְּגָעַי    /וּמִקְרֵי רְגָעַי,    / וּפִצְעֵי פְּשָׁעַי     /בְּיוֹם אַחֲרִיתִי.



11  וְאָכִין לְשִׁנַּי     /הֲמוֹן מַעֲדָנַי,    / וּבִּדְמֵי גְּפָנַי     /אֲכַבֵּס כְּסוּתִי.



12  וְאֶבְחַר לְיָפֶה    /בְּמַשְׁקֶה וְאוֹפֶה,   /וְטַבָּח מְשׁוּבָּח    /בְּשַׂר תַּאֲוָתִי.



13  מְבוּשָׁל וְצָלִי    / לְמִשְׂגָּב יְהִי לִי,      /וְלֶחֶם וְקָלִי     / אֲשַׁוֶּה רִנָּתִי.



14  וְאֶשְׁכַּר וְאִישַׁן    /כְּאַחַי בְּשׁוּשָׁן    בְּ/מִיץ טוֹב וְיָשָׁן,   /וְעָרְבָה שְׁנָתִי.



15  וְאֶעְבוֹד בְּהוֹנִי    /וְכֹחִי וְאוֹנִי     /לְכָל-תַּחְכְּמוֹנִי    /בְּחַיַּי וּמוֹתִי.



16  בְּיַד אֶל שְׁלוֹמִי,   /וְשָׁכְבִי וְנוּמִי,    /וְשִׁבְתִּי וְקוּמִי,    /ובוֹאִי וְצֵאתִי.



17  וְלוֹ כָל-כְּבוֹדִי    /וְזִיוִי וְהוֹדִי,     /וְחֶפְצֵי מְאוֹדִי    /בְּשָׂדִי וּבֵיתִי.



18  בְּצִלּוֹ אֲקַנֵּן,     /וְדָתוֹ אֲשַׁנֵּן,    / וּבִזְמִיר אֲרַנֵּן,    / וְאֶשְׁכַּח בְּכִיתִי.



19  וְאֶבְטַח בְּנוֹרַא   / עֲלִילוֹת מְקוֹרָא,   /בְּעֶבְרָה וְצָרָה    /יְהִי לִי פְּדוּתִי.


  

– קצו –

נשא המשורר לשיר ידו / על המונים, / המגנבים הערמונים / מאת עבדו.

כי תחת אשר לא ידע מנינם / יצאו לחפשי חנם, / ולא תבער בנפשם גהנם.

(המשקל: התנועות –––– /–––– / –––– /–––– )

  


1   דּודַי, עַבְדִּי  / בַּעַר מוֹנִים;     /אֵין לוֹ מִסְפָּר    בָּעַרְמוֹנִים.



2   גִּנְבוּם גָּנוֹב!  /כִּי תַחַת זֹאת    / הַתּוֹפֶת לֹא     תִּבְעַר, מוֹנִים!


  

– קצז –

שיר על גודל שנת עבד המשורר, / אשר לא יתעורר / רק בעת האוכל

(המשקל: המרובה 0 ––– / 0 ––– / 0 –– // 0 ––– // 0 –– – / 0 ––)

  


1   שְׁנַת עוֹלָם לְעַבְדִּי בַּבְּקָרִים    / וְיַחְדָּו יֶחֱשַׁךְ שִׂכְלוֹ וְעֵינָיו.



2   וּבַמִּטָּה תְּכַסֵּהוּ עֲלָטָה,         /וְלֹא יִזְכּוֹר – כְּאִישׁ שִׁכּוֹר – יְגוֹנָיו.



3   וְאָז תִּיטַב לְנִשְׁמָתוֹ שְׁנָתוֹ,     /בְּעֵת יֵהוֹם תְּהוֹם מִבֵּין עֲנָנָיו,



4   וְעֵת הוֹמִים לְאֻמִּים בָּרְחוֹבוֹת,      / וְיַשְׁמִיעַ הֲמוֹן עַמִּים שְׁאוֹנָיו.



5   וְכִי תוּכַן עֲלֵי שֻׁלְחָן סְעוּדָה,    / אֲזַי יַרְגִּישׁ בְּנוּדוֹ עַל אֲדָנָיו,



6   וְיֵעוֹרוּ יְצוּרָיו מִשְּׁנָתָם,         / לְקוֹל שִׂיחוֹ וְטוּב רֵיחַ עֲדָנָיו.



7   כְּמוֹ כֶלֶב חֲרַשׁ בַּרְזֶל מְעוֹרֵר    /בְּקִשְׁקוּשָׁיו וּפַטִּישָׁיו שְׁכֵנָיו,



8   וְהוּא יִישַׁן לְקִשְׁקוּשׁוֹ וְנִקְשׁוֹ,   / וְיִתְעוֹרֵר לְקוֹל שִׁנֵּי אֲדוֹנָיו.


 

– קצח –

תשובת שיר שולח אל המשורר

(המשקל: התנועות –––– /–––– / –––– /–––– )

  


1   אֵיכָה יִדְמֶה  לָךְ אִישׁ נִדְמֶה,      / נִבְזֶה, רָזֶה,     נֶחְשָׁב בַּמֶה?



2   אִם לֹא סָמַךְ עַל סוּלָמָךְ     / אֶלֶף אַלְפּין     מִילִין רוֹמֵי.



3   אִיך כִּתְרָךְ עַל רֹאשִׁי יַעַל?    / אִם יָמִיר   /טָהוֹר בַּטָּמֵא?



4   לָךְ כָּל-סֵתֶר  עִם הַכֶּתֶר.     /לִי הַיֶּתֶר,      /נְטוּל דָּמֵי.


  

– קצט –

תשובה אל איש שאל המשורר ילמדהו דעת וחכמה

(המשקל: המרובה 0 ––– / 0 ––– / 0 –– // 0 ––– // 0 –– – / 0 ––)

  


1   בְּהִמַּלְאוֹת בְּבֵית מוֹרִי מְקוֹרִי   / אֲרַוֶּה מֵי בְּאֵר צָמֵא בְּבוֹרִי.



2   וְאֶזָּהֵר לְהִטָּהֵר וְאֶדְרוֹשׁ     / לְטַהֵר סִיג בְּנֵי דּוֹרִי בְּבוֹרִי.



3   הֲמִבּוּרוּת, הֲמִבּוֹר אַעֲלֶה בוּר,      / בְּעוֹד עָצוּר אֲנִי, אָסוּר בְּבוֹרִי?!


  

– ר –

שיר בשבח התמר

(המשקל: המהיר ב' –– 0 – / –– 0 – / –– // –– 0 – //–– 0 – / ––)

  


1   מִכָּל-פְּרִי פִּרְיִי לְחֵיךְ נִרְצָה,    / טוֹב מִדְּבַשׁ מִנִּי דְבַשׁ נִמְצָה.



2   אֶגְאֶה אֲנִי, תָּמָר, וְאֶתְאַמָּר,    / אִם בִּי לְבַד לוּלָב לְזוּג נִמְצָא.


 

– רא –

שיר אל איש אשר מרוב צומו / צפד עורו על עצמו

(המשקל: המהיר ב' –– 0 – / –– 0 – / –– // –– 0 – //–– 0 – / ––)

  


1   תַּחַת אֲשֶׁר צַמְתָּ, וְלָךְ כֶּרֶס    / רָעֵב לְפַת לֶחֶם, וְאֵין פּוֹרֵס;



2   עַדַ יָבְשׁוּ עַצְמוֹת גְּוִיָּתְךָ,      /כָּעֵץ אֲכָלוֹ אֵשׁ וְכַחֶרֶס –



3   צֵא נָא לְאוֹר יוֹמָם, מְצָא עֶדְנָה! עַל כֵּס שְׁבָה, עֵת יַעֲלֶה חֶרֶס!



4   וּקְנֵה חֲרָסִים לָךְ וְצִפָּרְנֵי     / הַנֵּץ וְהַנֶּשֶׁר וְהַפֶּרֶס!



5   כִּי הִכְּךָ צוּרָךְ בְּכָל-עוֹרָךְ      / בִּשְׁחִין וּבַגָּרָב וּבַחֶרֶס.


  

– רב –

שיר כאלו הספר מדבר / ובשבחו מתגבר

(המשקל: המתקרב 0 –– / 0 –– // 0 –– / 0 –– // 0 –– / 0 –– // 0 ––)

  


1   אֱנוֹשׁ יֶחֱזֶה בִי,      / וְיָרוּץ נְתִיבִי.    /לְמַרְאֵה כְּתָבִי    / יְצוּרָיו תְּמֵהִים.



2   בְּשׁוּרוֹ קְשָׁרַי    /וְיוֹשֶׁר אֲשׁוּרִי,   / וְשׁוּרַי לְנֶגְדוֻ     /כְּתוֹהִים וּבוֹהִים.



3   כְּאוֹבוֹת כְּאוֹתוֹת   /בְּרוּם עָל חֲרוּתוֹת,  /טְהוֹרוֹת, בְּהִירוֹת  /כְּאוֹרוֹת גְּבוֹהִים.



4   וּפִרְיִי מְהֻדָּר,    / וְגַפְנִי סְמָדָר,    /וּבִי יֶחֱזֶה דָר    /נְשִׁיָּה נְגוֹהִים.



5   פְּנוּ בִי, בְּרוּאִים,   / וְתִרְאוּ פְּלָאִים –   /כְּתוּבִים   כְּתוּבִים בְּאֶצְבַּע אֱלוֹהִים.


  

– רג –

וזה השיר השני אל משורר אשר שם תנועה לעבד

(המשקל: התנועות –––– /–––– / –––– /–––– )

  


1   הַשָּׂם מֶלֶךְ  /נִקּוּד חֵלֵךְ –  /מִנֶּגְדּוֹ לֵךְ,  /דּוֹדִי, הָלוֹךְ!



2   כִּי אֵין רוֹעֵה שִׁירִים תּוֹעֶה,  /רַק תַּחַת עֶ– /–בֶד כִּי יִמְלוֹךְ!


  

– רד –

שיר אל איש התחיל לקרוא פסוק וא“כ תלמוד וא”כ חזר אל הפסוק

(המשקל: הקטוע ב' –– 0 – / – 0 –– / 0 –– // –– 0 – / – 0 – – / 0 ––)

  


1   מִקְרָא בְּתַלְמוּד וְתַלְמוּד בְּמִקְרָא,  /הֵמִיר שְׁתַּיִם חֲלִיפוֹת בְּחֹדֶש.



2   יֵרְדוּ מְאוֹרָיו בְּצֵל מַעֲלוֹתָיו,    /אוַּלי דְלֵית לִין דְמַעְלִין
בְּקֹדֶש.


  

– רה –

שיא אל איש ממונה על הקהל אויב לאביו

(המשקל: המרובה 0 ––– / 0 ––– / 0 –– // 0 ––– // 0 –– – / 0 ––)

  


1   אֱוִיל נַעְנֶה; לְעַם נִזְעָם מְמֻנֶּה,   / כְּסִיל נִבְעָת, חֲסַר דַּעַת, מְגֻנֶּה!



2   הֲלֹא תִכְבּוֹשׁ שְׂפַת חֶלְקָךְ וְתֵבוֹשׁ,  /וְתַחְתּוֹם פֶּה כְּנִכְפֶּה, רֵיק מְשֻׁנֶּה,



3   אֲשֶׁר תַּרְעִים כְּדֹב רֵעִים מְרֵעִים,  /וְלִבָּךְ אַחֲרֵי רִשְׁעָךְ תְּזַנֶּה



4   ְּבֵנֶזר אֵל חֲסִידֵי אֵל, שְׁמוּאֵל,    /כְּבִן נוּן, אוֹ כְּכָלֵב בֶּן יְפוּנֶה.



5   הֲבִכְזָבִים וְדִבְרֵי שָׁוְא נְבוּכִים      /כְּמוֹתָךְ אִישׁ כְּסִיל, מַבְאִישׁ יְעַנֶּה



6   צְבִי נַעְלָה וְגִילַת עַם סְגֻלָּה,     /בְּטוּב טַעְמוֹ לְכָל-עַמּוֹ מְהַנֶּה?!



7   הַשָּׂר מַעְמִיד בְּצִדְקָתוֹ עֲדָתוֹ,    /וְלִפְנֵיהֶם נְתִיב נַחַת מְפַנֶּה.



8   אֲשֶׁר טוּב מַעֲשָׂיו מָלְאוּ אֲדָמוֹת,   /וְשַׁחַק מִפְעֲלוֹת צִדְקוֹ יְתַנֶּה.



9   יְעַנֵּהוּ בְּיַד אוֹיְבָיו אֱלוֹהָיו,     /וְעֵת צַר לוֹ, וְיִצְעַק – לֹא יְקַנֵּא.



10  הֲלֹא קָנֹא וְנוֹקֵם אֵל לְצָרָיו,    /וְאֵל עַוָּל וְרָשָׁע לֹא יְבַנֶּה.



11  לְדוֹמֶיךָ יְרַדֵּף חֵטְא, וְחָסִיד    / יְסוֹבֵב הַזְּכוּת פַּלֵט וְרוֹנֵי.



12  כְּמוֹתָךְ זֵד בְּלִיַּעַל יְחוֹרָם,     / וְכָל-עֲוֹן לְצַדִּיק לֹא יְאֻנֶּה.


  

– רו –

(המשקל: המהיר ב ––0 – / ––0 – / –– // ––0 – / ––0 – / ––)

  


1   הִשְׁתַעְשְׁעוּ וּשְׁעוּ, כְּצוֹר חִזְקוּ.      / בֵּית יִשְׂרָאֵל הַקַּב וְהַנָּקִי.



2   גַּעְלוּ בְּעָם נִזְעָם, בְּלִיַּעַל,      /וּבְכָל-גְּלִיל רוֹמִי וְאִיטַלְקִי,



3   טֶרֶם בְּחֶטְאָם תִּסַּפוּ, טֶרֶם    / אַרְצָם תְּגָרְשְׁכֶם וְחוּץ תָּקִיא;



4   טֶרֶם חֲרוֹת אַף רָם וּמִתְנַשֵּׂא,   / מַשְׁפִּיל שְׁאוֹל לִרְאוֹת וּמַעְמִיקִי.



5   הִתְנַעֲרוּ! עוּרוּ! פְּנוּ לָכֶם!     / סוּרוּ! רְדוּ מִתּוֹךְ עֲמָלֵקִי!


 

– רז –

(המשקל: המרובה 0––– / 0––– / 0 –– // 0––– / 0 ––– / 0 ––)

 


1   אֲהָהּ, רֵעַי, לְאֵלִיָּה וְאוֹיָה!    / אֲהָהּ, כִּי מָלְאוּ לִבּוֹת אֲנִיָּה,



2   וְהִתְנַעְרוּ בְּמֵי דִמְעָה מְאוֹרוֹת,   /כְּהִתְנָעֵר בְּיָם סוֹעֵר אֳנִיָּה.



3   וּמִי זֶה הֶאֱפִיל אוֹרְכֶם וְנֵרְכֶם,   / וְהִשְׁאִירְכֶם בְּצַלְמָוֶת וְצִיָּה?



4   ופִלחַּ חֵץ בְּיוֹם אֵדְכֶם כְּבֵדְכֶם,   / וּבוֹ אֵשׁ דַּאֲגָה חבש כויה.



5   אֲבוֹי מִדְרָשׁ, וּמִי פָרַשׂ חֲרָמִים   / וְצָד מִמַּחֲמַד יָפְיֵךְ צְדִיָּה.



6   וְלֹא הֶחְרִישׁ עִם שָׂם אִישׁ אֱלוֹהִים  /בְּיַד מָוֶת, וְעִם דָּרֵי נְשִׁיָּה.



7   בְּנֵי הַטּוֹב, שְׂאוּ מִסְפֵּד אֱלֵי טוֹב   / אֲשֶׁר עָרַב וְקָרַב אֶל נְטִיָּה.



8   וּמִי יַעְזוֹר לְשִׁבְרְכֶם בְּמָזוֹר?    / וּמִי יַחְבּוֹשׁ לְמַכָּתְכֶם רְטִיָּה?



9   אֲנִי קָטֹן לְתַלְמִידָיו, וְנַפְשִׁי     /הֲלֹא מִכָּל-יְצִיר חֹמֶר עֲנִיָּה,



10  וְזָכִיתִי בְּקַטְנוּתִי מְעַט קָט     / בְּמִדּוֹתָיו וְדֵעוֹתָיו זְכִיָּה.



11  אֲבוֹי, פֵּשֶׁר וְטוֹב יוֹשֶׁר אֲמָרָיו!   / אֲבוֹי, שִׂיחוֹ וְרוּחוֹ הַנְּקִיָּה!



12  אֲבוֹי, עוֹבֵד בְּכָל כֹּחוֹ וְעוֹשֶׂה    / מְלֶאכֶת אֵל בְּמִשְׁפָּט, לֹא רְמִיָּה!



13  לְזֹאת אֶדְאַג, וּמַר אֶזְעַק וְאֶשְׁאַג   /בְּקוֹל, כִּשְׁאֹג עֲלֵי טַרְפָּהּ לְבִיָּה,



14  וְאֶת רִגְבֵי עֲפַר קִבְרוֹ אֲלַחֵךְ,    / וְחִבַּקְתִּים כְּחַבֵּק דּוֹד צְבִיָּה.



15  זְכור חִשְׁקוֹ לְעָבְדָּךְ, צוּר, וְצִדְקוֹ,  / וְתֵן חֶלְקוֹ בְּשוֹכְנֵי רוּם עֲלִיָּה.



16  וְעַד שׁוֹכְנֵי עֲפָר מָוֶת יְקִיצוּן,    /וְתָבִיא לַחֲסִידִים יוֹם תְּחִיָּה



17  צְרוֹר נַפְשׁוֹ בְּחַיֵּי עַד, וְהָקֵל    / עֲפַר קִבְרו, וְהַנַּח הַגְּוִיָּה.


 

– רח –

(המשקל: השלם ב' ––0 – / ––0 – / –– 0 – // ––0 – / ––0 – / –––)

  


1   קִינָה שְׂאִי, הַבַּת יְרוּשָׁלַיִם!    /אָרֶץ שְׁבִי! הִשְׁתַּטְחִי אַפַּיִם!



2   קִרְעִי מְעִיל הוֹדֵךְ, וְעֶדְיֶךְ נַצְּלִי!   /סִפְקִי לְקוֹל בִּכְיֵךְ בְּמַר כַּפַּיִם!



3   לֹא עֵת נְטוֹת גָרוֹן, וְלֹא עֵת שִׁיר וְרוֹן, /אוֹ בָּאֲזוֹר זָהָב חֲגוֹר מָתְנַיִם;



4   אוֹ לַעֲלוֹת עַל צַוְאֲרוֹנַיִךְ רְבִיד    /חֶמְדָּה, וְלֶכֶת בָּעֲדִי עָדַיִים!



5   עֵת לַעֲשׂוֹת אֵבֶל וְעֵת לִזְעוֹק, עֲדֵי   /יִרְעַשׁ שְׁאוֹל, יִתְגַּעֲשׁוּ שָׁמַים;



6   אוֹ עַד מְקִיר דִּמְעָה כְּנַחַל יַעֲרוֹף,  /יִתְרוֹצְצוּ מֵימָיו כְּמִטְרוֹת מַיִם.



7   הָיִית כְּלִי חֵפֶץ, כְּלִילַת הוֹד וְחֵן,   /יָפָה וְרַבַּת יוֹנְקֵי שָׁדַיִם.



8   בָּךְ כָּל-צְבִי חֵשֶׁק, וְאַת הָיִית לְכָל  /עֹפֶר פְּרִי חַיִּים וְאוֹר עֵינַיִם.



9   הִשְׁתַּחֲווּ כָּל מַמְלְכוֹת אָרֶץ לְמוּל  /זִיוֵך, וְנִכְחֵךְ כָּרְעוּ בִּרְכַּיִם.



10  לָךְ שָׁחֲחוּ כֻּלָּם, וַיֶּחֱרוּ אֶל דְּבִיר   / קָדְשֵׁךְ, בְּכָל-לֵב נָשְׂאוּ יָדַיִם.



11  הָה אַחֲרֵי עָזְבֵךְ גְּבִירֵךְ, אַחֲרֵי    /מָשַׁכְתְּ יְדִידֵי עַם בְּעַפְעַפַּיִם,



12  וַתִּשְׁכְּחִי אַהְבַת מְטַהְרֵךְ מִדְּמֵי   / טֻמְאַת נְעוּרִים עַל שְׂדוֹת מִצְרַיִם.



13  הַמַּאֲכִילֵךְ מָן, וּמַעְלֶה לָך בְּאֵר   / מַיִם וְשָׁלוֹם רַב בְּאַמָּתַיִם.



14  וַיַנְוֵךְ בִּנְוֵה מְעוֹן עֻזּוֹ, בְּשִׁיר    / מַעְלוֹת וּבִמְחוֹלוֹת וּבִמְצִלְתַּיִם,



15  הִסְתִּיר פְּנֵי חַסְדּוֹ, הֲיֶחְזֶה בְּךָ,   / וְאַתְּ זוֹנָה בְּכָל-עוֹבֵר כְּבַת דִּבְלַיִם?!



16  אֵיךְ יֵט בְּחֶמְלָה לָךְ, וְאֵיךְ בָּך יֶחֱזֶה –/ עֵת תִקְרְאִים וְתִפְשְׂקִי שׁוֹקַיִם?!



17  הוֹי, כִּי לְעָפָר שַׁחְתְּ, וְכָל-הַמְנַאֲפִים /שָׁרְקוּ בְּנָפְלֵךְ, חָרְקוּ שִׁנַּיִם!



18  זַעְקִי וְהֵאַנְקִי וְעָפָר הַעֲלִי     /רָב על עֵדִי רֹאשֵׁך, מְלֹא חָפְנַיִם!



19  אוֹיָה לְמַפַּלְתֵךְ! אֲבוֹי עַל זֹאת וְאוֹי /לִבְנֵי יְהוּדָה עִם בְּנֵי אֵפְרַיִם!



20  לֹא אֶתְּנָה פוּגַת לְקוֹל בִּכְיִי עֲדֵי   /אֶל נַאֲקָתִי יִצְלְלוּ אָזְנַיִם.



21  הֵאָנְחִי, כַּיַּעֲנָה אֵבֶל עֲשִׂי!     /הֵאָנְחִי, עַד יֶהֱמוּ מֵעַיִם!



22  עַד כָּל-מְאוֹר יִקְדַּר וְאוֹר יוֹם יֶחֱשַׁךְ, /עַד יִלְבְּשׁוּ שַׂק מַלְאֲכֵי מַחְנַיִם



23  עַד כַּאֲשֶׁר שָׁתִית אֲשֶׁר עָשׂוּ לָךְ שָׂמְחוּ –/ יִשְׁתּוּ וְיִמְצוּ לַעֲנָה כִּפְלַיִם;



24  אוֹ עַד יְדִידֵך חִישׁ יְשַׁלַח לָךְ פְּדוּת – / קִינָה שְׂאִי, הַבַּת יְרוּשָׁלַיִם!


  

– רט –

(המשקל: המהיר ב' ––0 – / ––0 – / –– // ––0 – / ––0 – / ––)




1   אִם אֶכְתְּבָה שִׁירָה וְאָעִירָה    /עַל מַעֲשֵׂה הַטוֹב וְהַנָּאוֹת,



2   יֹאמַר בְּלִיַּעַל הֲכִי הוּא עַל     / חֶסְרוֹן יְדִיעָתִי לְעֵד וּלְאוֹת.



3   אִִם אֶפְתְּחָה שִׁירוֹת בְּטִיב עָפְרוֹת,  / נִרְאוֹת כְּתַרְשִׁישׁ, הוֹד מְמוּלָאוֹת



4   אַף לַחֲכַם לֵבָב וְלַשׁוֹבָב      / כִּכְתַב אֱלוֹהִים הֵם וְכִנְבוּאוֹת.



5   יוֹם אֶמְכְּרֵם אֶל עַם לְטוּב שִמְעָם  /הִנָּם בְּכָל-הוֹנָם מְסוּלָאוֹת.



6   אַךְ הֵן זְמִירֵי בִין בְּאָזְנֵיהֶם    /קִינוֹת, כְּקוֹל יַעְנוֹת וְקוֹל דָּאוֹת



7   בִּכְלַל, אֱנוֹש קָרֵב לְכָל-עָרֵב,    /חַפֵּשׂ וְתִמְצָא כֵן בְּכָל-פֵּאוֹת;



8   אַךְ מַחְשְׁבוֹת לִבּוֹת הֲמוֹנֵי עַם    /מִבֹּא עֲדֵי הַמַּעֲלָה לָאוֹת.



9   הַמְנַצְּחִים בַּתַּעֲנוּגוֹת הֵם     / מִפּוֹעֲלֵי רָמוֹת וְנִפְלָאוֹת.



10  עַל כֵּן עֲלֵי עָשׂוֹר אֲנִי בוֹנֶה     / בָּתִים לְאַיְלוֹת עִיר וְלִצְבָאוֹת.



11  הַתַּעֲנוּג טִבְעָם. רְאֵה – הָעָם    / אֶל קִרְקְסָאוֹת יֵט וְטֵטְרָאוֹת.



12  וּמְרַקְּדִים דּוֹדִים בְּכָל-גִּבְעָה    /עַל מַעֲלוֹת רָמוֹת וְנִשָּׂאוֹת.



13  כַּלוֹת בְּנוֹת שִׁשִּׁים לְקוֹל סִכְלוּת   / מִתְפָּרְצוֹת, רָצוֹת וּמִתְגָּאוֹת.



14  עָפְרוֹת לְקוֹל תּוּפִּים וְכִנּוֹרוֹת    / יוֹצְאוֹת לְרִבּוֹאוֹת וְלַמֵּאוֹת.



15  אִיש מִמְּתֵי הַמַּעֲלָה אֵיךְ לֹא    / שִׂכְלוֹ וְלִבּוֹ יַעֲצִים מֵרְאוֹת,



16  יוֹם יֶחֱזֶה שוֹק וַחֲזֵה יַעְלוֹת    /עוֹשִׂים לְרוֹב נִסִּים וְנִפְלָאוֹת.


  

– רי –

(המשקל: הקלוע –0 –– / –0–– // ––0 – / ––0 – )

  


1   חוֹתְנִי, יוֹם מִגְּאוֹנוֹ     /שָׁח וְהִשְׁפִּיל בַּעֲווֹנוֹ,



2   אוֹרְחִים לַיְלָה שְׁלשָׁה    /נִקְבְּצוּ אֶל תּוֹך מְלוֹנוֹ.



3   יַעֲקֹב בִּשְׁמָם קְרָאָם    / צוּר שְׁלשְׁתָּם מִמְּעוֹנֹו.



4   מִכְּהֻנָּה, מִלְּוִיָּה,      /מִשְּׁאַר שִׁבְטֵי הֲמוֹנוֹ.



5   זֶה עֲקֵבָיו לַתְּבוּנוֹת,    /זֶה עֲקֵבָיו אֶל מְזוֹנוֹ,



6   זֶה לְעָקֵב שָׂם עֲקֵבָיו,    /רָץ לְמַלֵּא אֶת רְצוֹנוֹ.


  

– ריא –

(המשקל: המהיר ב' ––0 – / ––0 – / –– // ––0 – / ––0 – / ––)

  


1   יַלְדָּה מְתוֹאֶרֶת בְּאֶצְבַּע יָהּ,     /אַתְּ מַעֲשֵׂה מָרָן דְּבִשְׁמַיָּא.



2   אַתְּ מַעֲשֵׂה יָדָיו לְהִתְפָּאֵר,     /חֶמְדַּת בְּנוֹת אִמָּה יְהוּדִיָּה.



3   חֶמְדַּת בְּנוֹת תֵּבֵל וְטוּבָם אַתְּ,    /אַתְּ מַחֲזֶה כִּרְאִי לְכָל-בִּרְיָה.



4   הוֹד וַהֲדַר אִמֵּךְ בְּפָנַיִךְ,         / יָפְיָהּ עֲלֵי מִצְחֵךְ כְּצִיץ הָיָה.



5   אַךְ בַּת בְּלִיַּעַל וְרָשָע אַתְּ,      /זָרָה פְּעוּלָתוֹ וְנָכְרִיָּה.



6   נוֹדַע לְכָל-עוֹבֵר כְּאִיש עוֹבֵר     /עַל דָּּת וְעַל תּוֹרָה פְּלִילִיָּה.



7   זֶה מַחֲשִׁיך נֵרֵךְ וְזֶה הוֹפֵךְ     / נוֹגַהּ כְּאוֹר שִׁמְשֵׁך לְמַאְפֵּלְיָה.



8   בּוֹזֵךְ וּמַשְפִּילֵךְ – וְאִם גָבַהְתְּ –   /לִהְיוֹת גְּרוּעַת כֹּל וְתַחְתִּיָּה.



9   מִי יַהֲרוֹג הוֹרֵךְ, וְאֶת זִכְרוֹ     /יִמְחֶה וְיִשָּׁכַח לְעַלְמַיָּא?!



10  אזָ יִקְרְאֵךְ רוֹאֵךְ מְשׂוֹשׂ אָרֶץ,   / עֶגְלָה כְּלִילַת חֵן יְפֵהפִיָּה.


  

– ריב –

(המשקל: המרובה 0––– / 0––– / 0 –– // 0––– / 0 ––– / 0 ––)

  


1   אֲהָהּ עָלַי, וּמַה פִּשְׁעִי וְחוֹבִי?    / וּמַדּוּעַ זְמָן הִגְדִּיל כְּאֵבִי?



2   וְלָמָּה זֶה אֱהִי נִבְזֶה בְּקִבְרֵי    /בְּנֵי דוּמָה, אֲשֶׁר הֵמָּה סְבִיבִי?



3   בְּקִרְבִּי אָכְלָה רִמָּה גְּוִיַּת     / אֱוִיל – יִצְחָק לְמִשְׁפַּחַת שִטובי;



4   וְעָלְתָּה צַחֲנַת פִּרְשׁוֹ וּבָאְשׁוֹ,    /וּמִפִּגְרוֹ לְשוֹן אֵש שֻלְּחָה בִי.



5   וְעוֹדוֹ חַי גְּרוֹן תִּמְסָח גְּרוֹנוֹ,    /וְשִׁנַּיִם בְּפִיו לִטְרוֹף כְּלָבִיא.



6   חֲזִיר יַעַר, אֱוִיל, בַּעַר, מְכוֹעָר,   /בִלְתִּי חָשׁ לְנִיב חוֹזֶה וְנָבִיא.



7   לְמִי אָהִים לְבָבִי מִגְּבוֹהִים,    /וְאֶל מִי תַעֲרוֹף עֵינִי רְבִיבִי?



8   וְלָמָּה אֶחֱזֶה כוֹכַב כְּבוֹדִי     /אֲשֶׁר הָיָה בְּמִזְרַח – מַעֲרָבִי?



9   תְלֻנָּתִי לְגְוֹרָלִי וְחֶבְלִי,       /וּמִלְחַמְתִּי לְכוֹכָבִי וְרִיבִי.


  

– ריג –

(המשקל: המרובה 0––– / 0––– / 0 –– // 0––– / 0 ––– / 0 ––)

  


1   פְּנוּ, דוֹדִים, לְמִלְחֶמֶת יְדִידִים   / אֲשֶׁר הֵמָּה בְּפַח חֵשֶׁק לְכוּדִים.



2   וּמַעְנֵיהֶם בְּהִוַּכָח שְׁנֵיהֶם     /בְּטוּב מִלִּים וּבִמְשָׁלִים חֲמוּדִים.



3   וְעֹז חֵמוֹת וְאֵימוֹת הָעֲלָמוֹת,    / מְרִיבָתָם וְאַהְבָתָם צְמָדִים;



4   וּמַמְתַּקִּים אֲשֶׁר בִּשְׂפַת חֲשׁוּקִים,  /בְּדַבְּרָם אֶל בְּנוֹת הַחֵן נְגִידִים.



5   כְּלֵי נִשְׁקָם בְּהֵאָבְקָם בְּחֶשְׁקָם,   / וּמַהְתַּלּוֹת וְתַחְבּוּלוֹת עַבָדִים.



6   וְנִכְלֵיהֶם, כְּלֵי חָמָס כְּלֵיהֶם,    / לְשׂוּם שֶׁבֶר בְּלֵב גֶּבֶר וּפִידִים.



7   וְקָשְׁרָם עַל כְּבוֹד בַּעַל לְגָנְבוֹ,    /וּמוֹרְדִים בּוֹ בְּכָל-עִתּוֹת מְרָדִים.



8   וְשָׁם עָרְמוֹת וּמִרְמוֹת הַזְּקֵנוֹת,   / וְאֵיךְ פּוֹרְשׂוֹת בְּכָל-חוּצוֹת מְצוֹדִים.



9   וְשָׁם שִׂיחוֹת תְּדַבֶּרְנָה שְׁפָחוֹת,      / לְהַדְלִיק אֵשׁ בְּלֵב דּוֹדִים, וְאוּדִים;



10  תְּרַוֶּינָה גְבִירוֹת רוֹש וְלַעְנָה    / בְּהַרְבּוֹתָן, בְּקִרְבָתָן, חֲשָׁדִים.



11  וְקוֹל אַהְבִים בְּמַכְאוֹבִים עֲצֵבִים,  / יְצוּרֵיהֶם בְּצִירֵיהֶם פְּרוּדִים.



12  בְּכִי דִמְעָם, נְהִי שַׁוְעָם, וְשָׂבְעָם   / בְּאַף זַעַם, בְּנִבְזֵי עַם נְדודִים.



13  וְצִוְחָתָם, וְאַנְחָתָם, וְאֵיךְ הֵם   / בְּכָל-רֶגַע בְּכָל-פֶּגַע חֲרֵדִים,



14  וְגַם חֶבְלָם בְּצִיר הֶבְלָם וְאֶבְלָם,   /בְּתֵת מִלִּים כְּמוֹ דַלִּים מְרוּדִים.



15  וְשֶׁבֶת כָּל נְבוֹנֵי עַם, כְּכַלְכּוֹל,    / בְּיַד אִשָׁה, בְּלִי בוּשָׁה, שׁדוּדִים;



16  מְנֻגָּפִים, יְחֵפִים לַאֲלָפִים,     / וְנִדָּפִים בְּכָל-פִּנוֹת וְנָדִים'.



17  אֲחַר שִׂיחָם, נְדוֹד אָרְחָם וְטָרְחָם  / בְּסָבְלָם מַעֲמַס אַלְפֵי פְרָדִים.



18  וְהָעֵת יִכְשְׁלוּ, יִבְלוּ וְיִכְלוּ      /בְּמַשְׂאוֹתְהֶם מְאֹד מֵהֶם כְּבֵדִים.



19  וְאֵין בִּינָה, וְאֵין עֵצָה נְכוֹנָה,    / וְאֵין מַכְשִׁיר, וְאֵין מַיְשִׁיר צְעָדִים,



20  לְגֶבֶר גָּבְרוּ עָלָיו עֲלָמוֹת,      /וְשָׂמוּ בָּחֳרִי רַגְלָיו בְּסַדִים.



21  וּבַמֶּה יִשְׁעֲנוּ שׁוֹעִים בְּאַהְבִים,      /וְאֵיפֹה יִמְצְאוּ סֶמֶךְ, סְעָדִים?



22  וְאֵין בָּאַהֲבָה מַחְסֶה וּמִכְסֶה,    /וְאֵין חוֹמֵל, וְאֵין גּוֹמֵל חֲסָדִים.



23  וְהִיא תִשְׁבּוֹר גְּוִיַּת אִישׁ וְתִקְבּוֹר,  /וְהִיא תִצְבּוֹר בְּלֵב גִּבּוֹר פְּחָדִים?



24  וְהִיא תַשְׁפִּיל גְבַהּ רוּחַ וְתַפִּיל,      /וְהִיא תַעְבִיר גְּאוֹן מַגְבִּיר גְּדוּדִים.



25  מְתֵי הַשֵּׁם וְהַשֵּׂכֶל תְּגָרְשֵׁם     /בְּאַף, מִהְיוֹת בְּבֵית עֶלְיוֹן פְּקִידִים;



26  וּמֵעֶדְנָה וְעַד זִקְנָה וְשֵׂיבָה     /בְּעוּלָהּ יַעֲבוֹדוּן, לָהּ פְקוּדִים.



27  שְׁבָחֶיהָ בְּכָל-עֵת הָאֱוִילִים     /בְּשֶׁקֶר עוֹרְכִים נֶגְדָּה וּבוֹדִים.



28  אֲדַמֶּה פָעֳלָם הֶעְדֶּר גְּשָׁמַי,     / וְשָׁמַי מָלְאוּ רוּחוֹת וְאֵדִים.



29  וְשָׁוְא שִׁירוֹת לְפַתּוֹת הַגְּבִירוֹת,   /וְרִיק לַהְמוֹת כְּאִמּוֹת עַל יְחִידִים,



30  וְאַךְ כֶּסֶף לְבַב יַעְלוֹת יְאַסֵּף,    /וְתֵת רֵעִים צְעִיפִים עִם רְדִידִים.



31  וְהַזָּהָב יְנַשֵּׂא דוֹד וְיִרְהַב,     /וְיַצְמִיחַ בְּכָל-חוֹחַ נְרָדִים;



32  וְהוּא נָשִׂיא, וְהוּא יַשִּׂיא אֲנָשִׁים,  וְ/הוּא יַנְעִים יְשִׁישִׁים עִם יְלָדִים.



33  וְרוֹב מַשְׂאוֹת יְשִׁיבוּן לֵב צְבָאוֹת   /וְטוֹב מֵרוֹן – עֲלֵי גָרוֹן רְבִידִים.



34  תְּנוּ מָנוֹת וּמַתָּנוֹת לְעָפְרוֹת,    /וְלַיָּפוֹת – חֲלִיפוֹת כָּל-בְּגָדִים!



35  הֲכִי קִצְפָּם יְרַב נֵזֶם בְּאַפָּם,    /וְתֵת דּוֹדָם עֲלֵי יָדַם צְמִידִים.



36  וְכֵן עָפְרָה בְּדוֹד תֶּחְשַׁק וְתִשַׁק,      /תְּרַוֵּהוּ כְּחֶפְצֵהוּ מְגָדִים,



37  וְלֹא תָזִיד בְּדַרְכָּהּ עוֹד, וְתַזִּיד    /כְּתַאְוָתוֹ לְשָׂבְעָתוֹ נְזִידִים.



38  אֲבָל מַה טּוֹב וּמַה נָּעִים, צְנוּעִים,  /נְטוֹת מֶנָּהּ, וְסוּר אַל הַצְּדָדִים!



39  לְנִכְלֵיהֶם וְכַבְלֵיהֶם שְׁלֹמֹה     /וְדָוִד הֵם שְׁנֵיהֶם לָךְ שְׂהֵדִים.



40  בְּקִרְבָּם מַלְאֲכֵי מָוֶת יְגוּרוּן,    /וְשָׂעִיר עִם הֲמוֹן שִׁדּוֹת וְשֵׁדִים;



41  וְאֵלֶּה שׁוֹדְדִים יוֹם יוֹם בְּנֵי אִישׁ  /בְּכִשְׁפֵיהֶן, וְכָל-חַי מַאֲבִידִים.



42  בְּרַח יוֹפְיָן, רְאֵה דוֹפְיָן, הֲכֵי הֵם   /כְּלֵי נִדָּה בְּסוּת חֶמְדָּה אֲפוּדִים!



43  מְאוֹס צוּפָן, הֲכִי סוֹפָן צְנִינִים      /שְׁנוּנִים בָּךְ, וְתוֹך לִבָּךְ שְׁפוּדִים.



44  כְּסִילִים הֵם אֲשֶׁר נַעְנִים אֲלֵיהֶם,  /מְשׁוּגָעִים, אֲשֶׁר כּוֹרְעִים וּמוֹדִים.



45  מְלִיבֵּיאָה לְכָל-רַעְיָה, וְדוֹדָהּ –      /לְנֵס אָקִים לְכָל-חוֹשְׁקִים וְדוֹדִים,



46  וְיִטּוּ מִנְּתִיב חֵשֶׁק לְאֻמִּי      /וְאִשּׁו, יִבְרְחוּ מִכָּל-יְקוֹדִים.



47  וּמִלִּבָּם יְכַבּוּהוּ וְקִרְבָּם   ,      /וְשָׁרָשָׁיו יְעָרוּ עַד יְסוֹדָם.



48  פְּנֵה אֵלַי, הַט אֹזֶן לְמִלַּי,     / וּבִי תִצְהַל עֲדַת וּקְהַל שְׂרִידִים.



49  הֲטוֹב תִּהְיוּ לְבוּז, רֵעַי וְשׁוֹעַי,   / בְּחֶרְמֵי יַעֲלוֹת יַחְדָּו אֲגוּדִים,



50  בְּאֵין אֶיָל וְקַרְנֵי עוֹז, כְּאַיָּל    / וְכִתְיָשִׁים בְּיַד נָשִׁים עֲקוּדִים?


         ( )         ( )         ( )         ( )         ( )         ( )



51  אֲנִי יוֹסֵף, בְּנוֹ הָרַב שְׁמוּאֵל,    /נְשִׂיא לַמְיַחֲדִים, דָּת מַעֲמִידִים,



52  מְקוֹר חָכְמָה וּמַעְיַן כָּל-מְזִימָה,   /לְאֹהֶל יַעֲקֹב מִשְׁעַן יְתֵדִים,



53  וְצָרְפַתִּי יְכַנוּהוּ; הֲלֹא הוּא     /אֲשֶׁר שֵׁרֵת גְּדוֹל מוֹשְׁלִים וְרוֹדִים –



54  אֲדוֹן יוּלְיוּס וְכֹהֵן רֹאשׁ לְאֻמִּים,  /אֲשֶׁר הִשְמִים גְּאוֹן רָמִים וְזֵדִים.



55  אֱמֶת הֶעְתִּיק לְשׁוֹנִי זֶה, לְהַמְתִּיק  / עֳנִי רָשִׁים וְלֵב אִישִׁים טְרוּדִים.



56  וְרַק עִנְיָן אֲנִי מַעְתִּיק, וְעוֹרֵךְ    / פְּאֵר שִׂיחַי לְאַחַי הַיְהוּדִים.



57  עֲדַת לֵצִים, אֲשֶׁר נֶגְדִּי חֲלוּצִים –  / הֲיוֹ יִהְיוּ בְּמִדָּתָם מְדוּדִים,



58  וּבָעֲרָה בָם לְלֹא חִנָּם גְהִנָּם,    /אֲשֶׁר שָׁם הֵם לְתֵת הַדִּין עֲתִידִים.



59  וְדִינוּנִי בְּזֹאת לִזְכוּת, הֲמוֹנִי,    /חֲסִידִים כָּל-עֲדִי חֶמְדָּה עֲנוּדִים.



60  וְחִישׁ יִזְרַח עֲלֵי רֹאשְׁכֶם מְאוֹרְכֶם, / וְיִזְבֶּדְכֶם אֱלוֹהִים טוֹב זְבָדִים.



61  בְּהַדְלִיק אֶת לְבַבְכֶם יַעֲלַת חֵן,      /וְתִהְיוּן תּוֹך יְקוֹד חֵילִים וְאֵידִים



62  כְּאֶחָד מַהֲרוּ עוּרוּ וְסוּרוּ!     /פְּנוּ, דוֹדִים, לְמִלְחֶמֶת יְדִידִים!


תם ונשלם



– ריד –

(המשקל: המרובה 0––– / 0––– / 0 –– // 0––– / 0 ––– / 0 ––)




1   זְעוּמֵי אֵל וּמָנוּאֵל חֲבֵרָם,     /וְעוֹזְרֵיהֶם, וְאַבְרָהָם גְּבִירָם,



2   וְכָל-בּוּז עָם אֲשֶׁר לוֹ יָד בְּרֹשְׁעָם,  /וְהַקָּרֵב לְחַרְחֵר רִיב עֲבוֹרָם;



3   אֲשֶׁר תָּעוּ וְהִתְעוּ אֶת עֲדָתָם,    /וְהֶחְשִׁיכוּ בְּעַב רִשְׁעָם מְאוֹרָם,



4   וְנָגְעָה עַד נְשִׂיא הַדּוֹר לְשׁוֹנָם,    /וְכִמְעַט זָרְקוּ בוֹ כּוֹס מְרוֹרָם; –



5   כְּאֶחָד הֵם, נְשׁוֹתֵיהֶם וְטַפָּם,    /וְקִנְיָנָם וְכָל-הוֹנָם יְחוֹרָם.



6   וְיִתְלַקַּח חֲרוֹן אַף הָאֱלוֹהִים    /בְּעַצְמֵיהֶם, וּבִבְשָׂרָם וְעוֹרָם.



7   בְּרוּם מִבְצַר מְעוֹנָם יַעֲלֶה צַד,      /וְצוֹרֵר יַחֲנֶה בִּמְרוֹם הֲרָרָם.



8   עֲצֵי פִרְיָם בְּקַרְדֻּמּוֹת יְשַׁחֵת,    /בְּמַזְמֵרוֹת גְּאוֹן רָמֵי אֲמִירָם.



9   וְכַרְמֵי נַעֲמָנִים יִטְּעוּ, אַךְ      /לְגוֹי אַכְזָר וְזָר יִהְיֶה בְצִירָם.



10  וְשָׂדוֹת יִזְרְעוּ, אַך בַּתְּבוּאוֹת    /לְגָרְנוֹ יֶאֱסוֹף נָכְרִי עֲמִירָם.



11  גְּדוּד אוֹיֵב רְכוּשׁ חֵילָם יְשׁוֹדֵד,   / וְכָל-מִקְנָם וְצֹאנָם, אַף בְּקָרָם.



12  וְכִלְחוֹך שׁוֹר יְרַק שָׂדֶה יְלַחֵךְ    / יְבוּל עֵצָם וְכָל-דֶּשֶׁא חֲצִירָם.



13  שְׁבִי חֶרֶב וְשׁוֹד יִרֶב בְּאַרְצָם,    / וְכַף רַעַל שְׁפוּכָה עַל מְגורָם,



14  וְכָל-אָלוֹת יְגוֹרֵיהֶם, אֲשֶׁר צוּר      /בְּיַד צִירוֹ לְיִשְׂרָאֵל מְסָרָם.



15  מְנֻדָּחִים יְבַקְּשׁוּ בַּפְּתָחִים,     /בְּחוֹסֶר כֹּל כְּסוּתָם עִם שְׁאֵרָם.



16  רְעֵבִים מִבְּלִי לֶחֶם לְשָׂבְעָם,    /צְמֵאִים מִבְּלִי מַיִם בְּבוֹרָם.



17  יְחֵפִים מִבְּלִי מִנְעָל לְרַגְלָם,     /וְסוּת בָּלוּי לְהִתְכַּסּוֹת בְקוֹרָם.



18  בְּשִׁבְתָּם יִצְמְחוּ תוּגוֹת בְּלִבָּם,      /וְיִכָּשֵׁל – בְּלֶכְתָּם חוּץ – אֲשׁוּרָם.



19  אֲשֶׁר הֵם יִמְאֲסוּ – יִבְחַר אֱלוֹהִים, / וְיִמְאַס בָּחֳרִי אַפּוֹ בְּחִירָם.



20  יְאַמֵּץ עוֹז מְשַׂנְּאֵיהֶם, וְכִדְמוּת      /גְּדִי עִזִּים יְשַׁסַּע גֵּו אֲבִירָם.



21  וְרִשְׁעָם וַעֲווֹן בִּצְעָם יְלַהְטֵם,    /וְדָלְקָה בָם לְשׁוֹן אֵשׁ מִנְּחִירָם.



22  וְיוֹמָם יֶחֱשַׁך שִׁמְשָׁם, וְלַיְלָה    /מְאוֹר אֵשׁ יַאֲפִיל נָגְהוֹ בְּנֵרָם.



23  דְּצַ“ך עָדָ”ש בְּאָחָ"ב יִדְבְּקוּ בָם,   /לְכַלּוֹת מִגְּדוֹלָם עַד צְעִירָם.



24  וְיָחוֹגוּ וְיָנוּעוּ נְבוּכִים,       /כְּשִׁכּוֹרִים אֲשֶׁר יַיִן עֲבָרָם.



25  וְכָל-חֹלִי וּמַכָּה בָם תְּקַנֵּן,     /וְאֵין צָרִי לְמַכְאוֹבָם וְצִירָם.



26  עֲדֵי תִדְבַּק לְשׁוֹן חֶלְקָם לְחִכָּם,   וְ/תִמַּקְנָה בְּנוֹת עֵינָם בְּחוֹרָם.



27  וְנֶכֶד אַל יְהִי לָהֶם, וְלֹא נִין,    / הֲכִי יַשְׁבִּית אֱלוֹהִים אֶת מְקוֹרָם.



28  וְחֶטְאָם לַצְּמִיתוּת יִמְכְּרֵם אֶל      /מְצוּקוֹת יוֹם, וְאֵין נוֹתֵן שְׂכָרָם.



29  וְאֵיכָה יִתְּנוּ כָפְרָם וּמִמְכָּר     /עֲדֵי עַד חֵטְא חֲדַל שֵׁעוּר מְכָרָם.



30  וּבַעְבוּר תַּם בְנִכְלֵיהֶם אֲחִיהֶם      / זְמַנָּם כֵּן בְּלִי חֶמְלָה מְכָרָם.



31  זְמָן בָּם יַעֲשֶׂה יוֹם יוֹם שְׁפָטִים   /וְיַרְבֶּה בַּאֲשֶׁר יִפְנוּ מְגוּרָם.



32  וְחִצָּיו הַשְּׁנוּנִים בָּם יְפַלַּח,     /וְיִשַׁבְּרוּ וְאֵין חוֹבֵשׁ מְזוֹרָם.



33  וְנָפְלוּ לַעֲפַר מָוֶת חֲלָלִים,      /וְאָכְלוּ עוֹף וְחַיָּה אֶת בְּשָׂרָם.



34  וּפִגְרֵיהֶם בְּקִבְרָם יִבְאֲשׁוּ, עַד אֲשֶׁר / יִלְאֶה שְׂאֵת בַּאְשָׁם עֲפָרָם.



35  כְּחָכָם בָּם וְכַסָּכָל יְסוּפוּן,     /וְיִכָּרְתוּ כְּדַלָּם כַּעֲשִׁירָם.



36  אֲשֶׁר חָפְשִׁי יְהִי בָהֶם – יְדֻקָּר,      /וְלַטֶּבַח זְמָן יוֹצִיא אֲסִירָם.



37  וּמֵימֵיהֶם וְלַחְמָם רוֹשׁ בְּלוּלִים,   /וְסַם רוֹעֵץ בְּקַלַּחְתָם וְסִירָם.



38  הֲיִבְכֶּה אִישׁ וְכַף יַכֶּה בְמוֹתָם,      /וְהֵמָּה גָרְמוּ בִכְיָה לְדוֹרָם?!



39  וּמִי לֹא יִהְיֶה כַּיּוֹם בְּעוֹכְרָם,    /וְהֵם עָבְרוּ אֲשֶׁר הוּנַף וְהוּרָם?!



40  וְאִם הֵם מַאֲסוּ חָכְמָה – הֲיֶחְדַּל  /חֲכַם לֵב מֵעֲרוֹת נֶגַע שְׁאֵרָם?



41  זְבוּל יָגִיל, וְיַעַלְזוּ עֲרָבוֹת      /לְהֵעָדְרָם, וְיִשְּׂאוּ קוֹל זְמִירָם.



42  וְשִׁבְעָה כּוֹכְבֵי לֶכֶת כְּאֶחָד     /בְּחִבָּה יַחְגְּרוּ חֶמְדַּת אֲזוֹרָם.



43  וּמַזָּרוֹת בְּרוֹן יַחַד זְמִירוֹת     /יְרִיעוּן מוּל גְּאוֹן נִצְחָם וְצוּרָם.



44  וְצוּר יִשְׂמַח לְהִשָּׁמְדָם וְאָבְדָם,      / הֲכִי נִחַם אֲשֶׁר כָּכָה יְצָרָם.



45  וְתִפְצַחְנָה בְּרִנָּה פֶה אֲדָמוֹת,    /וְהֶהָרִים יְכַסֵּם סוּת הֲדָרָם.



46  לְחָלְפָם בַּעֲלֵי כָנָף יְשִׂישׂוּן,     /וְעַל רֹאשָׁם יְנוֹצֵץ הוֹד אֲוֵירָם.



47  בְּהֵמוֹת עִם הֲמוֹן חַיּוֹת בְּשָׂדוֹת   /בְּנַפְשׁוֹתָם לְנַצֵּל זִיו פְּאֵרָם.



48  וְתוֹך סִיר נַחֲלֵי גָפְרִית יְעֻנּוּ,    / וְלֹא יֶחְסַר מְדוּרָתָם וְאוֹרָם.



49  כְּקֹרַח סָף יְהִי סוֹפָם לְהַכְרִית,      /וְאַחְרִיתָם – כְּדָתָן וְאֲבִירָם.


תם ונשלם



– רטו –

(המשקל: המהיר ב' ––0 – / ––0 – / –– // ––0 – / ––0 – / ––)




1   אִם לָךְ, יְדִיד עוֹשֵׂה זְמִירִים רָשׁ,  /טִיב דַּל רְכוּשׁ וּדְרוּשׁ סְגוֹר יִירָשׁ.



2   לָךְ, הַצְבִי, אֵין כֹּל – וְאַתְּ עָשִׁיר;  /לִי כֹּל – וְעִם כָּל-זֶה אֲנִי נוֹרָשׁ.



3   יוֹם נָדְדוּ אִישִׁים, וְיוֹם חַרְבּוֹ!      /עַל מַחֲמַד תֵּבֵל זְמָן פָּרַשׂ,



4   עַל מַחֲמָדָיו שֻׁלְּחָה רִשְׁתָּךְ,     / שִׂכְלַךְ לְבַד מָלַךְ, וְהוּא נוֹרַשׁ.



5   זִמְרָה פְתַח, דּוֹד! מַה לָּךְ לִשְׁאוֹל  /תִּרְגַז? הֲבִינָתְךָ לְזֹאת תֶחְרַשׁ?



6   רָגְזָה שְׁאוֹל אֶל כָּל-אֱוִיל וּכְסִיל,   /וּלְכָל-אֲשֶׁר עַל רִיק וְשָׁוְא הָשְׁרָשׁ.



7   חָכָם הֲיֵשׁ יִרְקַח כְּשׁירָךְ? אִם      /כִּדְמוּת זְמִירָך יַעֲשֶׂה חָרָשׁ?



8   זַךְ לִבְּךָ, עַל כֵּן אֱמֶת יַחְרוֹשׁ.    /הֶבֶל וְרִיק לֵב בִּלְתְּךָ חָרַשׁ.



9   קִנְיָן וְהוֹן וּרְכוּשׁ אֲשֶׁר אֵינוֹ    /מָךְ מֵרְכוּש לֹא מִמְּךָ דָּרַשׁ.



10  יִתְאַו וְיִשְׁתּוֹקֵק סְגוֹר פִּיךָ,     /אִם לָךְ יְדִיד עוֹשֶׂה זְמִירִים רָשׁ.


  

– ריו –

(המשקל: ––0 – / ––0 – / ––0 – / ––0 – / ––0 – / –––)

  


1   פִּיךָ פְּתַח, יִצְחָק, זְמִירוֹת שׁוֹרֵרָה



2   אֶל שִׂכְלְךָ, מָרוֹם מְרוֹמִים בָּאוּ,



3   אוֹ עַל מְלִיצִים נֶגְדְּךָ יִצְבָּאוּ



4   בִּשְׂפַת רְנָנוֹת קוּם, קְרָבוֹת עוֹרְרָה!


  


5   עוּרָה וְעַל שָׁרִים כְּגִבּוֹר שׂוֹרְרָה,



6   שׁוּר: יוֹם שְׂפָתֶיךָ בְּשִיר נִבָּאוּ



7   הִתְנַכְּרוּ, מִפַּחְדְּךָ הָחְבָּאוּ.



8   נָמְקָה לְשׁוֹנָם בָּם וּפוֹר הִתְפּוֹרְרָה.


  


9   לֹא מֵחֲשׁוֹב כִּי יֵשׁ מְשׁוֹרֵר יַעֲרוֹךְ



10  לָךְ בַּזְּמָן לִבִּי נְשָׂאַנִי בְּנוֹת



11  מִזְמוֹר לְהַשְׁמִיעָךְ, לְךָ פַּעְמוֹנִי.


  


12  אַךְ אֶחֱזֶה נוֹצָר לְצוּרוֹ יַעֲרוֹךְ



13  שִׁירִים, הַיֶחְדַּל פִּי כְּהַיּוֹם לַעֲנוֹת



14  שִׁיר מַהֲלָל אֶל אִישׁ אֲשֶׁר כָּמוֹנִי?


 

– ריז –

(המשקל: התנועות –– –– / –––– / –––– / –––– )

 


1   יוֹאָב לִצְבּוֹר  מָעוֹת גִּבּוֹר.    / מִי הִקְשָׁה אֵלָיו – וַיִשְׁלָם?



2   עלַ כֵּס יוֹשֵׁב, מָעוֹת חוֹשֵב,    /וּלְנֶגְדוֹ –עַם    יִשְּׂאוּ קוֹלָם.



3   אֵלֶּה – בִּכְלֵי בֵיתָם; אֵלֶּה –    /בָּאִים בִּכְסוּתָם וּמְעִילָם.



4   אַך לֹא יוּרַק כִּיס כַּסְפּוֹ, רַק    /עַל עֵרָבוֹן שָׁוֶה כִפְלָם.



5   בּוֹ תוֹלִים הֵם אֶת עֵינֵיהֶם.    /בּוֹ תִקְוָתָם וּמְנַת חֶבְלָם.



6   אֶל זֶה מַקְשִׁיב, אֶל זֶה מֵשִׁיב.      / הוּא שִׂמְחָתָם. הוּא צִיר חֶבְלָם.



7   שִׁמְשָׁם יֶחְשַׁךְ הָעֵת נָּשַׁך;     / אַךְ עֵת מָכְרוֹ – יִגְדַּל אֶבְלָם.



8   כָּל-הַמַּשְׁבִּית מִן הָרִבִּית     /כִּפְרוּטָה – הוּא יָשׁוּב נִכְלָם.



9   אֶל הֶעָשִׁיר  אֹמֶר יַכְשִׁיר,    /יִמְשׁוֹך אוֹתוֹ אֶל תּוֹך אוּלָם.



10  אִם בֶּחָנוּת  /אִישׁ מִסְכֵּנוּת – נוֹטֵל חַיָּיו מִן הָעוֹלָם.


  

– ריח –

(המשקל: המרנין 0 – –– / 0 ––– // 0––– / 0 ––– )

  


1   יְגוֹנוֹתַי   /וְאַנְחוֹתַי   /עֲרָכְתִים, צוּר לְנֶגְדֶּךָ.



2   וְתֵת קוֹלוֹת  /כְּאַיָּלוֹת   /בְּבֵיתְךָ, עִם יְדִידֶיךָ.



3   בְּתַחְנוּנִים  /לְךָ עוֹנִים  / וְדוֹרְשִׁים רוֹב חֲסָדֶיךָ.



4   שְׁעֵה שַׁוְעָם! /וְאֶת דִּמְעָם  /עֲצוֹר, וּנְצוֹר בְּנוֹדֶךָ!



5   וְאוֹתִי דַל   /בְּדָפְקִי דַל,  /שְׂבַע חִצֵּי נְדוּדֶיךָ



6   פְּנֵה אֵלַי,   /וְחַנֵּנִי!    / תְּנָה עֻזָּךְ לְעַבְדֶּךָ.



7  פְּנֵה אֵלַי וְחַנֵּנִי.



8   וְאִם פִּשְׁעִי,  /אֲדוֹן יִשְׁעִי,  /לְמִפְגָּע לָךְ יְשִׂימֵנִי;



9   וְאֵין מֵבִיא  /לְמַכְאוֹבִי   /אֲרוּכָה תַּחֲלִימֵנִי;



10  וְרָב עָצְבִּי,  /וְצִיר לִבִּי,  וְ/טוֹבָה נָדְחָה מֶנִּי;



11  וְחַתְחַתִּים  /בְּכָל-עִתִּים  /יְסוֹבוּנִי לְהוּמֶנִי –



12  הֲלֹא שִׂיחִי  /וּמִבְטָחִי   /בְּךָ! אַל תַּאֲשִׁימֶנִי.



13  וְלַעְגוּנָה   /תְּנָה עֶדְנָה,  / הֲבִיאֶנָה בְּסוֹדֶךָ.



14  פְּנֵה אֵלַי וְחַנֵּנִי.



15  סְלַח וּמְחוֹל  /מְשׁוּלֵי חוֹל,  /מְקַוִּים אֶת סְלִיחָתְךָ.



16  וְאַל תַּכְלִים / עֲדַת גּוֹלִים,  /בְּבוֹאָם בֵּית מְנוּחַתְךָ.



17  זְרֵה זֵדִים  /אֲשֶׁר בּוֹדִים  /שְׁקָרִים לֹא כְּשִׂיחָתְךָ.



18  וְאִם עַבְדָּךְ  / יְקַו חַסְדָּךְ  /בְּדַל וְדָך אֲרוּחָתְךָ.



19  וּבָךְ בָּטַח,  /וּבָך שָׁטַח.  /פְּקוֹד אוֹתוֹ בְּשִׂמְחָתְךָ!



20  וְרַוֵּהוּ,    /וְהַנְוֵהוּ    /בְּחַדְרֶךָ וְהוֹדֶךָ.



21 פְּנֵה אֵלַי וְחַנֵּנִי.



22  פְּרְוֹק צָרָה  /וְעוֹל עֶבְרָה,  /אֲשֶׁר אֵין קֵץ לְתַכְלִיתָהּ.



23  וְלִשְׂפַת פֶּה  /אֱנוֹשׁ נִכְפֶּה  /שְׁלַח מַרְפֵּה  לְמַחְלָתָהּ.



24  וּמִכּוֹבְשִׁי   /פְּדֵה נַפְשִׁי,  וְ/סוֹב שִׁמְשִׁי  לְמַעְלָתָהּ!



25  נְחֵה אוּמָה  /בְּיָד רָמָה,  /אֲשֶׁר צָמְאָה לְנַחְלָתָהּ!



26  וְהַכֵּה רֹאשׁ  / אֲשֶׁר יִדְרוֹש  /שְׁפוֹךְ מֵי רוֹשׁ בְּגַחַלְתָּהּ.



27  גְּאָלֶנָּה    /וְהַעְלֶנָּה   /כְּמִנּוֹף אָז גְדוּדֶיךָ.



פְּנֵה אֵלַי וְחַנֵּנִי.


 

– ריט –

(המשקל: המרנין 0 – – – / 0 – – – // 0 – – – / 0 – – –)




1   אֲנִי עֵנָב יְלִיד גֶּפֶן,        /קְרָאוּנִי פְּרִי נֹחַ.



2   בְּאָשְׁרִי כִּי לְכָל-יוֹדְעַי       / אֲנִי מִכָּל-פְּרִי נֹחַ.


 

– רכ –

(המשקל: המרובה 0 – – – / 0 – – – / 0 – – // 0 – – – / 0 – – – / 0 – –)




1   אֲנִי מֵיטַב בְּנֵי אִמִּי וְחֶמְדָּם,    /אֲשֶׁר מַרְאִי בְּסוֹד סוֹבְאִי אֲדַמְדָּם.



2   וְכָל-עַיִן בְּטוּב עֵינִי אֲחַבְלֵל,    / וּבִדְמוּתִי וְעַצְמוּתִי אָדַם
דָּם.


 

– רכא –

(המשקל: התנועות – – – – / – – – – / – – – – /– – – –)




1   חוּמִּי אֶל-עָל    /תָּמִיד יַעַל.  /עַל כֵּן לִי עַל     כָּל-רֹאשׁ נָוֶה.



2   צָהוֹב אֶצְהַב    / כִּזְהוֹב זָהָב,  /וּכְאוֹר לַהַב     מַרְאִי נָאוֶה.




– רכב –

(המשקל: המרובה 0 – – – / 0 – – – / 0 – – // 0 – – – / 0 – – – / 0 – –)




1   בְּשֵׁם אִמִּי     /קְרָאוּנִי – תְּאֵנָה;  /וְאֶמְתַּק מִדְּבַשׁ אֶל חֵיק בְּעָלַי.



2   לְמִי אֶשְׁוֶה בְּכַסּוֹתִי מְבוֹשֵׁי        /אֲבִי כָל-אִישׁ וְאֵם כָּל-חַי בְּעָלַי.


 

– רכד – 3

(המשקל: השלם – – 0 – / – – 0 – / – – 0 –// – – 0 – / – – 0 – / – – 0 –)




1   רִמוֹן אֲנִי מָתוֹק, וּבִי חָמוּץ. הֲיֵשׁ  /מִכָּל-פְּרִי הָעֵץ אֲשֶׁר לוֹ יַעֲרוֹךְ?



2   הַאִם תְּמוּנַת כֹּל בְשׁוּלֵי הַמְּעִיל?   /רַק אֶת תְּמוּנָתִי בְּצַלְאֵל
יַעֲרוֹךְ!


  

– רכה –

(המשקל: המרובה 0 – – – / 0 – – – / 0 – – // 0 – – – / 0 – – – / 0 – –)




1   אֲנִי זַיִת, וִּבִי עָשָׂה לְבֵית אֵל    /כְּרוּבִים אַף דְּלָתַיִם שְׁלֹמֹה.



2   וְשָׁמַרְתִּי עֲלַי עָלַי לְבַדִּי,      / לְהַשְׁמִיעַ לְבֶן לֶמֶך שְׁלוֹמוֹ.




– רכו –

(המשקל: המרובה 0 – – – / 0 – – – / 0 – – // 0 – – – / 0 – – – / 0 – –)




1   שְׁמִי יִצְהָר, וּבִי צוֹהַר יְנוֹצֵץ,    / וְאַחְלִיק כָּל אֲשֶׁר אֶפּוֹל בְּחֶלְקוֹ.



2   וְחֵיךְ אִשָּׁה לְבַד מֶנִּי חֲלַקְלַק;    /אַבָל אַפְרִיד, וְהוּא – יִמְשׁוֹךְ בְּחֶלְקוֹ.


  

– רכז –

(המשקל: התנועות – – – – / – – – – / – – – – /– – – –)




1   שָׁאַל דּוֹדִי שֵׁם מוֹלִידִי,      / וָאֶעֶנְהוּ: כִּשְׁמוֹ כֵּן הוּא.



2   אַך אֶל הוֹסִיף עָלָיו, כִּי כֵן     /תִּקַּח אָזְנָךְ שֶׁמֶץ מִנְּהוּ.


  

– רכח –

(המשקל: הארוך ו' 0 – – /– – – // 0 – – / – – – // 0 – – /– – –)




1   כְּקֹהֶלֶת בָּאתִי,      /וְרוּת בִּמְסִלָּתִי    /לְהַקְרִיב מִנְחָתִי לְאֵל, וּתְנוּפָתִי.



2   וְשִׁיר שִׁירִים    /אֲבָל אֵיכָה שִׁבְרִי,  עֲדֵי יֹאמַר צוּרִי: “לְמַחְצָם רָפָאתִי!”



3   מְגִלָּה, יֹום צֵאתָהּ  /חֲקוּקָה וַחְרוּתָה –  /קְרָא, מַשְׂכִּיל, אוֹתָהּ “אֲחוֹתִי יָפָתִי!”



4   וּמֵחַיִּים, אָחִי,    /קְנֵה חַיִּים וּתְחִי,   /וְאַל תָּשִׁיב רוּחִי לְרֵיקָם לִשְׂפָתַי.



5   וְשִׁיר זֶה הַנֶּעְרָב   /בְּשֵׁם יוֹסֵף הָקְרָב,  /אֲשֶׁר הוֹלִיד הָרַב שְׁמוּאֵל צָרְפָתִי.


“כאלו הוא מדבר”.

  

– רכט –

(המשקל: המרובה 0 – – – / 0 – – – / 0 – – // 0 – – – / 0 – – – / 0 – –)




1   – יְחַו שִׁירִי וְטוּב נוֹעַם זְמִירִי    /בְּרוֹב עַם חַסְדְּךָ, מַלְכִּי וְצוּרִי;



2   – וְיַשְׁמִיעַ בְּמִקְהָלוֹת לְאוּמִים      / פְּלָאֶיךָ בְּמַכְאוֹבִי וְצִירִי.



3   – סְגֻלַּת נִיב שְׂפָתַי לָךְ לְמִנְחָה!      /הֲרִימוֹתִי, וְחֶמְדַּת מַאֲמָרִי.



4   – פְּנֵה וּשְׁעֵה לְתוֹדָתִי, אֱלוֹהִים,   /וְיָבֹא נָא בְּאָזְנֶיךָ דְּבָרִי.



5   – בְּשַׁרְבִיט חֵן נְגַע, צוּר, עַל שְׂפָתַי,  /וְיָפִיץ מַעְיְנוֹתָיו חוּץ מְקוֹרִי.



6   – נְגַע רֶגַע וְלֹא יִיעַף וְיִיגַע,     /לְרוּץ עַל מַעֲרָכוֹת שִׁיר יְאוֹרִי.



7   – רְבָבוֹת נִפְלְאוּת עֻזָּךְ אֲסַפֵּר,    /אֲסַפֵּר גָּדְלְךָ, נֵזֶר פְּאֵרִי.



8   – בְּרִבְבוֹת עַם אֲחַו טוּבְךָ, בְּנוֹעַם  /הֲדַר שִׂיחִי אֲפַן רוּחִי, גְּבִירִי.



9   – יְלִידֵי הַזְּמָן חָשְׁבוּ לְהַחְשִׁיךְ      /אֱלֵי נַפְשִׁי תְמוֹל שִׁמְשִׁי וְנֵרִי.



10  – שְאוֹל אָמַר לְחָטְפֵנִי בְּמִכְמָר      / וְיָמַי מִהַרוּ אֵדִי וְשִׁבְרִי.



11  – מְרוֹם שִׁבְתִּי אֲזַי שָׁפֵל בְּאוֹנִי,   /אֲזַי כָּרַע בְּחֹלִי רַע הֲדָרִי.



12  – וּבָא רָקָב עֲלֵי מִשְׁכָּב בְּעַצְמִי      / וְאָכַל כֶּאֱכוֹל קַשׁ אֵשׁ בְשָׂרִי.



13  – אֱמֶת, אֵלִי, בְּצַעְקִי לָךְ בְּחִילִי,  / אֲהָהּ, אֵין לִי לְבַד עַצְמִי וְעוֹרִי!



14     – לְךָ עֵינַי וְרַעְיוֹנַי תְּלוּיִים,     / וְתוֹחַלְתִּי בְךָ שַׂמְתִּי וְשִׂבְרִי.



15  – צְרוֹר חַיִּים וְחֵשֶׁק מַאֲוָיִם    /בְּיָדְךָ הֵם, צְרוֹר צוּרִי, צְרוֹרִי!



16  – רְפָא אוֹתִי, וּמַה בֶּצַע בְּמוֹתִי?   /הֲיוּדַק אַחֲרֵי חָלְפִי עֲפָרִי?



17  – פְּדִיתָנִי, וְאֶת קָרְאִי “אֱלֹהַי!”   /עֲנִיתָנִי, וְקָרָאתָ דְרוֹרִי.



18  – תְּמַכְתָּנִי בְּמוֹט רַגְלַי, וְתַעְלָה      / בְּחֶבְלִי הֶעֱלִיתָ לִי, וְצָרִי.



19  – יְהִי שִׁמְךָ כְּעַל כָּל-זֹאת מְבוֹרָךְ  / גְּדוֹל כֹּחַ, מְפַתֵּחַ אֲסִירִי.



20  – מְפַלְּטִי לִי וּמִשְׂגַּבִּי בְּנָפְלִי,    /וְגַם פִּדְיוֹם וּמַחְסֶה יוֹם מְגוּרִי;



21  וְחָמַלְתָּ וְחַסְתָּ עַל עֲלוּמַי,      /וְנָטַעתָ לְעֵץ חַיִּים אֲמִירִי.



22  הֲיֵה עִמִּי וְהַחְיֵנִי לְעָבְדָּךְ,     / וְאַל תִּקְצוֹר בְּאִבּוֹ אֶת קְצִירִי.



23  וְשִׂים בִּינָה לְהַשְׂכִּילְךָ בְּקִרְבִּי,      / וְאַל תַּחְסִיר – בְּעוֹדִי חַי – שְׁאֵרִי.



24  נְחֵה אוֹתִי בְּנַחַת כָּל-יְמוֹתַי,    / וְהַדְרִיךְ אֶל מְחוֹז חֶפְצָךְ אֲשׁוּרִי.



25  וְדַבֵּק נָא לְתוֹרַתְךָ לְבָבִי,     / וְסוֹף אֶסּוֹף לֶרוֹב יָמִים עֲמִירִי.



26  וְצַוֵּה אָז לְאָסְפֵנִי בְּבוֹרָךְ,     /וְיוֹם חָשְׁכִּי הֲיֵה, מַלְכִּי, מְאוֹרִי.



27  וְלָעַד חַסְדְּךָ עִמִּי וְטוּבְךָ,      /יְחַו שִׁירִי וְטוּב נוֹעַם זְמִירִי.


  

– רל –

(המשקל: הקטוע ב' – – 0 – / – 0 – – / 0 – – // – – 0 – / – 0 – – / 0 – –)




1   עַל יָד יְשַׁלֵּם אֱלוֹהִים מְגִינָם       /לִמְלַמְּדֵי דָת וְתוֹרָה בְּחִנָּם.



2   נוֹטֵל שְׂכָרוֹ בְּלִמּוּד חֲבֵרוֹ        / סוֹפוֹ יְהִי רָשׁ וְיִירַשׁ גְּהִנָּם.


  

– רל / א –

(המשקל: המרובה – – 0 – / – – 0 – / – – // – – 0 – /– – 0 – / – –)




1   אִם לֹא בְּבַחְרוּתְךָ דְּבַר יָהִיר



2   תִּדְחֶה, בְּחִיר נַפְשִׁי, כְּמִצְווֹתַי –



3   עֵת בָּא בְּסַף דַּלְתּוֹ עֲוִיל תַּזְהִיר:



4   “נֶגֶד כְּסִיל לֵךְ! בּוֹא בְּרַבוֹתַי!”


  

– רלא –

(המשקל: – – 0 – / – – )




1   אָדָם, שְׁמוֹר רַגְלָךְ



2   מוּל אֵל! סְבִיב! הוּא לָךְ.



3   לִבָּךְ תְּנָה אֵלַי.



4   הַסְכֵּת, שְׁמַע מִילַּי!



5   תָּרֶב גְּדֻלַּתְךָ –



6   תִּשְׂנָא אֲזַי דָּתְךָ!



7   כַּוֵּן בְּעֵת שַׁוְעָךְ,



8   תִּמְצָא פְּדוּת יִשְׁעָךְ.



9   טַהֵר לְנִיב הֶגְיוֹן



10  עַם זָךְ וְחַף רַעְיוֹן,



11  אֶת אֵל בְּלִי דִמְיוֹן



12  יִזְעַם לְקוֹל אֶבְיוֹן.



13  הַסְכֵּתֵ דְּבַר שֶׁפֶר,



14  דַּת אֵל וְנִיב שֶׁפֶר.



15ּ  אִם לִבְּךָ



16  תָּכִין בְּבֵית הָאֵל –



17  אֵל רָם אֲזַי



18  יֶעְתַּר לְכָל-שׁוֹאֵל.



19  תָּבִין גְּאוֹן צוּרָך,



20  תִּכְבוֹשׁ שְׁאוֹן יִצְרָךְ.



21  רֵאשִׁית דְּבַר דִּינָךְ,



22  עִסְקָךְ וּמַתָּנָךְ –



23  צֶדֶק פְּעֻלָּתְךָ



24  תָּשִׁיב תְּשׁוּבָתְךָ.



25  אָדָם, שְׁמוֹר רַגְלָך



26  בֵּית אֵל! תְּשַׁו! מוּלָך.



27  דַּע אֵל, וְעָבְדֵּהוּ,



28  הַשְׁכֵּם לְנָוֶהוּ.



29  הַבֵּט אֱלֵי סוֹפָךְ.



30  תָּבוּז צְרוֹר כַּסְפָּך



31  אֶל מוּל פְּנֵי עֶלְיוֹן



32  תִּהְיֶה תְמִים רַעְיוֹן.



33  אֶל נִיב יְהִי רִשְׁיוֹן



34  לָבוֹא בְּרוּם חֶבְיוֹן.


  

– (רלב) –

(המשקל: – – 0 – / – – 0 – / – – 0 – / – – 0 – / – – 0–)




1   מַה תִּכְסְפוּ, לִבּוֹת יְדִידַי, שֶׁבֶר



2   וּרְכוּשׁ אֲשֶׁר חָנַן לְיוֹסֵף הַזְּמָן?



3   הֵן אִם קְלָפִים הַשְּׁדוּפִים לוֹ יְמַן –



4   יִתְחַלְּפוּ אֵלָיו, וְלָכֶם – שֶׁבֶר!


  


5   הַכּוֹס וְהַיַּנְשׁוּף בְּשׁוּמוֹ שֶׂבֶר



6   חַרְבּוֹ מְשׂוֹשׂ טוּבוֹ, וּמַקְלוֹ נֶאֱמָן.



7   כָּל-מִסְפְּרֵי דַּלּוּת יְקַוֶּה צוּף וּמָן,



8   ִיגְאֶה בְּרוֹם הֵן כַּנְּשָׁרִים אֵבֶר.


  


9   אוֹ אִם לְרֵעָיו טוּב וְרֵאשִׁית יֵרֶב



10  נִכְזָב לְאַכְזֵב כָּל-אֲשֶׁר זָמָמוּ.



11  אֵלָיו לְאוֹת אֶחָד כְּאֶחָד יִרְבְּיוּן


  


12  יָשִׂים מְאוֹר שִׁמְשָׁם לְמַחְשַׁךְ עֶרֶב



13  אִם מִבְּלַי הֶבְדֵּל שְׁתֵּיהֶם קָמוּ



14  מִטוּב זְמָמָיו מֵעֲמִיתוֹ יִרְוְיוּן.


  

– (רלג) –

(המשקל: התנועות – – – – / – – – – // – – – – /– – – –)




1   יֹפִי סֵדֶר זֹאת הַתְּפִלָּה!         /הִנֵּה מַה טּוֹב וּמַה נַּעְלָה!



2   מָה רַב יָפְיָהּ! מָה רַב טוּבָהּ!    /אֵין עוֹד עַל עָפָר כִּמְשָׁלָהּ.



3   רַבּוּ מַעְשֶׂיהָ, כֻּלָם חָכְמָה.     /כָּבוֹד אוֹמֶרֶת כֻּלָהּ.



4   לֹא דַיָּהּ לִמְלִיצוֹתֶיהָ       / גַּם בַּתִּקּוּן שֶׁל כָּל-מִלָּה.



5   נָיָר חָדַשׁ, כֵּלִים טוֹבִים,      /אָמָן בָּקִי הוּא בֶּן גִּילָהּ.



6   כַּמִּנְהָג הַסְּפָרְדִי נִדְפַּס      / יֹפִי סֵדֶר זֹאת הַתְּפִלָּה.


  


1   תְּמוּנוֹת, תְחִנּוֹת, תְּפִלּוֹת סְפָרָד



2   עֲרוּכוֹת כְּשֻלְחָן, וְלֶאְכוֹל מְזוּמָן.



3   וּפִיּוּט וּפִזְמוֹן בְּתוֹכוֹ מְפוֹרָד;



4   בְּסוֹפוֹ תְחַפֵּשׂ וְתִמְצָא מְסוּמָן.


  

– (רלד) –


1   אֲלֵיכֶם גָלוּת יְהוּדָה וְאֶפְרַיִם, / מִקְּצֵה הַשָּׁמַיִם עַד קְצֵה הַשָּׁמַיִם, / אֲלֵיכֶם



בְּשוֹרוֹת אָרוֹן, / אֶקְרַא בְּגָרוֹן; / כִּי אֶרְאֶה הַסֵּפֶר / הַנּוֹתֵן אִמְרֵי שֶׁפֶר. /



גְּדוֹלִים חִקְקֵי לֵב הוֹצִיאוּ אוֹתוֹ / מֵעַרְפִּלֵּי חֲתוּלָתוֹ, / כְּחָתַן מְחֻפָּתוֹ, /



וְכַעְלוֹתוֹ בְּמַסְלוּלוֹ, / וְשָׁלִישִׁים עַל כֻּלּוֹ, / תּוֹרָה, נְבִיאִים וּכְתוּבִים



5   רְצוּפִים, / מְתוּקִים מִדְּבַש וְנֹפֶת צוּפִים, / הוֹלְכִים שְׂדֵה צוֹפִים / עֶבֶד



לֶחֶם רַב, / לְכָל-תַּלְמִיד וָרַב, / מִמִּזְרָח לְמַעֲרָב; / לֶחֶם מִשְׁנֶה לְפִי אָכְלָם,/



סוֹעֲדִים לָעַד וּלְעוֹלָם. / מִקְרָא וְתַרְגּוּם מִתְנוֹצְצִים כְּבָזָק, / גֶּבֶר בְּאָחִיו



לֹא יִזַּק, / וְאִישׁ אֶל רֵעֵהוּ יֹאמַר “חֲזָק”. / הַמִּשְׂרָה כְּזֵר זָהָב סָבִיב



10  תְּיַפֵּם, / וּמִבַּיִת וּמִחוּץ תְּצַפֵּם, / בְּבֵיאוּרִים בְּרוּרִים / מִמְּאוֹרִים מְאִירִים,/



מְפָרְשִים חֲרָשִׁים, / מְחוּכָּמִים יְשִׁישִים. / וּכְהִגָּלוֹת בְּגָלוּת רוֹמָה



12  אוֹתוֹתָיו כְּאוֹתוֹת חֲרוּתוֹת בַּשָּׁמַים, / חֶמְדָּה לַלֵּב וְתַאֲוָה לָעֵינַים, / אֲנִי,



יֹוסֵף אֲחִיכֶם, / אָמַרְתִּי לִשְׂפָתַי: "אַל דֳמִי לָכֶם! / צְאוּ, מַנְגִינַי,



כְּנַחַל יִשְטוֹף, / וּשְׂאוּ זִמְרָה וּתְנוּ תֹף! / וְגַם אַתֶּם, רַעְיוֹנַי, / לְכוּ



15  נְרַנֵּנָה לַאֲדֹנַי! / אֲנִי טֶרֶם אֲכַלֶּה לְחַוּוֹת / כָּל-אֲשֶׁר הוֹאַלְתִּי לְצַוּוֹת, / וְהִנֵּה



לַהֲקַת מִשְׁקָלִי הָעֲרֵבִים, / יָצְאוּ פֶתַח שְׂפָתַי נִצָבִים, / וְיַחְדָּו בִּרְצוֹנִי



מִתְרַצֵּה / כָּל-חֵלָם מִקָּצֶה. / זֶה מִתְהַלֵּל בְּשֶׁקֶל קָדְשׁוֹ, / וְזֶה מִתְפָּאֵר בְּמֶתֶק



דִּבְשׁוֹ, / לֵאמוֹר: “עֲלֵי יָנִיחַ צַדִּיק רֹאשׁוֹ!” / בֵּין דָּא לְדָא – / וַתְהִי



20  חֲרָדָה. / וַיְּקַבֵּץ רֶגַע עַל לְשׁוֹנִי / הֶגְיוֹנִי, / וַיֵּאָסְפוּ כָּל-מִלַּי אֵלַי, /



וַיְּחַבְּרוּ שִׁיר בֶּן אַרְבָּעִים וּשְׁתַּיִם, / מְזוּקָק שִׁבְעַתָּיִם. /



בְּראשֵׁי בָּתָּיו / שְׁמִי וְשֵׁם אֲבִי נִכְתַּב. / וְעַל שׁוּלֵי הַסֵּפֶר נִכְתַּב



וְנֶחְתַּם. / וּבַעַל בְּעַמִּי, / מְבַקֵּשׁ עַל שְׁמִי / וְדוֹרֵש בִּשְׁלוֹמִי / פֶּתַח



בָּתַּי יִמְצָאֶנּוּ, / וְשָׁם יְדַבֵּר עִמִּי. /



25  וְדִבְרֵי הַשִּׁירָה / כְּאִלּוּ הַתּוֹרָה / תִּשַּׂא זְמִירֶיָה, / תָּשִׁיב אֲמָרֶיהָ, /



לַנּוֹטִים מֵאַחֲרֶיהָ. / וּבִרְאוֹת חֵיָלהּ / עַל מַעֲלָה נַעֲלָה, / וּמִמְשָׁל רַב



מִמְשָׁלָהּ – / וַתִּשָּׂא מְשָׁלָהּ:


  

– (רלה) –

(המשקל: השלם ב' – – 0 – / – – 0 – / – – 0 –// – – 0 – / – – 0 – / – – 0 –)




1   אָן תִּצְעֲדִי, עֵדָה בְּאֵל נוֹשַׁעַת?    /אָן תִּצְעֲדִי מִזֶּה לְבַקֵּשׁ דַּעַת?



2   נָכוֹן בְּכִלְיוֹתַי מְעוֹן בִּינוֹת, וְיָד      / לִי עַד שְׁמֵי הַמַּעֲלוֹת נוֹגַעַת.



3   יוֹצְרִי יְצָרַנִי כְּלִילַת הוֹד, וְשָׂם      /בִּי מִמְּקוֹר חַיִּים, בְּאֵר נוֹבַעַת.



4   יָדוֹ בְּשֶׁפע כָּל-שְׁלֵמוּת כּוֹנְנָה    /אוֹתִי בְּאֵין יִתְרוֹן וְלֹא מִגְרַעַת.



5   וָאֶהְיֶה יוֹם יוֹם אֲנִי אָמוֹן בְּחֵיק  / סוֹדוֹ, מְצַחֶקֶת וּמִשְׁתַּעֲשַׁעַת.



6   סוֹדוֹ בְּחֵיקִי שָׂם, בְּטֶרֶם דּוֹק יְהִי  /סוֹבֵב, וְהָאָרֶץ תְּהִי שׁוֹקַעַת.



7   פָּדָה בְּחֶמְלָתוֹ קְהִלָּתוֹ, אֲשֶׁר    /הָיְתָה לְפַרְעֹה אָז, בְּנֹף, נִכְנַעַת.



8   בִּזְכוּת אֲבוֹתֶיהָ לְסִינַי קֵרְבָה,    /הוּא יַעֲנֶה קוֹלוֹ, וְהִיא שׁוֹמַעַת.



9   נֶצַח לְמֵאָז צוּר נְתַנָּנִי בְּעֵץ     / דַּעַת, עֲלֵי לִבָּם אֲנִי נִטַּעַת.



10  הָיוּ עֲנָפָי צֵל, וּפִרְיִי הֶחֱיָה     /נֶפֶשׁ בְּכִסְלוּת נוֹדְדָה, גוֹוַעַת.



11  – רֹאשִי כְמוֹ רָמִים, וְיָדִי מִשִּׁאוֹל  /תִּמְשׁךְ גְּוִיַּת אִישׁ בְבֹץ טוֹבַעַת.



12  – בִּי יֵשְׁבוּ מוֹשַׁב אֱלֹהִים אוֹהֲבַי,  /בִּי מִתְּהוֹם נַפְשָׁם לְרוֹם נוֹסַעַת.



13  – רַבִּים בְּתֵבֵל עַם מְשׁוּלִים לַחֲמוֹר, / הַסָּר מְשׁוּךְ אַפְסָר, כְּסוּי מִרְדַּעַת.



14  – בִּי יַעֲטוּ מוּסָר בְּדַבְּרִי-בָם וְעֵת  / עִתִּים לְהַשְׁלִימָם אֱהִי קוֹבַעַת,



15  – יִשְּׂאוּ כְצִיץ אוֹתִי, כְּנֵזֶם, כַּעֲנָק,  / כַּעְגִיל וְכַצְּמִידִים וְכַטַּבַּעַת.



16  – שָלוֹם בְּמִשְׁכָּנֵי, וְלַצַּדִּיק אֲנִי      / אַצְדִּיק, וְלָרָשָע אֲנִי מִרְשַׁעַת.



17  – מָאֵס בְּמַחְמָדִי כְּשַׁסַּע בָּחֳרִי      /אַרַיֵה גְדִי – נַפְשׁוֹ אֱהִי שׁוֹסַעַת.



18  – וּבְחִשְׁקֵי הָרִיק חֲנִית אָרִיק אֲשֶׁר / נַפְשָׁם כְּמֻכַּת שָׁוְא וְכִמְנֻגַּעַת.



19  – אַיּוּמָה אֲשֶׁר תַּחְמֹד בְּיָפְיִי תַעֲמֹד, /תֹאבַד אֲשֶׁר חֻקִּי תְהִי פּוֹרַעַת.



20  – לִי עֹז לְצוֹרֵר צַר, לְכָל-צִיר לִי צֳרִי. / נֶפֶשׁ אֲנִי כָּל-קוֹבְעַי קוֹבַעַת.



21  – צֵא, עַם אֱלֹהִים, וַחֲזֵה בִי יוֹם אֲנִי הָדָר וְהוֹד עַל הַיְּקוּם שׁוֹפַעַת.



22  – רִיב עִם יְלָדַי, הֲכִי כָּל-גּוֹי וְכָל  / אֻמָּה לְפָנַי סוֹגְדָה, כּוֹרַעַת.



23  – פִּתְאֹם עֲזָבוּנִי בְּנֵי בִטְנִי, כְּאֵם  / חֵיק מִיְלָדֶיהָ וְשָׁד מוֹנַעַת.



24  – תּוֹרָה אֲנִי מוֹרָה לְהַלְבִּין חֵטְא! /וְאִם אָדָם כְּשָנִים הוּא וְכַתּוֹלַעַת.



25  – יָסַד נְדִיב לֵב סוֹד יְסוֹדָתִי, וְשָׂם  / אוֹתִי בְּקַצְווֹת הַיְּקוּם נוֹדַעַת.



26  – זָרַח לְבֵית בּוֻמְבֵּירְג וְדָנִיאֵל שְׁמוֹ, /נֶפֶשׁ חֲסִידַי לוֹ לְבַד נִרְצַעַת.



27  – צִדְקַת אֱלֹהִים פָּעֳלוּ יָדָיו, לְזֹאת  /לוּ אֶהְיֶה תָמִיד בְּאֵל פּוֹגַעַת.



28  – לוֹ יָד בְּנִיב קֹדֶשׁ, וְכִמְעַט כָּל      /שְׂפַת בִּלְתוֹ בְּחוּג הַמַּאֲמָר צוֹלַעַת.



29  – חוּשׁוּ, קְנוּ חַיִּים, בְּנֵי אֵל חַי! /תְּנוּ לְבַב לְדָבְקָה בָּהּ וְיָד פּוַרַעת.



30  – זִכְרוּ אֲשֶׁר נֶפֶשׁ מְתֵי כֵילוּת לְאֵל  /תָּמִיד כְּחוֹטֵאת הִיא וְכִמְתַּעֲתַּעַת.



31  – קִנְיַן חֲמוּדוֹתַי, עֲדַת עַמִּי, קְנוּ,  /אִם מֵאֱלֹהִים אַתְּ זְכוּת תּוֹבַעַת.



32  עֶשְׂרִים וְאַרְבָּעָה סְפָרִים חֻקְּקוּ   /יַחַד בְּמִכְתָּב דַּק וּבִמְרֻבַּעַת.



33  אוֹתוֹת בְּעֵט בַּרְזֶל חֲדָשִׁים חָרְתוֹ,  /אֵין מוֹרְדָה בָהֶם וְאֵין פּוֹשַׁעַת.



34  כֻּלָּם מְתֻרְגָּמִים, וּבַמְסוֹרָה סְבִיב  / כָּל-דַּף מְכֻפֶּלֶת, כְּזֵר נִרְקַעַת.



35  כֻּלָּם מְנֻקָּדִים בְּטַעְמֵי חֵן, אֲשֶׁר   / נֹעַם נְגִינָתָם לְרוֹם בּוֹקַעַת.



36  רַשִּ"י וֶּבן עֶזְרָה מְפָרְשִׁים בָּם, הֲלֹא /יָדַם לְשַׂעֲרַת הָאֱמֶת קוֹלַעַת.



37  בֶּן גֵּרְשׁוֹן בִּקְצַת וְהַקַּמְחִי לְרֹאשׁ  / הַמְדַקְדְּקִים צָנִיף עֲלֵי מִגְבַּעַת.



38  הָרְפָּ"ה שְׁנַת צֵאתִי בְּוֶנֶצְיָה לְאוֹר,  /הָעִיר אֲשֶׁר אֶרֶץ וְיַם רוֹגַעַת.



39  עוּרִי, קְהִלָּתִי, וְרוּצִי אַחֲרַי,    /הַפּוֹסְחָה עַל שָּׁוְא וּמִתְרוֹעַעַת!



40  לֹא תֶחֱזִי בִי עִזְבִי כִּבְנֵי אֱנוֹשׁ    / מִיץ לְעָנוֹת לָעוּ מְלֹא קֻבַּעַת.



41  עַד אָן, חֲסֵרַת בִּין, בְּחָכְמוֹת כּוֹזְבוֹת / תִּשְׁתַכְּרִי יוֹם יוֹם כְּמִשְׁתַּגַּעַת?!



42  אִם לֹא תְּמַהְרִי חִישׁ וְאֵלַי תִּצְעֲדִי – /אָן תִצְעֲדִי, עֵדָה בְּאֵל נוֹשַׁעַת?


תם ונשלם

  

– (רלו) –

(המשקל: המתקרב 0 – – / 0 – – // 0 – – // 0 – – // 0 – – / 0 – –// 0– – / 0 – –)

  


1 בְּשׁוּרִי בְּחֶמְדַּת  /פְּאֵר הוֹד כְּתַב דָּת  /מְחֻקָּק, מְזֻקָּק    /כְּכוֹכְבֵי מְעוֹנַי



2 נְתַנָּהּ אֱלוֹהִים  /אֲזַי מִגְּבוֹהִים    /לְחֹפֶשׁ וְנֹפֶשׁ     /לְנֶפֶשׁ הֲמוֹנַי.



3 אֲשׂמֵם כְּנִבְהָל,  /וְאֶעְלֹז וְאֶצְהַל,      /וְאֶשָּׂא בְּקָהָל    /זְמִירֵי רְנָנַי.



4 בְּהַרְבּוֹת נְדִיבִים /סְפָרִים חֲשׁוּבִים,  /לְהַכְשִׁיר וּלְהַיְשִׁיר  /נְתִיב עַם אֱמוּנַי



5 אֲדַמֶּה אֲנִי כִּי   /אֱלֹהַי וּמַלְכִּי    /בְּיוֹם זֶה לְטוֹב לִי  /נְתַנָהּ בְּסִינַי.



6 לְזֹאת כַּהֲלָכָה,  /כְּתֹם הַמְּלָאכָה,   /בְּשִׁירָה עֲרוּכָה    אֲבָרֵךְ אֲדֹנַי.


  

– (רלז) –

(המשקל: השלם ב' – – 0 – / – – 0 – / – – 0 –// – – 0 – / – – 0 – / – – 0 –)




1 אֶבְכֶּה, יְדִידִי, אֶסְפְּדָה, לִילָה,     /– יוֹם נֶאֱסַף, נִגְוַע אֲבֵל לִשְׁאוֹלָה.



2 – מַר יִצְעֲקוּ, יִבְכּוּ זְמָמַי, יִנְאֲקוּ, – /וּבָם “אֲבוֹי!” עִם “הִי!” וִ"הוֹי! אַקְבִּיָלה.



3 – שֶׁבֶר עֲלֵי שֶׁבֶר לְצוּקָה אֶשְכְּנָה,    /– סוּרוּ, מְאַהְבַי בְבֶכִי אֶגְמֹלָה!



4 – הוֹי עַל צְבִי הַחֵן, עַטֶּרֶת הַזְּמָן,    /– פָּנָה מְקוֹם מָוֶת, שְׁאוֹל, קֵץ תִּכְלָה!



5 אוֹיָה, יְדִיד חֶמֶד וְנֶטַע נַעֲמָן!     /אוֹיָה, יְהוֹסֵף! שַׂר בְּרִית וּפְלִילָה!



6 אֵיכָה יְמוֹתֶיךָ בְּזַעַם נִדְּמוּ,         /כִּי פָעְרָה שְׁאוֹל פִּיהָ, הִבְהִילָה.



7 אֵיך מַלְאֲכֵי מָוֶת חֲרוּצִים דָּרְכוּ    / חִצִּים, וְקַשְׁתָּם נֶגְדְּךָ נָגֹלָה!



8 אֵיך שְׁאָפוּךָ חִישׁ, וְרוּחָךְ טָרְפוּ?!    / אֵיך נִגְוְעָה נַפְשָׁךְ כְּבִכְרָה קַלָּה?!



9 אֵיך נִהְיָה שָׁמָה פְּאֵרָךְ, דּוֹד? וְאֶל      /מִי זֶה אֲדַמֶּה שִׁבְרְךָ, אַמְשִׁילָה?



10 אֵיֵך אֶשְׁכְּנָה תֵבֵל, וְאַתָּה תַעֲמֹד    / לִקְהַל רְפָאִים, בֵּין שְׁאוֹל וּמְצוּלָה?



11 אֶשְׁאַג בְּקוֹל יַעְנָה גְּדוּעָה, אֶפְרְעָה      / רֹאשִׁי, עֲלֵי אֵפֶר בְּמַר אֶפֹּלָה.



12 אֶבְכֶּה, וְגַם אֶסְפֹּק וְאַכֶּה כַּף בְּכַף,   / אֶזְעַק וְאָרִים קוֹל בְּקִינָה בָלָה.



13 עַל דּוֹד, הֲכִי נֶחְמָד וְדָתוֹ הָיְתָה    / אֶל יוֹדְעֵי סֵפֶר לְהוֹד, לִגְדוּלָה.



14 אִם בַּתְּעוּדוֹת-אֵל אֲמָרָיו מָתְקוּ    /נֹפֶת וְצוּף מִן מָן, פְּאֵר וּתְהִלָּה;



15 אִם בַּעֲלֵי חָכְמוֹת לְנַפְשָׁם דָּרְשׁוּ רֹאש – /בָּחֳרוּ בוֹ יוֹם אֲהָהּ וּתְפִילָה.



16 לוּ דָרְשׁוּ גַּם רוֹפְאֵי גִלְעָד לְשַׂר –    /תָּמִיד לְהוֹרוֹתָם אֱמֶת וּסְגוּלָה.



17 לוּ בוֹחֲרֵי הַשִּׁיר עֲטֶרֶת נָתְנוּ,     / גַּם רוֹדְפֵי חֵשֶׁק בְּרָב חֵן מִלָּה;



18 אוֹיָה, מְשׂוֹשִׂי, כִּי לְמֵאָז נָעֲמוּ     /לִי הוֹד אֲמָרֶיךָ / לְנַפְשִׁי נַחְלָה.



19 אוֹיָה, הֲכִי הָיוּ לְחִכִּי צוּף וּמָן!    /אוֹי, כִּי הֲדָרָם עִם מְאוֹרָם כִּי גָלָה!



20 לוּ כָל זְהַב הוֹנִי לְךָ לִפְדוּת יְהִי,    / לוּ אוֹצְרוֹת כַּסְפִּי לְךָ לִגְאוּלָה –



21 הֵן אֶתְּנָה חִישׁ קַל וְלֹא אֶפְנֶה יְמִין   / עַל מַחְשְׁבוֹתָי, לְבַל אִשְׂמְאִילָה!



22 בַּמֶּה אֲנַחֵם אֶת לְבָבִי נֶאֱנָח,     / אַף כִּי דְמָעוֹת עַיִן לְךָ אַשְפִּילָה.



23 רַק עֵת אֲחשב בְּשַׁחַק נפשך      /תִּהְיֶה עֲדֵי נֶצַח, וְשָם כַּף רַגְלָהּ.



24 עִם חֵיל חֲסִידָי אֵל, קְדוֹשָׁיו בָּחֳרוּ   / דָּחוּ לְנְפְשָׁם, שִחֲרוּ לִמְסִלָּה.



25 עַד בּוֹא מְשִׁיחֵנוּ, פְּדוּת לִמְיַחֲלָיו    /אֶל כָּל-קְהַל עַמִּי שְׁמוֹ נוֹחִילָה.



26 עַד כִּי אֱלֵי צִיּוֹן בְּשִׁירִים נַעֲלֶה     /אֶבְכֶּה, יְדִידִי, אֶסְפְּדָה, אֵילִילָה.


 






במקור הסרוק שיר סח בא אחרי שיר סג – הערת פב"י.  ↩



שירים: עח; עט; חסרים במקור המודפס.  ↩



במקור המודפס חסר שיר – רכג – הערת פב"י.  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/2608