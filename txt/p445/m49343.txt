


	
	המוריה – סוֹנֵיט/ י"ה סבר"י
	



אל המחבר


כַּגְּלוֹתִי לִקְרוֹא מַחְבְּרוֹת סְפָרֶיךָ

חִבַּרְתָּ בְרוּחַ דַּעַת וּתְבוּנָה;

הֻצַּק בִּי חֵשֶׁק לְחָכְמָה עֶלְיוֹנָה,

וְלִבִּי רָחַשׁ תּוֹדָה לְשִׁמְךָ וְזִכְרֶךָ.



כַֹהֲתִימִי לִקְרוֹא גַם תּוֹלְדוֹת חַיֶּיךָ

גַּם חֵקֶר שַׁדַּי וָנֶפֶשׁ, בָּאַחֲרוֹנָה

וָאַכִּיר דֵּעוֹתֶיךָ בְּדַת וֶאֱמוּנָה,

וְהִנֵּה – רַב מֵאֲשֶׁר דָּמִיתִי, הִנֶּךָּ.



כַּמַּלָּח בַּצִּנָּה עוֹבֵר רִאשׁוֹנָה

לְהַצֵל מִצּוּרֵי מִכְשׁוֹל וּמִמּוֹקֵשׁ

אֶת הָאֳנִיָּה הַנּוֹסַעַת אַחֲרוֹנָה;



כֵּן חֵרַפְתָּ נַפְשֶׁךָ –  וּבִלְבָבְךָ נְכוֹנָה

לִהְיוֹת לְאוֹת לְדוֹר אַחֲרוֹן, לְבַל יִנָּקֵשׁ,

עָבַרְתָּ יַם הַחַיִּים בְּדַעַת וּתְבוּנָה.


י“ה סבר”י










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/49343