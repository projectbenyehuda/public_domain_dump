


	
	קָרְבָּן רִאשׁוֹן
	




חוֹדֵר עָמֹק לְתוֹךְ לִבֵּנוּ,

בַּלֵּב צוֹרֵב הַכְּאֵב, מַזְכִּיר:

הָיָה אֶתְמוֹל – הַיּוֹם אֵינֶנּוּ!

פָּסְקוּ מִפִּיו מִלָּה וָשִׁיר.





גּוֹרָל חָמוּר הִפְרִיד בֵּינֵינוּ,

טוֹעֶנֶת נֶפֶשׁ רַק נֶגְדּוֹ:

הָיָה אֶתְמוֹל וּכְבָר אֵינֶנּוּ…

גּוֹרָל אַכְזָר גָּזַל אוֹתוֹ!





עִמְדוּ נָא דֹם וְרֹאשׁ הַרְכִּינוּ,

הֱיוּ נָא רֶגַע דּוּמִיָּה:

חָבֵר רִאשׁוֹן, יָקָר, הִקְרַבְנוּ

הַיּוֹם אֵינֶנּוּ – תְּמוֹל הָיָה







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54572