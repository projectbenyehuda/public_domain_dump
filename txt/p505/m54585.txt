


	
	יָדַעַתְּ
	




יָדַעַתְּ, אוֹתָךְ כִּי אֹהַב, לֹא אַחֶרֶת –

אַהֲבָה לֹא זְקוּקָה לְמִלִּים.

אָז לִבְלֵב הָאָבִיב, הֲלֹא אַתְּ זוֹכֶרֶת,

וַאֲנִי עוֹד קָטָן וְתָמִים.





וְאֲנִי רַק תָּמִים וְקָטָן עוֹד –

הִרְגַּשְׁתִּי הַרְבֵּה אַךְ יָדַעְתִּי מְעַט,

כִּי לִי הֵן הֻגַּשׁ וְנִתַּן הוֹד־

מַלְכוּת־עֲנִיִּים, קָרְבָּן וּמַתָּת.





קִנֵּא לְבָבִי לָךְ כְּקַנֵּא הַגֶּבֶר,

שֶׁיָּדַע רַק אַחַת וְהֶחְלִיט!

אָמַרְנוּ לָלֶכֶת בְּשִׁיר אֱלֵי קֶבֶר –

כִּיהוּדִי הַהוֹלֵךְ לְשַׁחֲרִית.





וְעַתָּה, אַתְּ סִלְחִי לִי, מוֹלֶדֶת,

כִּי לָבַשְׁתִּי קַדְרוּת, מְרִי הַרְבֵּה.

פָּג שִׁירִי – וְיָדִי הָעוֹבֶדֶת

תּוֹפְסָה לֹא מַעְדֵּר – אַךְ רוֹבֶה!







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54585