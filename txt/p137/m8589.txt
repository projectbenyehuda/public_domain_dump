


	
	אתמול עבר עלי רוח השיר
	



אתמול עבר עלי רוח השיר אחרי הפרדו מעלי זה שנתים ויצא הנפל הזה לכבוד הבחור היקר והנעים יוסף יצ“ו, בן החכם הרופא כמ”ר יצחק לוצאטו יצ“ו, ביום שנכנס בכלל אנשים ונבונים בן י”ג שנה. ה' יזכני לשמוח בשמחתו גם ביום הכנסו לחופה לתורה ולתעודה, אכי"ר.


בֵּן פּוֹרָת יוֹסֵף



גֶּפֶן פּוֹרַחַת



חֵן עֹשֶׁר יוֹסֵף



טוֹבָה נִצַּחַת.


  


בַּר לֵבָב תִּהְיֶה



וּנְקִי כַּפָּיִם,



אָז בָּהֶם תִּחְיֶה



כִּפְלֵי כִּפְלָיִם.


  


עֹל תּוֹרָה תִּשָּׂא



עַל צַוָּארֶךָ,



גַּם תִּשָּׂא אִשָּׁה


  


תַּשְׂמַח הוֹרֶיךָ



כִּי תִּדְגֶּה לָרֹב



תִּפְרֹץ בָּאָרֶץ:


  

ערב סכות בשנת השלישית יותר בה

בת דודך רמה ותולעה.






את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/8589