


	
	אֲנַסֶּה אַךְ הַפַּעַם
	




אֲנַסֶּה אַךְ הַפַּעַם



אִם אוּכַל לָשִׁיר



מֵאֵצֶל הַסִּיר



רָחַקְתִּי מֵרֹב זַעַם:


  


מָאַסְתִּי הוֹן וָהֶבֶל



וְלָצֵאת מִסֵּבֶל



יִכּוֹנוּ רַגְלַי



צוּרִי יִגְמֹל עָלַי:


  


בִּרְכוֹתָיו יִרְעֲפוּן



אֶל טוּב הַצָּפוּן



אֲקַוֶּה אֶל הַחֶבֶל


  


הִנֵּה יוֹצֵר הָרִים



מַתִּיר אֲסוּרִים



יַתִּיר לִי מִכָּל-חֶבֶל.


  


וּבְיוֹם מִיתָתִי / הוּא יוֹם שִׂמְחָתִי



בִּמְקוֹם קִינָה / גִּילָה רִנָּה



וּתְמוּר שַׂקִּים  / לִבְשׁוּ נָאִים



גַּם אֶל מָחוֹל / מָחוֹל אֶמְחוֹל


כִּי גֵּרוּשַׁי   /   הֵם נִשּׂוּאָי1

ראש חדש אייר תרכ"ו רחל מורפורגו






כדבר האמור גירושי עולם הזה הם נישואי עולם הבא.  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/7101