


	
	תמורת תשואת דודאים
	



תמורת תשואת דודאים אשר ראיתי בכוכב י“ג מהרב המרומם והנעלה כמ”ר אדאלף עהרענטהייל מפראסניטץ


הַדּוּדָאִים שִׁירָה הוֹלִידוּ



וּבְנֹעַם שִׁיר בָּרוּר הִגִּידוּ



עִם קוֹל כִּנּוֹר אֲנִי שׁוֹרֶרֶת



אָז הָיִיתִי כְּמוֹ סוֹרֶרֶת.

לֹא כֵן אָבִי לֹאקוֹל אַשְׁמִיעַ



אָכֵן חֶפְצִי לַכֹּל אוֹדִיעַ



לַגְדִּיל תּוֹרָה עֲדֵי אַגִּיעַ



בִּכְתָב לָעַד אֱמֶת “אַבִּיעַ”1



דּוּדָאֶיךָ טוֹבִים מִיָּיִן



כָּל שֹׁגֶה בּוֹ לֹא יִתֵּן עָיִן



לִקְנוֹת חָכְמָה וְלִבּוֹ אָיִן:

יֶחְכַּם הַגֶּבֶר אֲשֶׁר נִשְׁלָם



יִרְוֶה יִשְׂמַח מִסּוֹד נֶעְלָם



אַחַר מוֹתוֹ בְּרוּם עוֹלָם.



רחל מורפורגו י“א תשרי תרי”א חוזרת לבעליה






ר“ת: אדאלף ב”ר יוסף עהרנטהייל.  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/3823