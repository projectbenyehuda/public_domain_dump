


	
	קינה היא
	



קינה היא / רחל מורפורגו

קינה היא בשנת "כטל לישראל" מוכן להחיות מתים נלקח ארון האלקים המכובד והענו עטרת ראשנו הדרשן המפורסם אב"ד פה טריאסטי יע"א כמהר"ר מרדכי אשכנזי ז"ל ונשמע קולו בבאו אל הקדש ויאמר:




יָשַׁנְתִּי אָז יָנוּחַ לִי



לָכֵן אֶשְׂמַח כִּי רַב חֵילִי,



לִבְנֵי דוֹרִי יִרְוַח לָהֶם



כִּי יִנָּקוּ מַעֲשֵׂיהֶם


 


מֵאָז נָשָׂאתִי עַל רֹאשִׁי



טֹרַח צִבּוּר בְּכָל-נַפְשִׁי



טוּבָם אֶדְרֹשׁ כִּבְשָׂמִים רֹאשׁ



וַיְהִי בִּימֵי אֲחַשְׁוֵרוֹשׁ:


  

קול הקהל


מֵעֵת אָבַדְנוּ הָרוֹעֶה



אֵיכָה נִרְבַּץ אֵיכָה נִרְעֶה;



וַתְּהִי זֹאת נֶחָמָתֵנוּ



כִּי הוּא שׁוֹכֵב עִם אֲבוֹתֵנוּ:


  

העזתי פני להביא לפני אדוני אלו השטות ואם אינן ראויות
להתקבל ברגלים תרמסנה וה' יברך את אדוני כל בני ביתו אמן.
הקטנה שבקטנות רמה ותולעה.

  

ה’תר"ל, 1870.






את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/180