


	
	אל גרם המעלות
	



אל גרם המעלות / רחל מורפורגו

אל גרם המעלות העומד על כסא דיין מו“ה משה הלוי עהרענרייך מודינא. אתמול שבת קדש ראש חדש שבט שנת התרי”ח קבלתי שירו היקר. ואני כאדם ביקר, אין בידי מחקר; נדדה שנת עיני, שוטטו רעיוני, אמרתי בחפזי.


אַכְבִּיר בְּלִי דַעַת



זִמְרָה בְּמִגְרַעַת



אֶשְׂחֶה כְּטוֹבַעַת



אֵצֵא בְּשִׁירָתִי.

(בת קול משמים):



בֵּית אֵל וְאַפִּיְריֹון



לָעַד יְהִי עֶלְיוֹן



מָרוֹם כְּמֵרִאשׁוֹן



הֵן זוֹ בְּשׂוֹרָתִי

(ארון הקדש משיב):



כָּל-פֶּה וְכָל-לָשׁוֹן



תֹּאמַר בְּגִיל שָׂשׂוֹן



חוּשָׁה לְעֶזְרָתִי



וּשְׁמַע תְּפִלָּתִי

אָנָּא בְּבֹא גּוֹאֵל



תָּחֹן לְיִשְׂרָאֵל



אַל תַּעֲזֹב אֹתִי.

וּנְצֹר כְּבַת אִישׁוֹן



רוֹעֶה וְגַם הַצֹּאן



עַמִּי וְתוֹרָתִי.

הקטנה שבקטנות רחל מורפורגו







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/148