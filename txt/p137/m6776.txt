


	
	חידה
	



חידה / רחל מורפורגו


מִי זֶה וּמִי הוּא זֶה?



אִם אַתָּה תֶּחֱזֶה


אוֹתוֹ חוּץ לָעִיר,


אֲזַי הוּא בָּעִיר;



וְאִם הוּא בְּעִיר,



זָקֶן וְצָעִיר



כֻּלָּם יְכַבְּדוּהוּ;



הַגֵּד נָא לִי מִי זֶה הוּא.

בְּשִׁבְתּוֹ לִפְנֵי הָעִיר



יַעֲלוֹז שָׂדַי וְנִיר



חִיל וָרַעַד יֹאחֲזֵמוֹ



אִם בַּיַעַר יִפְגְּשֵׁמוֹ.

אִם יֵשׁ לוֹ אָח



יֹאמַר הֶאָח



נָשִׂישׂ נָגִילָה.

אַךְ בְּזֹאת נֵאוֹת



בְּתֵת לָנוּ אוֹת



רַק אִם נַשְׂמְאִילָה.

אֶת פִּתְרוֹן הַחִידָה תִּמְצָא בְּרֹאשׁ שִׁיר הַשִּׁירִים אֲשֶׁר לִשְׁלֹמֹה



הַבְּכוֹר לָקַח אֶת חֶלְקוֹ בָּרִאשׁוֹנָה וּשְׁלֹשָׁה אֶחָיו כֻּלָּם שְׁנִיָּה:
 







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/6776