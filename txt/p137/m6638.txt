


	
	אל חכם הרזים בכל מיני חרוזים
	



אל חכם הרזים בכל מיני חרוזים חסיד ונבון דבר הוא כמ“ר אלכסנדר הלוי מיאראסלאוו ראיתי תפלתך בככבי יצחק, מכותלי ביתך נכרת חסידותך. ועתה אשיבך מלין על דבר השיר אשר קבלתי על יד בן דודי שד”ל מפאדובה. כי הוא משבח ואומר כי עלה באשי ותעל צחנתי כי הגדלתי לעשות. ואני ידעתי כי לא ידעתי. ובבלי דעת מלין אכביר. ל“ב למ”ט מונים ית"ר שאת.

  


עַל מָה אֲדֹנִי-רָם הִרְבָּה צְוָחוֹת



אֹדוֹת זְמִירַי אָמַר בִּלְשׁוֹן צַחוֹת



בֵּין כֹּכְבֵי יִצְחָק אֶת קִנִּי מָצָא



כַּנְפֵי רְנָנִים חֲסִידָה וְנֹצָה


  


אִם כְּצֵל עוֹבֵר רוּחַ הַשִׁיר עָבָר



עַל כְּנָפָיו נָשָׂא אָבָק אֲשֶׁר צָבָר,



עַל בְּגָדַי נָחָה רַק לֹא נִשְׁאָר דָּבָר,



נִמְשְׁלוּ חַיַּי אֶל גּוּף אֲשֶׁר נִקְבָּר.


  


עֵרוֹם וּבְלִי מִכְסֶה1 לָצֵאת אֶחֱשֶׁה



כַּמֵּתִים חָפְשִׁי מִכָּל מִצְוֹת עֲשֵׂה



כָּל-עוֹד נַפְשִׁי בִי אֶזְכֹּר תּוֹרַת מֹשֶׁה.


  


אָמְנָם הֲמוֹן שִׁירַי הֵם כִּכְלִי נָעוּר



וְנָשָׂא הִמּוֹן רוּחָא וַהֲווֹ כָעוּר



וּלְךָ הָאִדְרָא רַבָּא לִבְלִי שִׁעוּר!


  

הנקלה שבבריות רמה

ה’תר"י, 1850






חלוקה דרבנן.  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/6638