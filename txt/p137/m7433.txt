


	
	חידה אחת קטנה
	



חידה אחת קטנה, בלי יתד ותנועה לכבוד אשה חכמת לב ותורת חסד על לשונה הרבנית תמר לוצאטו אשת חיל, נודע בשערים בעלה, הרב הגדול מורה צדק בקריה נאמנה פאדובה, ה“ה כמוהר”ר מרדכי שמואל גירונדי נ"י


שָׁמַעְתִּי שְׁמוּעָה



אַף כִּי אַתְּ צְנוּעָה



כִּי תָבֹא הַשָּׁעָה



כָּל עֲדַת יְשׁוּרוּן



עַל כַּפַּיִךְ יְבָרֵכוּן



גַּם אוֹתָךְ יִשָּׁקוּן:



לֹא תָגוּרִי מִזֶּה



כִּי אִישֵׁךְ בְּכָל-זֶה



אוֹתָךְ לֹא יִבְזֶה:



הוּא הָדוּר וּמְהֻדָּר



כִּפְרִי הָעֵץ הָדָר


  

פה טריאסטי בירח האיתנים בחג שנת אשה ירא"ת ה' היא תתהלל נאם רחל מורפורגו בת ברוך בן החכם הרופא המובהק במהח"ר יצחק לוצאטו מסנדיאל.






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/7433