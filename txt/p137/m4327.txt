


	
	קול ברמה נשמע
	




אֵלִי אֵלִי צוּר גֹּאֲלִי



הַבֵּט וּרְאֵה וּשְׁמַע קוֹלִי,



אֶבְכֶּה אֶזְעַק וְאֶתְחַנַּן



חוּס נָא חֲמוֹל עַל עַם נִפְעָם.

הוֹאֵל הָקֵם אֶת אָהֳלִי



כִּי אֵין דּוֹרֵשׁ אֵין עוֹזֵר לִי.



בָּנִים יָשׁוּבוּ לִגְבוּלָם



עֲלֵי רֹאשָׁם שִׂמְחַת עוֹלָם.

אָנָּא שָׂא נָא כֹּבֶד פִּשְׁעָם



חִישׁ נָא הָרֵם בְּחִיר הָעָם.



לֹא עוֹד תִּבְכִּי, כִּי אֵל חָנַן:

אִם יִתְמַהְמַהּ לוֹ אֲיַחֵל



בֵּיתוֹ יִבְנֶה חוֹמוֹת וָחֵל



וּבְשִׁיר חָדָשׁ תָּשִׂישׂ רָחֵל.



ישמחו השמים ותגל הארץ

ליל ראש חדש בול ה’תרט"ו.






את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/4327