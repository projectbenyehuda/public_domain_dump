


	
	[עד לא זקנתי, עת לא ישנתי]
	




עַד לֹא זָקַנְתִּי, עֵת לֹא יָשַׁנְתִּי



הַסְכֵּן הִסְכַּנְתִּי, לֵאמֹר שִׁירָה.



עִם לָבָן גַּרְתִּי, לָכֵן אֵחַרְתִּי



אָמוֹר אָמַרְתִּי, תִּכְלֶה צָרָה.

בָּחוֹן בָּחַנְתִּי, סִפְרִי טָמַנְתִּי



הָעֵט צָפַנְתִּי, לֵאמֹר סוּרָה.

אָמְנָם רָאִיתִי, לַשָּׁוְא צִפִּיתִי



עֵת כִּי חָזִיתִי, דּוֹבֵר סָרָה.



גַּם כִּי עָנִיתִי, יוֹם יוֹם אִוִּיתִי



קַוֹּה קִוִּיתִי, מֵאֵל עֶזְרָה:

ה’תר’כ"א, 1861







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/6122