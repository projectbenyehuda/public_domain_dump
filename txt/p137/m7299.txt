


	
	רציתי לקנות חומץ כשר
	



[רציתי לקנות חומץ כשר] / רחל מורפורגו

רציתי לקנות חומץ כשר ולא נמצא בעירנו וגם לא בגוריציא ופדובא. כי אם נתן לי שכני הטוב כמ“ר שמואל פאנו ה”י אמן.




אֵל חַי נִשָּׂא הָעָיִן



הִנֵּה חֹמֶץ בֶּן יַיִן



בִּקְהִלָּתֵנוּ אָיִן.



אַנְשֵׁי הַשֵּׁם כֻּלָּם


 


הַקַּדְמוֹנִים עָבָרוּ,



הַחֲדָשִׁים גָּבָרוּ



וּבִלְשׁוֹנָם שָׁבָרוּ



גִּדְרוֹת צֹאן קֳדָשִׁים.


 


אִם יֵשׁ עוֹמֵד בַּפָּרֶץ



תִּגְעַשׁ תִּרְעַשׁ הָאָרֶץ



הֵן טוֹב לִהְיוֹת מַחְשִׁים;


  


עַד רוֹעֶה עֶדְרוֹ יִרְעֶה



יָשׁוּב יִקְבֹּץ הַתּוֹעֶה



יַנְחֵנוּ כִּימֵי עוֹלָם:


  

ג' תשרי תרכ"ו ר’מ’ה ותולעה.






את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/7299