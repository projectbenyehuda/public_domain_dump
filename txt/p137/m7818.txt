


	
	לכבוד הדודים היקרים
	



לכבוד הדודים היקרים / רחל מורפורגו

לכבוד הדודים היקרים כמ"ר שמואל דוד בן דודי כמ"ר חזקיה לוצאטו תנצב"ה עם מרת כלתו בלהה בת שבע בת כמ"ר רפאל סגרי, ואני שמרתי ארחות פריץ, ופרצתי הגדר ולא חשתי לתת התנועה והיתד כראוי, כי כבדה עלי העבודה כי הילדים רכים ולא יכלתי לעמוד על זה ואתה שא נא את חטאתי ושמע נא את חידתי, דרך אניה בלב ים. 1

  


עַל הַגָּחוֹן אֲנִי אֵלֵךְ



וְּבִפי רָחָב תּוּכַל לֵילֵךְ



אֲזַי חֹבֵל עָלַי הַשְׁלֵךְ



אֶפֹּל מַהֵר אֶל גּוֹרָלֵךְ.


  


יֵשׁ לִי גָרוֹן בִּמְאֹד קָצֵר



וּשְׁנֵי חוֹרִים עָשָׂה יוֹצֵר



עֲלֵי רֹאשִׁי לִהְיוֹת נוֹצֵר



אֶת נַפְשִׁי בִּי בִּלְתִּי עוֹצֵר.


 


וּשְׁנֵי בָנִים בְּכָל שָׁנָה



אֲנִי אֵלֵד, וּבְלִי שֵׁנָה



אָנִיק אוֹתָם, אַךְ כִּי צִנָּה



בְּכָל-בֵּיִתי וּבְכָל-פִּנָּה.


  


מֵעַצָמַי גַּם תֶּחֱזֶה2



כִּי הַכַּלָּה עַל הֶחָזֶה



תֵּיטִיב לָשֵׂאת בִּזְמַן הַזֶּה



הֵיטֵב הַדֵּק וּשְׁאַל מַה זֶּה.


  


וּשְׁמִי תִקְרָא עִם הֵכַּלָּה3



וּמַנְהִיגָהּ לֹא תִּתֵּן לָהּ4



כִּי אָז תַּהְפֹּךְ בִּלְתִּי עַצְלָה



אֶל מוּל יָפְיָהּ וְתֹאמַר לָהּ.


  


תּוּבַל הֵנָּה5 הַמְּנוֹרָה



עִם שַׁחַץ רַב תַּרְבֶּה אוֹרָה;



גַּם כַּפָּרָה תִּמְשַׁח עוֹרָהּ



הַסּוֹד יִגַּל אָז בִּמְהֵרָה.


  


בִּרְכַּת הֶדְיוֹט אַל נָא תִבְזֶה



אוֹצָר נֶחְמָד אֲנִי חוֹזֶה



מָלֵא כָל-טוֹב לָבִיא בָזֶה



יִתֵּן הָאֵל אֶל זוּג הַזֶּה.


  

נֵפל אשת יעקב מורפורגו

  

ה’תרי"ב, 1852






החידה על התנין.  ↩



מקצצים עצי התנין הנתלים מחכו למטות דקות ותופרים אותן בפתיגיל שנושאות הנשים סביב לגופן במקום החזה למען לא תלכנה בקומה כפופה.  ↩



שם הכלה Bellinaדומה לשם Balena.  ↩



מנהיג האשה הוא המראה, ובהיות הכלה יפה כשמש, אך תתן לה מנהיגה כי אז וכו'.  ↩



אם תכתב שתי התבות “תובל הנה” באותיות איטלקיות תקרא Tu Valena אתה התנין.  ↩










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/7818