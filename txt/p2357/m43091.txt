


	
	מִזְמוֹר נָשִׁיר
	



יסדו מרדכי ח״ר ששון יצ״ו לשבת פרה. סימן: מרדכי ח׳זק.






מִזְמוֹר נָשִׁיר לְדָר רוּמָה

לְאֵל בּוֹרֵא כָל נְשָׁמָה

פָּרִים שָׂפָה נְשַׁלְּמָה

עֵת קְרֹא פָּרָה אֲדֻמָּה.





רִיבָה רִיב עַם זוּ קָנִיתָ

נַהְלֵם תּוֹךְ מִשְׁכַּן אִוִּיתָ

וְטַהְרֵם כַּאְשֶׁר צִוִּיתָ

פָּרָה אֲדֻמָּה תְמִימָה.

פָּרִים שָׂפָה





דָּגוּל שְׁבוּת עַמְּךָ שׁוּבָה

קַיֵּם נֶחָמָה כְתוּבָה

בִּרְצוֹנְךָ צִיּוֹן הֵיטִיבָה

וְנַעְלֶה עוֹלָה תְמִימָה.

פָּרִים שָׂפָה





כֹּהֵן צֶדֶק לְפָנֶיךָ

יַקְרִיב זִבְחֵי שְׁלָמֶיךָ

וְשִׁיר רְנָנִי נֶגְדְּךָ

אָשִׁיר וְקוֹלִי אָרִימָה.

פָּרִים שָׂפָה





יָהּ שְׁמַע שִׁירֵי הֶגְיוֹנִי

וְיֶעְרַב מַעְנֵה לְשׁוֹנִי

הָאֵר מְאִירַת אִישׁוֹנִי

תּוֹרַת ה׳ תְּמִימָה.

פָּרִים שָׂפָה





חַזֵּק נָא אֶת עֲדָתֵנוּ

וּפְדֵנוּ מִגָּלוּתֵנוּ

וּשְׁלַח לָנוּ מְשִׁיחֵנוּ

יוֹסֵד אֶרֶץ עַל בְּלִימָה.

פָּרִים שָׂפָה









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/43091