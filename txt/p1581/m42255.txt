


	
	[נֶגֶד נָבָל הַכִּילַי הַכָּלִבִּי]
	




– – – – – ͝ – –



כֶּלֶב שׁוֹמֵר הוֹן אֲדֹנָיו

יוֹמָם וָלֵיל בֶּאֱמוּנָה

כָּל־עֵת אָדוֹן בָּא לְפָנָיו

יָגִיל גִּילָה נֶאֱמָנָה

כִּי יָדִין דִּין לַאֲמִתּוֹ

קִוָּה שָׂכָר אֶל־מְלַאכְתּוֹ.





אָמְנָם אַתְּ שַׂר הַנְּבָלִים

אָן תּוֹחַלְתָּךְ אָן שְׂכָרָךְ

מִי כָמֹכָה בָּאֱוִילִים.

עָשְׁרָךְ יִלָּחֶם בְּאָשְׁרָךְ

עַד־לֹא יִתֵּן לָךְ רְוָחָה

תִּקְצֹר רַק רַע וַאֲנָחָה.





הָהּ הָהּ לִבִּי לִבִּי

מִכֶּלֶב הֵן הוּא רַע הַכָּלִבִּי.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/42255