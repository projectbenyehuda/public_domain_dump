


	
	שְׁתַּיִם
	




שְׁתַּיִם נָשַׁקְתִּי בְּעֹז וּבְרֶגֶשׁ.

אַךְ אֶמֶשׁ הָיָה זֶה, אַךְ אֶמֶשׁ!

אַל נָא, יַקִּירָה, זֶה יֵרַע בְּעֵינַיִךְ:

הַשְׁתַּיִם הֲלֹא שִׂפְתֵי־חֵן, שִׂפְתוֹתָיִךְ!





שְׁתַּיִם חִבְּקוּנִי מִיָּמִין וּמִשְּׂמֹאל.

אַךְ תְּמוֹל הָיָה זֶה, אַךְ אֶתְמוֹל.

אַל נָא, חֲמוּדָה, יִרְעֲמוּ כֹה פָּנַיִךְ:

הַשְׁתַּיִם רַכּוֹת הֵן – יָדַיִךְ!





שְׁתַּיִם קָרְצוּ לִי, רָב־אשֶׁר הִבְטִיחוּ:

עֵינַיִךְ הָיוּ, כֹּה הִבְטִיחוּ!

“אַךְ אַל תִּתְלַהֵב…” לָחֲשׁוּ הָעֵינַיִם.

“הַמְתֵּן עוֹד שָׁנָה אוֹ שְׁנָתָיִם…”


26.4.44






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54609