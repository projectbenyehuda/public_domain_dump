


	
	נַחֲלָתִי נַחְלַת
	



סימן: נשים. מנגינה: צבא






נַחֲלָתִי נַחְלַת דּוֹדִים

שָׁמָּה חִישׁ תִּקְבֹּץ נְדוּדִים

נֶאֱמָן חַי נֶאֱמָן

בְּנֵה וְתִשְׁכֹּן בֵּין בַּדִּים.

יוֹצֵר יִשְׂרָאֵל וְעוֹשָׂן

לָה לָה לָה חַי נֶאֱמָן

צוּר אוֹנִים, אֵל, אַתָּה מַחְסָן.





שַׂמַּח לִבִּי בִּישׁוּעָתָךְ

עֵת כִּי תָבִיא לִסְגֻלָּתָךְ

נֶאֱמָן חַי נֶאֱמָן

אֶל עִיר צְבִי נַחֲלָתָךְ

יוֹצֵר יִשְׂרָאֵל





יָהּ קִוִּיתִי לַעֲדָיִים

כִּימֵי צֵאתִי מִמִּצְרַיִם

נֶאֱמָן חַי נֶאֱמָן

וּפְדֵה אוֹתִי צָהֳרַיִם

יוֹצֵר יִשְׂרָאֵל





מָגֵן עֶזְרִי וּמִבְטָחִי

חִישׁ לְעִירִי, קַבֵּץ נִדְחִי

נֶאֱמָן חַי נֶאֱמָן

וּשְׁעֵה שִׁירִי וְנִיב שִׂיחִי

יוֹצֵר יִשְׂרָאֵל.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/41590