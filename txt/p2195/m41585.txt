


	
	נָא חִישׁ דְּרוֹרִי
	



סימן: נסים. מנגינה: צבא






נָא חִישׁ דְּרוֹרִי

וּשְׁלַח לְצִירִי

אָז אָשִׁיר שִׁירִי





סַלְעִי וְסִתְרִי

כִּי אַתָּה צוּרִי

יִשְׁעִי וְאוֹרִי





קַבֵּץ פְּזוּרִי

יִבְנֶה לְעִירִי וּדְבִירִי

כִּבְנֵי מְרָרִי.





תָּאִיר לְנֵרִי

מַרְפֵּא וְצָרִי לְצִירִי

הוֹדִי וַהֲדָרִי.





יָהּ, שְׁעֵה נִיבִי

וְרִיב אֶת רִיבִי

יִשְׂמַח לְבָבִי





מַלְכִּי וְקוֹנִי

שׁוּב שַׂמְּחֵנִי

אָרֹן בְּרִנְנִי





וּרְצֵה זְמִירִי

הַכְרֵת צוֹרְרִי וְעָרִי

שִׂמְחַת כִּנּוֹרִי.





בָּךְ שַׂמְתִּי שִׂבְרִי

הָשֵׁב פְּאֵרִי וְנִזְרִי

וְרוֹב זְמִירִי.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/41585