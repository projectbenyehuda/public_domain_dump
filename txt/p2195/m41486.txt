


	
	נְשׁוֹרֵר שִׁיר
	



זה השיר שלחתי לשי׳ שלמה שי׳ יחזקאל אברהם בספר הפזמונים אשר כתבתי לו על ידי שי׳ אלייאו עזרא.

סימן: נשׂים חזק






נְשׁוֹרֵר שִׁיר לְשַׂר גָּדוֹל בְּשָׂרִים / וְהוּא בֵן לַנְּסִיכִים לַגְּבִירִים

שְׂבַע רָצוֹן יְהִי דָשֵׁן וְשָׁמֵן / וּמָלֵא מִזְּהַב שְׁבָא וְדָרִים

יְהִי זַרְעוֹ כְגַן רָטֹב וְיִצְלַח / בְּבָנִים יִהְיוּ רָבִים וּפָרִים

מְרוֹמָם יִהְיֶה עַל כָּל בְּרָכוֹת / וְהַצְלָחוֹת עֲלֵי כָל הַחֲבֵרִים

חֲבִיבִי אִוְּתָה נַפְשִׁי לְהַלֵּל / לְאֵל יָחִיד אֱלֹהֵי הַיְּצוּרִים

זְכָרַנִי וְשָׁלַח עַל יְדֵי אִישׁ / שְׁמוֹ כְשֵׁם מְבַשֵּׂר טוֹב לְעִבְרִים

קְחָה דוֹדִי לְסֵפֶר זֶה מְמֻלָּא / זְמִירוֹת אֵל וְשִׁירִים נֶהֱדָרִים

יְהִי רָצוֹן בְּסִימָן טוֹב וְתִזְכּוּ / לְזַמֵּר בּוֹ בְרֹב שִׂמְחָה לְדוֹרִים

וְנִשְׁתַּכְלֵל בַּאֲדָר הַמְּבֹרָךְ / שְׁנַת תַּקְנַ״ו לְחֶשְׁבּוֹן הַיְצִירִים.











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/41486