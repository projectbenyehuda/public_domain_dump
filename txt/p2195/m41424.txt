


	
	נְזַמֵּר שִׁיר
	



דיואן

שירים שחברתי אני הצעיר נסים כמה״ר ח״ר צאלח מצליח זלה״ה

שיר שחיברתי להדיין המצויין הרב המובהק כמה״ר משה חיים נר״ו שנת תקמ״ט ליצירה בכתב ששלחתי לו ליחזקאל הנביא ז״ל.

סימן: נסים מצליח






נְזַמֵּר שִׁיר וְשֶׁבַח בַּתְּהִלָּה / לְרַב בָּבֶל וְהוּא כֶתֶר לְגוֹלָה

סְבִיבוֹתָיו חֲנוּ רַוּוּ צְמַאְכֶם / בְּשִׂכְלוֹ הֶעָמֹק מִן הַמְּצוּלָה

יְשַׂבַּע רַעֲבוֹנְכֶם נִיב שְׂפָתָיו / כְּצוּף וָמָן וְהוּא דֶרֶךְ שְׁאֵלָה

מְאֹד הִזָּהֲרוּ שִׁמְרוּ דְבָרָיו / וְהוּא לָכֶם לְמַרְפֵּא גַם תְּעָלָה

מְאֻשָּׁר הוּא בְּפִלְפּוּל וַחֲרִיפוּת / בְּנִיב יָשָׁר וְרֹב חָכְמָה גְדוֹלָה

צְעָדָיו יִשְׁמְרָה נוֹרָא תְהִלּוֹת / וְדַרְכּוֹ יִהְיֶה דֶרֶךְ סְלוּלָה

לְבֵיתוֹ יַחֲזֹר שָׁלֵם בְּכָל טוּב / וְשָׂמֵחַ בְּרֹב שִׂמְחָה וְגִילָה

יְצַו הָאֵל לְדוֹדִי הַבְּרָכוֹת / בְּצֵאתוֹ גַם בְּבוֹאוֹ בַקְּהִלָּה

חֲלִי כֶתֶם תְּקַבֵּל זֶה כְתָבִי / כְּקָרְבַּן שַׁי וְכַמִּנְחָה בְלוּלָה

וְאִם נִמְצָא שְׂגִיאוֹת חֵטְא בְּשִׁירִי / אֲבַקֵּשׁ מֵאֲדוֹנִי הַמְּחִילָה.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/41424