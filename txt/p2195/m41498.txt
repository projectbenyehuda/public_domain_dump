


	
	נָכוֹן לִבּוֹ
	



פיוט לחודש ניסן. סימן: נסים. מנגינה: צבא






נָכוֹן לִבּוֹ אִישׁ הוּא יָרֵא / יָדְךָ שְׁלַח מִמָּרוֹם אֵל

כָּל נְתִיבוֹ מִצְוַת בּוֹרֵא / קוּם וְהַצְלַח לְיִשְׂרָאֵל

נֶאֱמַר בּוֹ כָּתוּב: אַשְׁרֵי / טוֹב וְסַלָּח, וּשְׁלַח גּוֹאֵל

כָּל חוֹסֵי בוֹ, אַשְׁרֵי שׁוֹמְרֵי. / יִרְכַּב יִצְלַח בְּעֹז וָאֵל.

הַרְאֵה נִסָּן, בְּיֶרַח נִיסָן הַרְאֵה נִסָּן

הָרֵם נִסָּן, דָּר מְעוֹנִי

עַם קְדוֹשִׁים נֶאְמָן

אוֹרַן הַזְרַח, קוֹנִי. מַלְכֵי אֶרֶץ כָּל לְאֻמִּים

שִׁיר בְּמֶרֶץ לָךְ נוֹאֲמִים

אֶת נִין פֶּרֶץ מַהֵר תָּמִים

יִגְדֹּר פֶּרֶץ יִקְבֹּץ עַמִּים.

סַלְעִי אַתָּה וּמְצוּדָתִי הַרְאֵה נִסָּן

אָז הָיִיתָ לְעֶזְרָתִי

לִי שִׂמַּחְתָּ בִישׁוּעָתִי

קַבֵּץ עַתָּה אֶת גָּלוּתִי.

הַרְאֵה נִסָּן











את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/41498