


	
	נַפְתִּי מִשְׁכָּבִי
	



סימן: נסים.






נַפְתִּי מִשְׁכָּבִי, ידִידִי

מֹר וַאֲהָלוֹת

אֶל תּוֹךְ מֶרְחָבִי, יְדִידִי

בֹּא צוּר עֲלִילוֹת.





סַלְעִי, מִשְׂגַּבִּי, יְדִידִי

נוֹרָא תְהִלּוֹת

הָרֵם עַל אוֹיְבִי, יְדִידִי

דָּר בְמַעֲלוֹת.





יָהּ, שׁוּר אֶת שִׁירִי, יְדִידִי

שִׁיר הַמַּעֲלוֹת

וּשְׁלַח אֶת צִירִי, יְדִידִי

יְנַהֵל עָלוֹת.





מִזְמוֹר לְתוֹדָה, יְדִידִי

נוֹרָא בִתְהִלּוֹת

בִּמְקוֹם רְעָדָה, יְדִידִי

שָׁם תְּהֶא גִילוֹת.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/41665