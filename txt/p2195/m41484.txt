


	
	נְדִיבֵי עָם
	



זה השיר אשר כתב מורי לה״ר אהרון שלום הי״ו בספר הפזמונים

סימן: נשׂים






נְדִיבֵי עָם גְּשׁוּ הֵנָּה מְהֵרָה / רְאוּ סֵפֶר בְּטִיב זֶמֶר וְשִׁירָה

שְׂבֵעִים תִּהְיוּ מֶנּוּ וְלִמְדוּ / בְקוֹל עָרֵב וְנִיב שָׂפָה בְרוּרָה

יְהִי רָצוּי לְבוֹרֵא הַשְּׁחָקִים / כְּמוֹ מִנְחָה בְלוּלָה וַהֲדוּרָה

מְהֻלָּל הוּא מְשֻׁבָּח גַם מְפֹאָר / וְהוּא בּוֹחֵר בְּקוֹל שִׁירָה וְזִמְרָה

וְהוּא נִכְתָּב לְאִישׁ גְּבִיר בְּעַמּוֹ / שְׁמוֹ אַהְרֹן וְשָׁלוֹם לוֹ בְחֶבְרָה

יְחִי לָעַד בְּרֹב עֹשֶׁר וְכָבוֹד / וְזֶרַע רַב וְגַם עֹז לוֹ וּמִשְׂרָה

וְיִקְרָא בוֹ בְכָל יָמָיו בְשִׂמְחָה / בְּכָל יוֹם טוֹב וְיוֹם טוֹבָה בְשׂוֹרָה

וְנִשְׁתַּכְלֵל בְּיֶרַח שֵׁשׁ שְׁנַת שֵׁשׁ / וְגַם הָתְ״קַן לְחֶשְׁבּוֹן הַיְּצִירָה.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/41484