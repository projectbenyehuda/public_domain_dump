


	
	חוֹלְמוֹת עֵינַיִךְ
	




חוֹלְמוֹת עֵינַיִךְ בָּעֶרֶב,



בְּאַהֲבָה וְרַחֲמִים וְצַעַר;



מִתְמוֹגֵג הַשֶּׁמֶשׁ בְּחַסְדֵּךְ,



נֶחְתַּךְ לְבָבִי בְּתַעַר…


  


מִי יִלְחַם בְּעֵינֵי הַחֶמְלָה!



גַּם שִׁמְשִׁי וּלְבָבִי



מֻכִּים נָסוֹגוּ בִרְעָדָה!


  


גַּם אוֹהֵב, גַּם נָבִיא,



עָשׂוּנִי עֵינַיִךְ, אַיָּלָה!



מִזִּיוִים נִבֵּאתִי:


  


מָחָר כִּי תִשְׁקַע לָהּ חַרְסָה



אָנֹכִי נִקֵּיתִי;


  


בִּגְוֹעַ הִמְנוֹן בֶּהָרִים



אֶת לִבִּי תִגְאָלִי–



תִּגְאָלִי!..
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/3964