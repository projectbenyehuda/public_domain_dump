


	
	עֲדָרִים
	




עַל הָרִים, עַל הָרִים,



עֲדָרִים, עֲדָרִים,



מִסְתּוֹבְבִים וְתוֹעִים,



מִשְתּוֹבְבִים וְרוֹעִים:



מֶה-מֶה, מָה-מָה!





עַל הָרִים, עַל הָרִים,



הָרוֹעִים שָׁם גָרִים,



שָׁם מַכִּים בַּחֲלִילִים,



שָׁם נִשְׁמָע הֵד צְלִילִים:



הוֹ-הוֹ, הָה-הָה!





עַל הָרִים, עַל הָרִים,



שָׁם רוֹקְדִים, שָׁם שָׁרִים,



עִם שֶׁמֶשׁ עַרְבַּיִם



הֵם מוֹחֲאִים כַּפָּיִם:



לוֹ-לוֹ, לָהּ-לָהּ!


  


עַל הָרִים, עַל הָרִים,



הָרוֹעֶה קוֹל יָרִים:



לִי עֶדְרִי, לִי עָשְׁרִי,



לִי הָרִי, לִי אָשְׁרִי –



לִי-לִי, לִי-לִי!







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/4159