


	
	דְּרוֹר מִגְדָּלִים
	




אִם יֵשׁ מִגְדָּל רָם, גָּבוֹהַּ,

אִם יֵש דְּרוֹר לוֹ קַל גַּפַּיִם ­­­ –

כַּךְ יֵש מִגְדָּל כִּי יֵהָרֵס,

כַּךְ יֵש דְּרוֹר לוֹ כִּי יִפֹּלָה!

לֹא הַפִּסְגָּה הִיא הַמִּבְטָח,

לֹא הַכָּנָף הִיא מַצֶּלֶת:

יֵשׁ לְךָ אֹהֶל אֲשֶׁר יָקוּם,

יֵשׁ לְךָ זֹחֵל אֲשֶׁר יַעֲצֹם!

חֵרוּת רַבָּה, פִּסְגָּה רָמָה,

יֵשׁ כִּי הֵנָּה לְרָעָתְךָ –

דְּרוֹרִי, דְּרוֹרִי, צְבִי מִגְדָּלַי,

אַל נָא, אַל נָא, כַּךְ תִּתְגָאֶה!


  







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/2506