


	
	אברך
	




מִי הֵם הָרָצִים לִפְנֵי הָרֶכֶב,



רִכְבֵי הַגּוֹאֵל, הַקּוֹרְאִים אַבְרֵךְ?



בְּרוּכִים הָרָצִים, סוֹלְלֵי הַמְּסִלָּה,



הַהוֹלְכִים רִאשׁוֹנָה, הַקּוֹרְאִים אַבְרֵךְ!


  


רִכְבֵי הָאֵשׁ, רִכְבֵי מָשִׁיחַ,



סוּסֵי דִינוּר, אוֹפַנֵּי לֶהָבוֹת!



פַּנּוּ הַדֶּרֶךְ לְבָאֵי מֶרְחַקִּים,



פַּנּוּ לָעוֹלִים אַרְצָה הֶאָבוֹת!


  


עֲלוּ! וָּבָרֶכֶב רַק עוֹלִים אֶפְרָתִים,



בְּרִכְבֵי הֶחָזוֹן, הַבָּאִים רִאשׁוֹנָה;



בָּרֶגֶל אַחֲרֵיהֶם, עוֹלֵי רְגָלִים!



עֲלוּ וַעֲלִיתֶם וְאַף בָּאַחֲרוֹנָה!


  


מְחוֹז חֶפְצֵנוּ: הַגְּבֹהָה בָּאֲרָצוֹת –



אַל בַּנֶּחֱשָׁלִים הַקּוֹרְאִים אַבְרֵךְ!



בְּרוּכִים הָרָצִים, סוֹלְלֵי הַמְסִלָּה,



הֶחָלוּץ הַקּוֹרֵא לָעוֹלִים: אַבְרֵךְ!
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/8682