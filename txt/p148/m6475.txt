


	
	באי
	



בֹּאִי / אלתר לוין

  


בֹּאִי אֶל אַרְצִי, בַּת שְׁחוֹר הָעֵינָיִם,



בַּת שַׂעֲרוֹת עַרְמוֹן, שְׁאוֹן גּוֹלָה עֲזֹבִי:



אַרְצִי גַן עֵדֶן! פֹּה תְכֵלֶת שָׁמָיִם,



פֹּה אָבִיב, פֹּה תְחִיָּה, אַרְצֵךְ אֱהֹבִי!


  


שׁוּרִי: הָרֵי יִשְׂרָאֵל רֻקְּמוּ בִזְהַב



אוֹרוֹת וּמְאוֹרוֹת וְּשְׁמָשׁוֹת וָיָם –



זֶה זְהַב הַגְּאֻלָּה, זְהַב הַמֶּרְחָב,



רַעֲנָן וְחָפְשִׁי כִּגְאֻלַּת הָעָם!


  


אֵין מָגוֹר לַנִּכְנָע, לְאַסִּיר כֶּלֶא! פֹּה



אַרְמוֹן הַחֵרוּת, הַשּׁמֶשׁ, הָאוֹר:



רָקִיעַ הֶגְמוֹנִי, כֹה פֶלִי וְכֹה



כָּחֹל וְנִשָּׂא, זְבוּל נִצְחִי לַדְּרוֹר!


  


קְחִי כָּתְנוֹת אוֹר, קְחִי שַׂלְמַת הַמִּזְרָח!



חֻפָּתֵךְ קוֹמַמְתִּי בְּאֶרֶץ הַהוֹד;



בֹּאִי נָא, בֹּאִי אַסִּירַת הָרְהָטים,



עַל הָרֵי יִשְׂרָאֵל מְחַכֶּה הַדּוֹד!







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/6475