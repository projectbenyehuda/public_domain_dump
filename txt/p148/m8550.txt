


	
	עַל קֶבֶר זְכַרְיָה
	




חָלָל נָפַלְתָּ, בֶּן בֶּרֶכְיָה, הוֹי חָלָל!

חַיִּים הִשְׁאַרְתָּ אַחֲרֶיךָ לַלְּאֹם;

הֲרִימוֹתוֹ מִבֹּץ בּוֹ טָבַע צָלַל –

וּבָדָד בַּקֶּבֶר הָלְאָה תַחֲלֹם!

אִתְּךָ, הָהּ, נָפַל הָרֹאֶה-אִתָּךְ!

יוֹם יָבֹא יְקֻיַּם חֲזוֹנְךָ הַחֲלוֹם:

“אוֹשִׁיעַ אֶת עַמִּי מֵאֶרֶץ מִזְרָח!..”

שְׁכַב נָא, בֶּן-בֶּרֶכְיָה, עֲדֵי יָבֹא יוֹם!
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/8550