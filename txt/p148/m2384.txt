


	
	יעלה לי
	



יַעֲלֶה לִי / אלתר לוין

  


יַעֲלֶה-לִי זִכְרוֹנָהּ מֵעֶרֶב



שׁוֹקֵעַ בְּלַהַב אֵיתָנִים;



מִתַּמֵּר בִּצְלִילֵי סַהֲרוּרִים–



עַד בֹּקֶר!


  


יַעֲלֶה­-לִי צֵל זִיוָהּ בְּעֶרֶב



הַמַּרְאוֹת הַהוֹלְכִים וְכָבִים!



וְיָבֹא לִי הֵד גַּעְגּוּעֶיהָ–



בַּלָּיְלָה!


 


יַעֲלֶה-לִי מִזְמוֹר הָאַהֲבָה



צוֹלֵל, בּוֹקֵעַ אֶת חֻבִּי:



מִבֹּקֶר עַד בֹּקֶר, מֵעֶרֶב



וְעַד עָרֶב!..







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/2384