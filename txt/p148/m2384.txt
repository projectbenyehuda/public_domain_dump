


	
	יעלה לי
	



יַעֲלֶה לִי / אלתר לוין


יַעֲלֶה-לִי זִכְרוֹנָהּ מֵעֶרֶב



שׁוֹקֵעַ בְּלַהַב אֵיתָנִים;



מִתַּמֵּר בִּצְלִילֵי סַהֲרוּרִים–



עַד בֹּקֶר!

יַעֲלֶה­-לִי צֵל זִיוָהּ בְּעֶרֶב



הַמַּרְאוֹת הַהוֹלְכִים וְכָבִים!



וְיָבֹא לִי הֵד גַּעְגּוּעֶיהָ–



בַּלָּיְלָה!

יַעֲלֶה-לִי מִזְמוֹר הָאַהֲבָה



צוֹלֵל, בּוֹקֵעַ אֶת חֻבִּי:



מִבֹּקֶר עַד בֹּקֶר, מֵעֶרֶב



וְעַד עָרֶב!..
 







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/2384