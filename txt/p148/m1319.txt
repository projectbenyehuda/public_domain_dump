


	
	כוכבים
	



כּוֹכָבִים / אלתר לוין




לֹא בַכֶּסֶא, לֹא בַיָּמִים,



כּוֹכְבֵי לֵילִי, אוֹרְכֶם לִי;



לֹא בַנֹּגַהּ, לֹא בַזֹּהַר,



כּוֹכְבֵי לֵילִי אוֹרְכֶם לִי!


  


כִּי בֶשֶׁמֶשׁ, כִּי בַסַּהַר,



כּוֹכְבֵי לֵילִי אוֹרְכֶם קַל;



מוּל עוֹלָמִים אֲשֶר דוֹלְקִים –



כּוֹכְבֵי לֵילִי אוֹרְכֶם קַל!


  


רַק בַּלַּיְלָה, בָּאֲפֵלָה,



כּוֹכְבֵי לֵילִי אוֹרְכֶם אור:



תַּחַת אוֹרוֹת אֲשֶׁר אֵינָם­ –



כּוֹכְבֵי לֵילִי אוֹרְכֶם אור!







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/1319