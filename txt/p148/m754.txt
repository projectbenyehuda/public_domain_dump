


	
	הַשַּׁבָּב
	




עֲנֵה-נָא אִתָּנוּ הַשַּׁבָּב,



עֲנֵה-נָא, עֲנֵה-נָא הַשַּׁבָּב!



צֵא-נָא אִתָּנוּ הַשַּׁבָּב,



צֵא-נָא, צֵא-נָא הַשַּׁבָּב!


  


קוּמוּ וְנֵצֵא בַמַּעְגָּל,



קוּמוּ וְנֵצֵא בַמַּעְגָּל –



קוּמוּ וְנֵצֵא בַמְּחוֹלוֹת!


  


כּוֹכָב קוֹרֵץ לַכּוֹכָב,



כּוֹכָב קוֹרֵץ לַכּוֹכָב –



לֵיל הַכֶּסֶא, הַסַּהַר!


  


אֲוִיר רַחֲמִים בַּמֶּרְחָב,



אֲוִיר רַחֲמִים בַּמֶּרְחָב –



אֲוִיר חֶמְדָּה לַנְּשָׁמוֹת!


  


לֵילִי, לֵילִי הַנֶּחְמָד,



לֵילִי, לֵילִי הַנֶּחְמָד –



הִנֵּה ידִידְךָ הנּוֹטֵר!


  


כַּרְמִי, כַּרְמִי הֶחָבִיב,



כַּרְמִי, כַּרְמִי הֶחָבִיב –



אַל-נָא תִּירָא הַשּׁועָל!


  


קִיר מוֹשַׁבְתִּי הַיָפָה,



קִיר מוֹשַׁבְתִּי הַיָפָה –



אַל בִּגְבוּלֵךְ, בֶּדֶּוִי!


  


אַל לְךָ תְּנוּמוֹת הַשּׁוֹמֵר,



אַל לְךָ תְּנוּמוֹת הַשּׁוֹמֵר –



שְׁמָר נָא עַמְּךָ יִשְׂרָאֵל!


  


עֲנֵה-נָא אִתָּנוּ הַשַּׁבָּב,



עֲנֵה-נָא, עֲנֵה-נָא הַשַּׁבָּב!



צֵא-נָא אִתָּנוּ הַשַּׁבָּב,



צֵא-נָא, צֵא-נָא הַשַּׁבָּב!







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/754