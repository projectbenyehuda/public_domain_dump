


	
	לְאַט שָׁם בַּמְּרוֹמִים
	




לְאַט שָׁם בַּמְּרוֹמִים הַיָרֵחַ לִי שָׂח,



לְאַט הַכּוֹכָבִים לִי שָׂחוּ לְאָט:



מָתַי וְאָנָה לוֹ יִמְצָא נִדָּח



מִקְלָט בָּטוּחַ לְצַעֲדוֹ הַמָּט?


  


בְּרַעַשׁ הַתִּיכוֹן, בְּנִבְכֵי הַיָּם,



בַּדְּמָמָה הַגָּל אֵלַי שָׂח:



שָׁם, שָׁם, מִזְרָחָה, בִּמְהֵרָה הָעָם



יַעֲבוֹר וְיִפְנֶה­-וְשָׁמָּה יִפְרָח!..


 






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/5124