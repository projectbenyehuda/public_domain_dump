


	
	שיר ארץ
	



שִׁיר אֶרֶץ / אלתר לוין (אסף הלוי איש ירושלים)

ד


שִׁיר אֶרֶץ לִלְבָבִי



כַּמֵיָתר הַנִּמְתָּח



עַל נֵבֶל אַדִּירִים



וְנוֹתֵן קוֹל שְׂרָפִים;

שִׁיר אֶרֶץ לְחִכִּי



כְּיַיִן הַמְּשֻׁמָּר,



שֶׁטַּעֲמוֹ שָׁמַיִם



וּמְשַׁכֵּר הָאֵלִים;

שִׁיר אֶרֶץ בְּקִרְבִּי



כִּמְנוֹרַת הַמָּאוֹר,



מֵטִיב נֵרוֹתַי,



מֵאִיר מִקְדָּשִׁי;

שִׁיר אֶרֶץ לְנַפְשִׁי



כְּלֶחֶם הַפָּנִים,



מְפַרְנֵס אֶת רוּחִי



עַל שֻׁלְחָן הַטָּהוֹר;

שִׁיר אֶרֶץ לְעַמִּי



כְּשׁוֹפַר מָשִׁיחַ,



הַמְּאַסֵּף לַמַּחֲנוֹת



וְקוֹרֵא לִגְאוּלָה!
 







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/7585