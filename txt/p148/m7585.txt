


	
	שִׁיר אֶרֶץ
	



(אסף הלוי איש ירושלים)

ד


שִׁיר אֶרֶץ לִלְבָבִי



כַּמֵיָתר הַנִּמְתָּח



עַל נֵבֶל אַדִּירִים



וְנוֹתֵן קוֹל שְׂרָפִים;


  


שִׁיר אֶרֶץ לְחִכִּי



כְּיַיִן הַמְּשֻׁמָּר,



שֶׁטַּעֲמוֹ שָׁמַיִם



וּמְשַׁכֵּר הָאֵלִים;


  


שִׁיר אֶרֶץ בְּקִרְבִּי



כִּמְנוֹרַת הַמָּאוֹר,



מֵטִיב נֵרוֹתַי,



מֵאִיר מִקְדָּשִׁי;


  


שִׁיר אֶרֶץ לְנַפְשִׁי



כְּלֶחֶם הַפָּנִים,



מְפַרְנֵס אֶת רוּחִי



עַל שֻׁלְחָן הַטָּהוֹר;


  


שִׁיר אֶרֶץ לְעַמִּי



כְּשׁוֹפַר מָשִׁיחַ,



הַמְּאַסֵּף לַמַּחֲנוֹת



וְקוֹרֵא לִגְאוּלָה!
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/7585