


	
	אַתְּ חֲתָנִי אַב הֲמוֹן
	



חתימה: אברהם




אַתְּ חֲתָנִי אַב הֲמוֹן



קוּם וְצַלְצֵל פַּעֲמוֹן:







בָּא זְמָן עֵת אַהֲבָה



לַחֲזוֹת שֶׁתָּאֲבָה



נַפְשְׁךָ, קוּם נָא שְׁבָה



מוּל צְבִיָּה נִצְּבָה



וּבְחֵיק אוֹתָהּ אֱמוֹן:







רַעֲיַת חֵן יָקְרָה



בַּת גְּבִיר יִצְחָק קְרָא



לָהּ, וְתַעְנֶה, דִּבְּרָהּ



מוֹר וְקָנֶה קִטְּרָה



לָךְ, וְרֵיחַ קִנְּמוֹן:







הֵא לְךָ צוּר מַחֲסֶה



כֹּל אֲשֶׁר תַּחְפֹּץ עֲשֵׂה



וּבְצֵל יָדָךְ כְּסֵה



דּוֹד, וְלֵב קָמִים מְסֵה



וּפְנֵי הוֹדָם טְמוֹן:







מַעֲנִי הַקְשֵׁב, אֲבִיר



יַעֲקֹב וּבְנֵה דְּבִיר



בֵּיתְךָ, וּשְׁלַח גְּבִיר



עוֹל אֲמָתִי יַעֲבִיר



מֵעֲלֵי נִין אַב הֲמוֹן:







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/22316