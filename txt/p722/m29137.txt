


	
	נִכְסְפָה נַפְשִׁי אֶל אֵלִי
	



[סליחה]






נִכְסְפָה נַפְשִׁי אֶל אֵלִי

אֶל אֱלֹהַי שִׂמְחַת גִּילִי:





אֶעֱבוֹד אֵל מִדֵּי אָחִי

כִּי יְמַלֵּט מִצָּר רוּחִי

בּוֹ לְבַדּוֹ אֶתֵּן בִּטְחִי

יִתְמְכֵנִי עֵת מוֹט רַגְלִי:





בּוֹ לְבַדּוֹ דָבְקָה נַפְשִׁי

כִּי בְיִשְׁעוֹ יָרוּם רֹאשִׁי

אֵל לְהוֹדוֹת, נַפְשִׁי, חוּשִׁי

שִׁיר וְתוֹדָה לִשְׁמוֹ הַעְלִי:





רַחֲמֶיךָ יִתְיַצָּבוּ

עֵת חֲטָאַי יִתְחַשָּׁבוּ

אִם [ ]בוּ

אַל תְּשִׁיתֵם, יָהּ, מוֹרֶה לִי:





מִמְּצוּ[קָה], יָהּ, הוֹשִׁיעָה

עֵת מְשַׂנְאִים יֶהְגּוּ רָעָה

מִשְּׁמֵי מָרוֹם הוֹפִיעָה

עֵת אֲשַׁוַּע, שִׁמְעָה קוֹלִי:





יָהּ, חֲטָאַי בְּאֵזוֹב חַטֵּא

מִמְּךָ לִבִּי אַל תַּשְׂטֶה

חֵן וְחֶסֶד עָלַי הַטֵּה



אַל תְּשַׁלֵּם לִי [כִגְמוּ]לִי:









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/29137