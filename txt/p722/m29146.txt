


	
	שְׂמַח דּוֹדִי בְּיוֹם פּוּרִים
	



[פורים]






שְׂמַח דּוֹדִי בְּיוֹם פּוּרִים, וְיִיטַב / לְבָבֶךָ וְשׁוֹרֵר עַל נְבָלִים:

לְאֵל עָשָׂה לְךָ הַיּוֹם נְקָמוֹת / בְּאוֹיְבֶיךָ וְתָלוּם עַל חֲבָלִים:

עֲשֵׂה שִׂמְחָה וְיוֹם מִשְׁתֶּה וְיוֹם טוֹב / בְּיֵין יָשָׁן וּמִשְׁמַן הָעֲגָלִים:

וּמַתָּנוֹת לְאֶבְיוֹנִים תְּשַׁלַּח / לְאֵין נָכוֹן תְּחַלֵּק לוֹ חֲבָלִים:

וְזִכְרוֹן הַפְּלָאוֹת הָעֲצוּמִים / אֲשֶׁר עָשָׂה לְךָ רַב הַפְּעָלִים:

בְּפִיךָ שִׂים וְדַבֵּר בָּם לְעֵין כֹּל / וְאַל תִּשְׁעֶה בְדִבְרֵי הַהֲבָלִים:

לְמַעַן יֵדְעוּ, כִּי יֵשׁ מְבַקֵּשׁ / לְיִשְׂרָאֵל, וְכִי מַעְשָׂיו גְּדוֹלִים:











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/29146