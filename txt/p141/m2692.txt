


	
	וגם ההד נדם
	



וְגַם הַהֵד נָדַם… וְלֹא שָׂרַד מְאוּם / רחל המשוררת


מֵהַזָּהָב הַטּוֹב שֶׁל מִכְמַנֵּי עָבָר.



עַתָּה אֶבְיוֹן הַלֵּב, עַתָּה הַלֵּב עָגוּם,



עַתָּה הוּא קַר.

וְאֵיךְ יִחְיֶה אָדָם? וְאֵיךְ יוּכַל לָהֶם,



לְבִעוּתֵי הֹוֶה וּלְרֹגֶז הַבָּאוֹת,



בְּאֵין לוֹ כְּנַף-מַחְסֶה, בְּאֵין לוֹ חֵיק-הָאֵם



שֶׁל זִכְרוֹנוֹת?







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/2692