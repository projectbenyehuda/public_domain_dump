


	
	הַפֶּתַח נִפְתַּח...
	




הַפֶּתַח נִפְתַּח, הַפֶּתַח נִסְגַּר,

הַפַּעַם יָדַעְתִּי: רָב!

אֶנְקַת צִמָּאוֹן לֹא תָשְׁקַט בְּמַיִם

מִבְּאֵר-מַרְאוֹת-הַשָּׁרָב.

כֶּלֶא-חַדְרִי, אֵלֶם-סִפְרִי –

אֵימַת הַחַיִּים עָלַי…

גַּם אִם חָטָאתִי – זֶה כְּבָר לָקַחְתִּי

כִּפְלַיִם מִיַּד אֲדֹנָי!


  

ב' תשרי, תר"ץ






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/5306