


	
	הפתח נפתח...
	



הַפֶּתַח נִפְתַּח… / רחל המשוררת


הַפֶּתַח נִפְתַּח, הַפֶּתַח נִסְגַּר,



הַפַּעַם יָדַעְתִּי: רָב!



אֶנְקַת צִמָּאוֹן לֹא תָשְׁקַט בְּמַיִם



מִבְּאֵר-מַרְאוֹת-הַשָּׁרָב.

כֶּלֶא-חַדְרִי, אֵלֶם-סִפְרִי –



אֵימַת הַחַיִּים עָלַי…



גַּם אִם חָטָאתִי – זֶה כְּבָר לָקַחְתִּי



כִּפְלַיִם מִיַּד אֲדֹנָי!

ב' תשרי, תר"ץ







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/5306