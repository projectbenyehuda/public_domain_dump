


	
	על הגרן
	



עַל הַגֹּרֶן / רחל המשוררת

לחיה זלצר




אַתְּ זוֹכֶרֶת? הָיִינוּ לָנוֹת



עַל קָדְקֹד עֲרֵמַת הַדָּגָן,



הוֹי לְבֹשֶת פָּנִים, עֵת קַו-שֶׁמֶשׁ רִאשׁוֹן



הֶעִירָנוּ צוֹחֵק בְּשִׁנֵי הַקִּלְשׁוֹן!


  


וּבַלַּיְלָה בִּשְׁנָת –



כֹּל פַּלְגֵי הָאוֹרָה



שֶׁהִשְׁקוּ שַׁדְמוֹת הַמְּכוֹרָה



עֲבָרוּנִי, רִווּנִי, צִיוּו בִּרְכָתָם.


  


וְעוֹדָם מְאִירִים לִי, עוֹדָם.


  

תמוז, תר"ץ






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/4607