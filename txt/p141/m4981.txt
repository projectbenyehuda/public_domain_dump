


	
	כֵּן, מוּטָב, יִשָּׁכַח זִכְרוֹנוֹ הַמָּר
	




כֵּן, מוּטָב, יִשָּׁכַח זִכְרוֹנוֹ הַמָּר,



וְהַדְּרוֹר לִי יִקְרָא שֵׁנִית.



לֹא אֶחְפֹּץ בְּזִיק מִמְּדוּרַת הֶעָבָר,



וְיָדִי לִנְדָבָה לֹא אוֹשִׁיט.


  


כֵּן, מוּטָב, וְהָיְתָה לַיְקוּם נִשְׁמָתִי,



בָּהּ אָדָם, בָּהּ יָחִיד בַּל יִרְדֶּה:



וְחִזַּקְתִּי, קִדַּשְׁתִּי כְּקֶדֶם בְּרִיתִי



עִם שַׁחַק וְעִם הַשָּׂדֶה.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/4981