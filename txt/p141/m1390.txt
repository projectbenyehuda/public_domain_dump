


	
	[אֵין בִּשְׁבִילְכֶם בַּלֵּב מְאוּמָה]
	




אֵין בִּשְׁבִילְכֶם בַּלֵּב מְאוּמָה



אַף הֶגֶה אֵין בַּלֵּב,



רֵעֵי-הָעֵת עָלוּ בַּתֹּהוּ –



צַלְמֵי עָבָר עָצֵב!


  


אוּלַי כְּבָר מֵת אֲנִי אוֹ שֶׁמָּא



מֻשְׁלָךְ אֶל דוֹר אַחֵר?



וְהַקּוֹדֵם – גּאוּת הַמַּיִם



בַּיָּם וְלֹא יוֹתֵר ?


  


וְחַי עוֹדִי – וְאִם בְּכֹחַ



הֻכֵּיתִי אֶל כֵּפִים,



וּמֵרָחוֹק אֶתְכֶם רוֹאֵנִי



בַּשֶּׁפֶל נִרְגָּשִׁים.


  







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/1390