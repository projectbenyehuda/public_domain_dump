


	
	אין בשבילכם בלב מאומה
	



[ אֵין בִּשְׁבִילְכֶם בַּלֵּב מְאוּמָה] / ולדיסלב חודסביץ', תרגמה רחל

*


אֵין בִּשְׁבִילְכֶם בַּלֵּב מְאוּמָה



אַף הֶגֶה אֵין בַּלֵּב,



רֵעֵי-הָעֵת עָלוּ בַּתֹּהוּ –



צַלְמֵי עָבָר עָצֵב!

אוּלַי כְּבָר מֵת אֲנִי אוֹ שֶׁמָּא



מֻשְׁלָךְ אֶל דוֹר אַחֵר?



וְהַקּוֹדֵם – גּאוּת הַמַּיִם



בַּיָּם וְלֹא יוֹתֵר ?

וְחַי עוֹדִי – וְאִם בְּכֹחַ



הֻכֵּיתִי אֶל כֵּפִים,



וּמֵרָחוֹק אֶתְכֶם רוֹאֵנִי



בַּשֶּׁפֶל נִרְגָּשִׁים.

לשאר תרגומי רחל







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/1390