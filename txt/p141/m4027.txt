


	
	בְּלֵילוֹת לֹא-שְׁנָת
	




מַה לֵּאֶה הַלֵּב בְּלֵילוֹת לֹא-שְׁנָת,



בְּלֵילוֹת לֹא-שְׁנָת מַה כָּבֵד הָעֹל.



הַאֶשְׁלַח יָדִי לְנַתֵּק הַחוּט,



לְנַתֵּק הַחוּט וְלַחְדֹּל?


  


אַךְ הַבֹּקֶר אוֹר; בְּכָנָף זַכָּה



עַל חַלּוֹן חַדְרִי הוּא דוֹפֵק בַּלָּאט.



לֹא אֶשְׁלַח הַיָּד לְנַתֵּק הַחוּט.



עוֹד מְעַט לִבִּי, עוֹד מְעָט!


  
תרפ"ה






את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/4027