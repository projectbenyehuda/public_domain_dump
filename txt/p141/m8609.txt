


	
	את כלי ספרתי עד תם
	



אֶת כֻּלִּי סִפַּרְתִּי עַד תֹּם, / רחל המשוררת


בְּחַדְרֵי חֲדָרַי



הוֹלַכְתִּי זָרִים וְהִצְבַּעְתִּי:



כָּאן –



גַּאֲוָה רְמוּסָה, כָּאן – צִפִּיַּת שָׁוְא,



וְשַׁלְוָה לְאַחַר יֵאוּשׁ –



לְהַלָּן.

גַּם אַתָּה בֵּינֵיהֶם,



גַּם אַתָּה, הַקָּרוֹב-הַזָּר,



עֲבַרְתַּנִי עָבוֹר וְהַבֵּט וַתֵּצֵא עִם כֻּלָּם,



וַאֲנִי



בַּפִּנָּה אֶשְׁקֹט.



וַאֲנִי – – הַאֻמְנָם, הַאֻמְנָם



לֹא הָיָה דָבָר?!







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/8609