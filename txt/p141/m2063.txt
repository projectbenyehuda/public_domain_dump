


	
	שַׁבָּת
	




חוֹפֵי יַרְדֵּן: מְלֹא זֹהַר יוֹם.



סִירַת דּוּגָה; אֶשְׁכַּב אֶשְׁתֶּה



שִׁקּוּי שָׁלוֹם.


  


אַבִּיט אֶל עָל: הָאוֹר מָה רָב!



וְגַם בַּלֵּב כְּבַיַלְדוּת



אַף צֵל שֶׁל עָב.


  


עַתָּה יָדַעְתִּי: פֹּה – הַכֹּל.



רֵאשִׁית וְקֵצֶה, כָּל דִּכְפִין



יֶאֱתֶא, יִטֹּל.


  

דגניה, 1920






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/2063