


	
	חַדְרִי הֶחָדָשׁ
	




הֵידָד, חַדְרִי הֶחָדָשׁ, הַצּוֹפֶה פְּנֵי יָם,

הַנִּשָּׂא בְּעֶשְׂרִים אַמָּה מֵעַל לַמִּדְרֶכֶת!

רוּחוֹת מֵאַרְבַּע רוּחוֹת,

עִם לַיְלָה – חַג-נְגֹהוֹת,

בְּדִידוּת מְבֹרֶכֶת.

קִשְׁרוּ נָא עָלַי, אֵפוֹא, פְּגָעִים קְטַנִּים עִם גְּדוֹלִים

לְהַלְאוֹת הַיָּגֵעַ.

אֶת אָזְנִי מִכֶּם אֶאֱטֹם, אֶת עֵינִי אַעְלִים:

לִבִּי מְפֻיָּס לְמַפְרֵעַ.


  

תל-אביב, תרפ"ו






את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/8674