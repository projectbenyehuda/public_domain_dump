


	
	בַּדֶּרֶךְ
	




וְשׁוּב מֶרְחַב שָׂדוֹת, וְרוּחַ דְּרוֹר

וְגִיל –

אוּלַי הָיָה כִּלְאִי חֲלוֹם אָרֹךְ, שָׁחֹר

כֵּן, רַק חֲלוֹם מַבְהִיל?

וְתַנְחוּמֵי אַסִּיר חֲלוֹם אַף הֵם!

וְאָז –

הַיָּד אֲשֶׁר יָדְעָה לָנוּד וּלְנַחֵם

יִכְלֶה זִכְרָהּ וָגָז?

חֲיִי בַּלֵּב, עַצֶּבֶת לֵיל נִזְעָם,

עוֹד קָט!

פֶּן נָסוּ הַצְּלָלִים וְגָרְרוּ אִתָּם

גַּם אֶת הָאוֹר הַמְּעָט.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/919