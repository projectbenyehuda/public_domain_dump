


	
	לְשַׁבֵּר וְלִבְכּוֹת
	



#/ רחל המשוררת


לְשַׁבֵּר וְלִבְכּוֹת עַל גַבֵּי שְׁבָרַי –



זֶה חֶלְקִי הָאָיֹם, גוֹרָלִי.



יַד אַחִים טוֹבָה לֹא תוּשַׁט אֵלַי,



לְהָגֵן מִפָּנַי עַל שֶׁלִּי.


  


יַד אַחִים טוֹבָה לַשָּׁוְא בַּלֵּילוֹת



מְשַׁוֵּעַ אֵלַיִךְ נִיבִי.



כּמוֹ עַל הַר הַזֵּיתִים אַעְפִּיל לַעֲלוֹת



וּקְבָרוֹת מֵעֶבְרֵי נְתִיבִי.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/7896