


	
	עבותות האסור שקלעתי
	



“מוּתר יש ואָסוּר יש…” / רחל המשוררת


עֲבוֹתוֹת הָאָסוּר שֶׁקָּלַעְתִּי



אֵשׁ הַכֹּסֶף כַּפְּתִיל תַּחֲרֹךְ,



וְכֻלִי, כְּגִבְעוֹל אֶל הַשֶּׁמֶשׁ,



אֶמָּשֵׁך אֶל נִדְבַת הָרֹךְ.

עֻרְטְלָה נַפְשִׁי הַגּוֹחֶנֶת



עַל תּוּגַת חַיַּי וּמוֹתִי.



אַלְלַי לִי! הָסֵבָּה עֵינֶיךָ



מִנֶּגְדִּי, מִקְּלוֹן דַּלּוּתִי.

טבת, תרצ"א







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/3264