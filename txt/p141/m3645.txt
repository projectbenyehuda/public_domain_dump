


	
	הַצְדֵּק אֶת הַדִּין...
	




הַצְדֵּק אֶת הַדִּין, הַלֵּב הַנִּכְנָע,



הַצְדֵּק אֶת הַדִּין גַּם הַפַּעַם,



לֹא מֶרֶד, לֹא זַעַם.


  


בְּנוֹף הַצָּפוֹן שָׂדוֹת מֻשְׁלָגִים



טוֹמְנִים הַקָּמָה הַמּוֹרֶקֶת



בְּסֵתֶר, בְּשֶׁקֶט.


  


שָׂא גְזַר חָרְפְּךָ, הַלֵּב הַנִּכְנָע,



וּדְמֵה לַפְּרֻדּוֹת הָהֵנָּה



לַקַּיִץ תִּצְפֶּינָה.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/3645