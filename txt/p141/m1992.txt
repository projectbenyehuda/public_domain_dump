


	
	[לִרְאוֹת שֵׁנִית שׁוּרוֹת שֶׁנִּכְתְּבוּ]
	




לִרְאוֹת שֵׁנִית שׁוּרוֹת שֶׁנִּכְתְּבוּ מִכְּבָר,

הַדְּיוֹ דֵהָה כִּמְעַט,

וּמַשֶּׁהוּ הִצְהִיב הַנְּיָר הַמְקֻמָּט,

וְרֵיחַ שֶׁל עָבָר.

הוֹי מַגָּעָהּ הַקַּל, הוֹי שִׁלְטוֹנָהּ הָרַב

שֶׁל יַד הַזִּכְרוֹנוֹת!

הִנֵּה נִתַּן הָאוֹת, וְאַךְ נִתַּן הָאוֹת –

וְהָרָחוֹק קָרָב.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/1992