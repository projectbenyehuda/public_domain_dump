


	
	בִּתּוֹ
	




כְּעֵינָיו – אֲפֹרוֹת עֵינֶיהָ



וְעָמֹק-נוּגֶה מַבָּטָן;



וּבִזְהַב שִׁפְעַת תַּלְתַּלֶּיהָ



גַם אֶצְלָהּ מָהוּל אַרְגָמָן.


  


כְּאָבִיהָ תַּזִיל מַרְגוֹעַ,



תְּנַחֵם וְתַרְוֶה עֶדְנָה,



וְכָמוֹהוּ תַּכֶּה, פָּצוֹעַ



עַד זוֹב דָם, הַיָד הַקְטַנָה.


  


אוֹת רָזִים סָמוּי מֵעֵינַיִם,



רֶמֶז-מָה מֻפְלָא מֵהָבִין,



בַּחוּט הַזֶה הָאַמִּיץ שִׁבְעָתַיִם



מִסָּבָא אֶל נֶכֶד וָנִין.


 






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/3328