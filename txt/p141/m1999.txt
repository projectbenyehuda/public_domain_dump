


	
	מִכְתָּב
	




… וְטוֹב לִי, טוֹב בְּכָךְ. אֲנִי שׁוֹמֶרֶת סוֹד

שֶׁל אשֶׁר מְדֻמֶּה נִגְלָה לִי וְנִכְחַד,

וּבִנְשִׁיקַת תּוֹדָה נוֹגְעוֹת שְׂפָתַי בַּיָּד

אֲשֶׁר פָּצְעָה אוֹתִי וְתִפְצָעֵנִי עוֹד.

אַךְ יֵשׁ בִּשְׁעוֹת שָׁלוֹם, רִגְעֵי דִכְדּוּךְ וּדְוָי,

אַךְ יֵשׁ רִגְעֵי טֵרוּף, רִגְעֵי זָדוֹן אַכְזָר:

לִקְרֹעַ שַׁלְוָתְךָ כִּקְרֹעַ קוֹל שׁוֹפָר

שְׁמֵי יוֹם הַדִּין… וְלוּ בִּמְחִיר חַיָּי…


  

אייר, תר"ץ






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/1999