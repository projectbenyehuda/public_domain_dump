


	
	יש עיר נדחת בגליל
	



*


יֵשׁ עִיר נִדַּחַת בַּגָּלִיל



וּלְרוֹפֵא אוֹתָהּ הָעִיר



חָלוּק עִם כִּיס זָעִיר.



אֵין פֶּלֶא בַּדָּבּר עַד כָּאן:



חֲלוּק רוֹפְאִים עִם כִּיס קָטָן



חָזוֹן מְאֹד רָגִיל.

עַד כָּאן אֵין פֶּלֶא. אַךְ פִּתְאֹם



בַּכִּיס הַקָּט נִמְצָא מָקוֹם,



נִמְצָא מָקוֹם בּוֹ דַּי



לְמַה שֶׁהוּא רָחָב כַּיָּם,



לְמַה שֶׁהוּא פּוֹעֵם וְחָם,



רוֹצֶה, סוֹבֵל וְחַי!

לֵב בַּת-אָדָם בַּכִּיס הַצַּר.



הַיְאֻמַּן כִּי יְסֻפַּר?…








את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/5625