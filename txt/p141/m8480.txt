


	
	אני
	



אֲנִי / רחל המשוררת


כָּזֹאת אָנֹכִי: שְׁקֵטָה



כְּמֵימֵי אֲגַם,



אוֹהֶבֶת שַׁלְוַת חֻלִּין, עֵינֵי תִינוֹקוֹת



וְשִׁירָיו שֶׁל פְרַנְסִיס זַ’ם.

בְּשֶׁכְּבָר הַיָּמִים עָטְתָה נַפְשִׁי אַרְגָּמָן.



וְעַל רָאשֵׁי הֶהָרִים



לְאֶחָד הָיִיתִי עִם הָרוּחוֹת הַגְּדוֹלוֹת



עִם צְרִיחַת נְשָׁרִים.

בְּשֶׁכְּבָר הַיָּמִים… זֶה הָיָה בְּשֶׁכְּבָר הַיָּמִים.



הָעִתִּים מִשְׁתַּנּוֹת



וְעַכְשָׁו –



הִנֵה אָנֹכִי כָּזֹאת.

צפת, תרפ"ה







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/8480