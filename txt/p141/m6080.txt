


	
	פגישה, חצי פגישה
	



פְּגִישָׁה, חֲצִי פְּגִישָׁה, מַבָּט אֶחָד מָהִיר, / רחל המשוררת


קִטְעֵי נִיבִים סְתוּמִים – זֶה דַי…



וְשׁוּב הֵצִיף הַכֹּל, וְשׁוּב הַכֹּל הִסְעִיר



מִשְׁבַּר הָאֹשֶׁר וְהַדְּוָי.

אַף סֶכֶר שִׁכְחָה – בָּנִיתִי לִי מָגֵן –



הִנֵּה הָיָה כְּלֹא הָיָה.



וְעַל בִּרְכַּי אֶכְרַע עַל שְׂפַת אֲגַם סוֹאֵן



לִשְׁתּוֹת מִמֶּנּוּ לִרְוָיָה!

תל-אביב, 13.4.25







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/6080