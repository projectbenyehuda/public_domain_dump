


	
	אשר שלו
	




תְּלוּלִית הַחוֹל שֶׁמֶשׁ רָוְתָה,



עַל תְּלוּלִית הַחוֹל – אֲנִי וְאַתָּה,



וּבַלֵּב –



אֹשֶׁר שָׁלֵו.

חֲצָאֵי צְבָעִים, חֲצָאֵי קוֹלוֹת,



לֹא צָרִיךְ לִשְׁאֹל, לֹא צָרִיךְ לַעֲנוֹת



הַבֵּט, הַקְשֵׁב.



הַעֲבֵר יָדְךָ עַל חֶלְקַת שְׂעָרִי.



בַּלֵּב –



אֹשֶׁר שָׁלֵו,



צֳרִי.







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/5740