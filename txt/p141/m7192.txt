


	
	[קח את ידי בשתי ידים טובות]
	




קַח אֶת יָדִי בִּשְׁתֵּי יָדַיִם טוֹבוֹת



בִּלְטִיפַת אַחִים.



שְׁנֵינוּ יָדַעְנוּ: הָאֳנִיָּה הַטְּרוּפָה



לֹא תַגִּיעַ לְחוֹף מִבְטַחִים.


 


מְחֵה דִמְעָתִי בְּדִבְרֵי נֶחָמָה, יְחִידִי –



נַפְשִׁי מָרָה.



שְׁנֵינוּ יָדַעְנוּ: הַבֵּן הַנּוֹדֵד



לֹא יִרְאֶה עוֹד אֶת שְׁמֵי הַמְּכוֹרָה.




צפת, תרפ"ה






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/7192