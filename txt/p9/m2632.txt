


	
	הירח
	



הַיָּרֵחַ / א"נ גנסין


בִּשְׁבִיל תְּכֵלֶת הָרָקִיעַ,



בֵּין מַקְהֵלוֹת כּוֹכְבֵי שְׁבוֹ –



סַהַר מָלֵא אַט יִנּוֹעַ,



יֶחֱצֶה גַלֵּי תְּהוֹם הַנּוֹי.

עַל פְּנֵי תְּכֵלֶת הָרָקִיעַ,



בֵּין מַקְהֵלוֹת כּוֹכְבֵי פָּז –



יִצֹּף-יַחֲלֹם הַיָּרֵחַ,



מָלֵא הוֹד שַׂרְעַפֵּי-רָז.

לוֹ תֶּחְפַּזְנָה נִבְחוֹת-כְּלָבִים,



לֵב הַמְשׁוֹרֵר יֵהוֹם לוֹ;



הוּא שַׁלְאֲנָן יַחְתֹּר הָלְאָה,



יֶחֱצֶה גַלֵּי תְּהוֹם הַנּוֹי.
 







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/2632