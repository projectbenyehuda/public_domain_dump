


	
	הַיָּרֵחַ
	




בִּשְׁבִיל תְּכֵלֶת הָרָקִיעַ,

בֵּין מַקְהֵלוֹת כּוֹכְבֵי שְׁבוֹ –

סַהַר מָלֵא אַט יִנּוֹעַ,

יֶחֱצֶה גַלֵּי תְּהוֹם הַנּוֹי.

עַל פְּנֵי תְּכֵלֶת הָרָקִיעַ,

בֵּין מַקְהֵלוֹת כּוֹכְבֵי פָּז –

יִצֹּף-יַחֲלֹם הַיָּרֵחַ,

מָלֵא הוֹד שַׂרְעַפֵּי-רָז.

לוֹ תֶּחְפַּזְנָה נִבְחוֹת-כְּלָבִים,

לֵב הַמְשׁוֹרֵר יֵהוֹם לוֹ;

הוּא שַׁלְאֲנָן יַחְתֹּר הָלְאָה,

יֶחֱצֶה גַלֵּי תְּהוֹם הַנּוֹי.
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/2632