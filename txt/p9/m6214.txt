


	
	מלא תעצמות האהבה
	



[מלא תעצמות האהבה] / א"נ גנסין

  


מָלֵא תַּעַצֻמוֹת הָאַהֲבָה,



בּוֹדֵד אֲנִי – כַּאדוֹנָי…



חוּשִׁי, שַׁלָּמָה תִּתְבּוֹשָׁשִׁי,



יַלְדָּה, הוֹי חוּשִׁי אֵלָי!


  


לֹא עוֹד יָקוּמוּ, אִם גָּזוּ כְּבָר,



לִחְיוֹת חֲלוֹמוֹת הַפָּז:



שָׁוְא לֶאֱלִילִים לֹא אֵמוּן בָּם



לְעַנּוֹת אֵל חִשְׁקֵי הֶעָז.


  


אַל אֵפוֹא, יַלְדָּה, תִּתְבּוֹשָׁשִׁי –



חוּשִׁי וּבוֹאִי אֵלָי;



יַחְדָּו עַל בָּמוֹת שֶׁנֶּחְרָבוּ



נָקִים-נָא הֵיכַל אֵל חָי!







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/6214