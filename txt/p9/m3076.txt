


	
	מרחביה ישתרע נכחו הלאה הלאה
	




מֶרְחַבְיָה יִשְׂתָּרַע נִכְחוֹ הָלְאָה, הָלְאָה,



כַּעֲתִידוֹת-יָמַי לוּטֶה בָּעֲרָפֶל,



מִבְּלִי כּוֹכָב אֶחָד וְאֵין מְעַט מִלְמָעְלָה



לִי, הַנּוֹדֵד-וָעֶד תּוֹךְ יְשִׁימוֹן אָפֵל.


  


לֹא נְשִׁיקוֹת חַמּוֹת, בִּרְכוֹת רֵעַ אוֹהֵב



אַף לֹא דִמְעוֹת רַעְיָה, אַנְחוֹת אֵם אוֹהָבֶת –



מַקְלוֹ יִשְׁלַח אַחֲרַי וּמְאֵרָתוֹ – אוֹיֵב



אֱלֵי מַעֲמַקֵּי מִדְבַּר הַצַּלְמָוֶת.


  


אֶפֶס מַה תִּרְעָדִי, נַפְשִׁי הַכּוֹאָבֶת?



מַלָּךְ, לִבִּי חוֹלֶה, תָּרִיד מִבְּלִי שָׁבֶר?



שָׁם, בְּלֵב הָרַחַב יָאִיר יוֹם הַמָּוֶת –



נֵלְכָה-נָא לְאוֹרוֹ עַד בּוֹאֵנוּ קָבֶר!..


  

נמסר לדפוס ע“י דוד פרישמן, “הצפירה” תרע”ג גל' 133






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/3076