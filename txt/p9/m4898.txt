


	
	לך ספירים, מרגליות
	



(מהיינה)




לָךְ סַפִּירִים, מַרְגָּלִיּוֹת,



כָּל לֵב גֶּבֶר לָךְ יַחְמֹד;



גַּם עֵינַיִם לָךְ מַה יָפוֹת –



חֶמְדַּת לִבִּי, מַלָּךְ עוֹד?


  


וּלְעֵינַיִךְ הַיְפֵהפִיּוֹת



צְבָא שׁוֹרַרְתִּי שִׁירֵי-הוֹד,



מְלֵאֵי עֶדְנָה רַעֲנָנָה –



חֶמְדַּת לִבִּי, מַלָּךְ עוֹד?


  


גַּם עֵינַיִךְ הַיְפֵהפִיּוֹת



בִּי לִבָּתִי עַד הַיְסוֹד,



כִּמְסוֹס נוֹסֵס אִכְּלוּ, אִכְּלוּ –



חֶמְדַּת לִבִּי, מַלָּךְ עוֹד?








את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/4898