


	
	לך ספירים, מרגליות
	



לך ספירים, מרגליות / א"נ גנסין

*

(מהיינה)


לָךְ סַפִּירִים, מַרְגָּלִיּוֹת,



כָּל לֵב גֶּבֶר לָךְ יַחְמֹד;



גַּם עֵינַיִם לָךְ מַה יָפוֹת –



חֶמְדַּת לִבִּי, מַלָּךְ עוֹד?

וּלְעֵינַיִךְ הַיְפֵהפִיּוֹת



צְבָא שׁוֹרַרְתִּי שִׁירֵי-הוֹד,



מְלֵאֵי עֶדְנָה רַעֲנָנָה –



חֶמְדַּת לִבִּי, מַלָּךְ עוֹד?

גַּם עֵינַיִךְ הַיְפֵהפִיּוֹת



בִּי לִבָּתִי עַד הַיְסוֹד,



כִּמְסוֹס נוֹסֵס אִכְּלוּ, אִכְּלוּ –



חֶמְדַּת לִבִּי, מַלָּךְ עוֹד?








את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/4898