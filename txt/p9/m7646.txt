


	
	יזרמו גלים גלים חובקים גלים
	



1


יִזְרְמוּ גַּלִּים, גַּלִּים חוֹבְקִים גַּלִּים,



גַּלִּים חוֹבְקִים גַּלִים יַחַד בַּחֲלוֹם,


  


בִּסְלָעִים נִגָּפִים וְקֶצֶף מַעֲלִים –



וְקֶצֶף הֵמָּה מַעֲלִים: לֹא הֵם! לֹא הֵם!


  


וְגַל אֶל גַּל בַּחֲלוֹם בַּלַּיְלָה לָחַשׁ –



בַּחֲלוֹם בַּלַּיְלָה לָחַשׁ: חֲלוֹמִי בָּא!


  


וְשׁוּב יֵהוֹמוּ: מַה כָּחַשְׁתָּ כָּחַשׁ?



הוֹי, מַה כָּחַשְׁתָּ כָּחַשׁ? גַּם זֶה לֹא הָא!








מ“הצדה”  ↩










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/7646