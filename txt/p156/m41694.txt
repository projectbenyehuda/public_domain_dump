


	
	[יֹאמְרוּ שְׁחָקִים לָךְ אֲיֻמָּה נָאְוָה]
	




– – ͝ – – – ͝ – – – –



יֹאמְרוּ שְׁחָקִים לָךְ אֲיֻמָּה נָאְוָה

"רַב־לֵךְ צְבִיָּה רַב שְׁלוֹם בָּנָיִךְ

בָּנוּ צְבָא מָרוֹם וּבָךְ עֵינָיִךְ

כִּי־נִֽהְיֶה נֶגְדָּם כְּהַיּוֹם רַאְוָה".





וּלְכוֹֽכְבֵי שַׁחַק כְּהַיּוֹם תַּאְוָה

הַיַּעֲלָה לִמְשֹׁל בְּמִכְמַנָּיִךְ

לֹא־יֹאֽמְרוּ “שָׁוְא עָמְלוּ בֹנָיִךְ”

כָּל־שׁוֹֽמְעֵי שִׁמְעֵךְ אֱמוּנַת גַּאְוָה.





אֶשְׁמַע כְּסִיל וָעָשׁ וְכימה יֹאֽמְרוּ

"מִי יִתְּנָה כַיּוֹם וְנִהְיֶה שׁוֹקְדִים

בִּפְנֵי צְבִיַּת־חֵן אֲזַי טוֹב לָנוּ".





מָה אֶל־שְׁחָקִים כִּי בְעֹז יִתְפָּאְרוּ

בּוֹ יַעֲלוּ יוֹמָם וְלַיְלָה יוֹרְדִים

עֹז הַשְּׁחָקִים יוֹם לְיוֹם הִגְלָנוּ.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/41694