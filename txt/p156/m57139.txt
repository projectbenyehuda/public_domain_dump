


	
	מִי יָרִים הַבִּיכּוּרִים
	




מִי מִבְּנֵי הַנְּעוּרִים

שֶׁיָּרִים הַבִּיכּוּרִים?





זֶה שֶׁשְׁתַּיִם לוֹ כַּפַּיִם

יְדוּעוֹת עָמָל,

זֶה שֶׁבְּזֵעַת אַפַּיִם

אֶת פִּתּוֹ טָבַל;





זֶה שֶׁפֶּלֶא הוּא עוֹשֶׂה לָהּ, 

לְאַדְמַת בְּרֵאשִׁית,

לְעַזֵּק־סַקֵּל הַסֶּלַע

אֶת זְרוֹעוֹ יוֹשִיט;





שֶׁמִּבֹּקֶר עַד עַרְבַּים

בְּתַלְמוֹ הָלַךְ,

שֶׁצָּמֵא מְאֹד לַמַּיִם

אֶת טְרָשָׁיו פָּלַח;





שֶׁזָּרַע־הֶחְבִּיא הַזֶּרַע

בְּחֵיק הָאֲדָמָה,

שֶׁנִּיכֵּשׁ כָּל עֵשֶׂב פֶּרֶא

וְהֵנִיס שְׁמָמָה;





שֶׁשָּׁתַל, פִּנֵּק, טִפֵּחַ

כָּל עֵץ פְּרִי צָעִיר,

שֶׁבְּעֹז וּבְמַקְדֵּחַ 

מֵי תְהוֹמוֹת הֵעִיר;





שֶׁרָכַב עַל הַקּוֹמְבַּיְן

יְמֵי קָצִיר בְּשֵׁלִים,

שֶׁבָּצַר עִנְבֵי הַיַּיִן 

בְּשַׁחֲרִית טְלָלִים;





שֶׁנִּצַּב עַל כָּל גְּבוּלֵינוּ

מוּל פְּנֵי מִלְחָמָה,

שֶׁחֵרֵף נַפְשׁוֹ עָלֵינוּ

וְגוּפוֹ – חוֹמָה.





וְהָיוּ הַבִּכּוּרִים

אֲהוּבִים וִיקָרִים. 






עמ 40.png







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/57139