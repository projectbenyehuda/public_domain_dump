


	
	[הַהוֹלְכוֹת וּמְשַׂקְּרוֹת עֵינַיִם]
	




– – ͝ – – – ͝ – – – ͝ – / – – ͝ – – – ͝ – – – –



הַהוֹֽלְכוֹת וּמְשַׂקְּרוֹת עֵינַיִם / הַקּוֹֽרְעוֹת לֵב חוֹֽשְׁקִים לִשְׁנָיִם

הַנּוֹֽתְנוֹת נֶפֶשׁ צְבָאיִם להְיוֹת / צָרָה כְּמַבְכִּירָה עֲלֵי אָבְנָיִם

לֹא אֵֽדְעָה בַּמֶּה תְּצוּדוּן אֶת־לְבַב / חוֹשֵׁק הֲאִם הוּא עַל־בְּרַד שִׁנָּיִם

אוֹ עַל־שְׁדֵי־חֶמֶד אֲשֶׁר מֹר נוֹֽטְפוֹת / כַּיּוֹם וְאִם הוּא בַּעֲגִיל אָזְנָיִם

מִי זֶה אֲשֶׁר יִתְמַהּ בְּעֵת זֹאת יֶחֱזֶה / אִם לִֽרְפָאִים עַשְׁתְּרוֹת קַרְנָיִם

תִּהְיוּ לְרָצוֹן לִי וְכָל־מָקוֹם אֲשֶׁר / אֶרְאֶה פְנֵיכֶם אֶקְרְאֵם מַחְנָיִם.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/41689