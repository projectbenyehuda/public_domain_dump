


	
	[שֵׂכֶל מְצַיֵּר יוֹם אֲשֶׁר צִיַּרְתָּ]
	




– – ͝ – – – ͝ – – – –



שֵׂכֶל מְצַיֵּר יוֹם אֲשֶׁר צִיַּרְתָּ

בַּת־גֵּֽרְשֹׁם כָּל־הַֽיְקוּם הִכְלָמְתָּ

יַעֵן בְּגִשְׁמָהּ כָּל־גְּנוּת הִשְׁלָמְתָּ

כִּי בָּא חֲלוֹם הַבּוּז וְאַתְּ פָּתָרְתָּ.





אוּלַי לְקַבֵּץ כָּל־גְּנוּת נָדָרְתָּ

אוֹ לַעֲשׂוֹת יַנְשׁוּף וְקוֹף יָזָמְתָּ

מָה הַחֲלוֹם הַזֶּה אֲשֶׁר חָלָמְתָּ

אִם רוּחֲךָ סָרָה וְאִם שָׁכָרְתָּ.





הַגֵּד כְּרוּב מִמְשַׁח הֲאִם הַשֶּׂרֶד

אוֹ הַמְּחוּגָה מִמְּךָ גֻּנָּבוּ

וַתַּעֲשֶׂה בַּת־גֵּֽרְשֹׁם בָּרָחַת.





אוֹ פָעֲלוּ בָּהּ כּוֹֽכְבֵי רוֹם מֶרֶד

סַרְטָן וְעַקְרָב אִם אֲזַי נִצָּבוּ

בִּזְנַב תְּלִי בַּמַּעֲלָה צוֹמָחַת.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/41686