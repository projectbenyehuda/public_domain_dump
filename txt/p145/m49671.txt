


	
	אִשָּׁה יָפָה וְסָרַת טַעַם
	




אַיֶּלֶת מַחְמַדִּים

יוֹעֶטֶת הַבַּדִּים

וָנֵזֶר וּצְמִידִים

וָכֹפֶר וּנְרָדִים

נוֹצֶצֶת כִּידוֹדִים

פָּנֶיהָ לַפִּידִים

צוֹרֶבֶת כָּאוּדִים

יוֹם יוֹם מֵאָה דוֹדִים.

חִשְּׁבוּהָ הַיְלָדִים

כִּפְרִי הָעַזְרָדִים

אִם כַּתּוֹלָע יַאְדִּים

מַרְאָיו אִם נֶחְמָדִים

הוּא רֶשֶׁת וּמְצוֹדִים

חַרְבוֹת צוּרִים חַדִּים

הוּא רוּחַ הַקָּדִים

הוּא עֵמֶק הַשֵּׁדִים.



(1816)









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/49671