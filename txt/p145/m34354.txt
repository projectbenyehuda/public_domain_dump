


	
	לראש השנה
	




הֵן יוֹם הַזִּכָּרוֹן: הִנֵּה שָבָתְנוּ,

וַנִּתְקַע כִּדְבָרֶיךָ בַּתָּקוֹעַ;

שָׁמַעְנוּ לְךָ שַׁדָּי, וּשְׁמַע שָׁמוֹעַ

אֵלֵינוּ גַם־אַתָּה, אַף־אִם שִׁחָתְנוּ.





הִנֵּה עַד־הֵנָּה כָל־רָעָה בָּאָתְנוּ

וַהִּיְהֶ נִדְכָּאִים בִּלְתִּי מַרְגּוֹעַ;

אָנָא! כָּל־גֶּזֶר רָע הוֹאֵל לִקְרוֹעַ,

פֶּן תִּדְבָּקַנּוּ הָרָעָה וָמָתְנוּ.





צִוִּיתָ בִּתְרוּעָה כִי נִקְרָאֶךָּ

כָּל־עֶת־צָרָה, יוֹם מִלְחָמָה וָחֵרֶם;

אֶל־רִנָּתִי הַקְשִׁיבָה, כִּי דַלּוֹתִי.





חַסְדֶּךָ הִתְעַטֵּף, לֵאמֹר: דַּיֶּךָּ

לַהַב, אֵשׁ אוֹכֵלָה, נֵפֶץ וָזֶרֶם;

כָּלָה הַזַּעַם, וּבְכוֹרִי חַגּוֹתֵי.













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/34354