


	
	ליום הכפורים
	



תקע"ז.






סְלַח, רַחוּם, סְלַח אֱלֵי עַם כֶּבֶד

עֲוֹן אַשְׁמָה, בְּיוֹם עֱנוּת נַפְשֵׁנוּ;

וְאִם עַם־זֶה כְבֵן וְאִם כָּעֶבֶד,

לְמַעַנְךָ עֲשֵׂה וְהוֹשִׁיעֵנוּ.





לְנֶפֶשׁ נַעֲנָה תְּנָה נָא זֶבֶד,

סְלַח וּמְחַל לְכֹל עֲוֹנוֹתֵינוּ.

הֲלֹא כַיּוֹם בְּיַד בְּנוֹ יֹכֶבֶד

מְרִי כֻפַּר, בְּזַעֲקוֹ עָלֵינוּ.





שְׂמַח משֶׁה בְּמַתְּנַת חֶלְקֶךָ:

הֲלֹא בַעֲלוֹתְךָ לְהַר הַקֹּדֶשׁ

אֲזַי נִסְלַח לְכָל עֲדַת אַחֶיךָ.





אֱלוֹהַּ רַחֲמִים! רְאֵה, שִׁטַּחְתִּי

לְךְ כַפַּי אֲנִי כְמשֶׁה חֹדֶשׁ

וְעוֹד שָׁלִישׁ־עֲנֵה, עֲנֵה: סָלָחְתִּי.



















את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/34355