


	
	הַכְּלָבִים הַנּוֹבְחִים לִקְרַאת רֶכֶב אֵשׁ
	








[– – – –]



רֶכֶב אֵשׁ הַמִּתְגַּלְגֵּל

עַל־גַּפֵּי מַסְלוּל בַּרְזֶל

כַּבָּרָק אוֹ כִסְעָרָה.





מִסָּבִיב גּוּרִים נִקְבָּצוּ

וּלְשׁוֹנָם עָלָיו חָרָצוּ

מִקּוֹלָם אוּלַי יִירָא?





לֹא יָדַע כֶּלֶב הוֹזֶה

מִשְׁפַּט רֶכֶב הַלָּזֶה

לֹא בָשָׂר סוּסָיו אַךְ רוּחַ

הָעוֹלֶה מִסִּיר נָפוּחַ.





עַזֵּי נֶפֶשׁ לוּ יַשְׂכִּילוּ

לֹא יַעְפִּילוּ

בָּרָעָה לֹא יִתְגָּרוּ.

רֶכֶב אֵשׁ יִגַּע בָּהֶם

וִיגָרֵם עַצְמוֹתֵיהֶם.





חוּשִׁי חוּשִׁי עוּשִׁי טוּשִׁי

מֶרְכַּבְתִּי עַל־כַּנְפֵי־רוּחַ,

רוּחַ אֵל אֵשׁ אוֹכֵלָה

הַאִם כֶּלֶב וּנְבֵלָה

גַּלְגַּלַּיִךְ יַעַצְרוּ.





עַל־גּוֹרַל הַצַּדִּיקִים

שֵׁבֶט רֶשַׁע לֹא יָנוּחַ

זֵידוֹנִים יוֹרֵי זִקִּים

בַּשּׁוּחָה לָנוּ כָרוּ

יַדִּיחֵמוֹ, כִּי מָרוּ.



(1841)









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/49672