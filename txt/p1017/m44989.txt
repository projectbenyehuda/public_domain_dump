


	
	מרי שׂיח
	






1.


לָמָּה תִּמְשְׁכוּנִי הַחַיִּים אֲלֵיכֶם,

בְּחוּטִים לֹא רֻאוּ עָלַי תֶּאֱרֹגוּ?

הֵן קִרְבְּכֶם תֹּפֶת שַׁחַת עֵינֵיכֶם,

וּבְתִתְּכֶם חַיִּים כָּל חַי תַּהֲרֹגוּ.




2.


הוֹי אֹדֶם הַפָּנִים שָׂרְפָה עַצֶּבֶת,

וּבְדִמְעוֹת רַעַל קְמָטִים הִתְוָתָה,

וְאֵשׁ אַהֲבָה בְּקִרְבִּי הָיְתָה צָרֶבֶת,

כְּנֵר אֱלֹהִים נִדְעָכָה כֻּבָּתָה.


* * *


הַחַיִּים, לָמָּה תִּמְשְׁכוּנִי אֲלֵיכֶם?!

לוּ יֶשׁ חֶרֶב בְּיָדִי כִּי עַתָּה הֲרַגְתִּיכֶם!..









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/44989