


	
	ואהבת לרעךָ
	




(לטוב שברעַי, העורך דין ה' חיים ב“ר שמואל היינהאָרן נ”י)




1.


הַדָּבָר הָאֶחָד הַמַּמְשִׁיךְ אֶת תִּקְוָתִי,

לֹא תוֹרָה בְּלִמּוּדָי אַף לֹא בַת שִׁירָתִי,

לֹא אֲבוֹתַי אֲשֶׁר כְּבָר הִשְׁלִיכוּ מֵהֶם יְהָבִי,

אַף לֹא כִיסִי הָרֵק וְשִׁבְרֵי לוּחַ לְבָבִי,

לֹא כֹחִי אֲשֶׁר כָּשַׁל מִכָּל עָמָל וּתְלָאָה.




2.


לֹא מוֹחִי אֲשֶׁר יָבֵשׁ מִכָּל צָרָה נוֹרָאָה,

לֹא שִׁירַי הָרַבִּים אֲשֶׁר אִתִּי בַּכְּתוּבִים,

אַךְ אַהֲבַת יְדִידִים וְרֵעִים אֲהוּבִים

וְיַעַן אַהֲבַת רֵעִים כָּל עָשְׁרִי וְטוּבִי,

לָכֵן יָקְרָה לִי אַהֲבָתְךָ רֵעִי אֲהוּבִי.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/44949