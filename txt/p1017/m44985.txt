


	
	כשושנה... כן רעיתי!
	



1.


לְפֶרַח דִּמִּיתִיךְ עַלְמָה בֶּחָלֶד,

כָּל עוֹד עַל גִּבְעוֹלוֹ יִרְדַּם כַּיָּלֶד,

יִשְׂבַּע מִנְּשִׁיקוֹת פִּי שֶׁמֶשׁ וָרוּחַ,

טַל שָׁמַיִם בִּגְבִיעָיו יָלִין יָנוּחַ,

וּבְעֵינֵי אָדָם לוֹ אַהֲבָה בֹעֶרֶת,

כָּל יַד בֹּר עַלָּיו מִנַּבֵּל שׁוֹמֶרֶת…




2.


אַךְ יַעֲלֶה הַכּוֹרֵת עַל הַפֶּרַח הַנָּעִים,

גִּבְעוֹלוֹ לַנְּעָרִים יְהִי לַדּוּדָאִים,

וְעַל לֵב נַעֲרָה יָפָה הוּא יִבֹּל לַשַּׁחַת…

כֵּן אַתְּ אֲהוּבָה עַלְמָה פוֹרַחַת,

כָּל עוֹד כַּצִּפּוֹר בֵּית אָבִיךְ אַתְּ יוֹשֶׁבֶת,

אַךְ תֻּקְחִי בֵית אִישׁ תַּשִּׂיגֵךְ עַצָּבֶת..!









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/44985