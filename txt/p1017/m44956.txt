


	
	אינקוויזיציא!
	



1.


בְּרִנָּה יָגִילוּ חַבְרֵי מְרַצְּחִים בָּעָם,

כָּבוּ הַמְּאוֹרוֹת וְקָדְרוּ הַיָּמִים…!

מִזְבַּח שָׁלוֹם וְאַהֲבָה הֻזָּה בַדָּם,

וָאָרֶץ גַּם הִיא זָבַת דְּמָעוֹת וְדָמִים.




2.


בַּבֶּטֶן אֲדָמָה בְּנֵי שָׂטָן יוֹשְׁבִים כִּסָּאוֹת,

שָׁם רִשְׁעָה הַגְּבֶרֶת לָהֶם שֻׁלְחָן עָרָכָה,

שָׁם נַפְשׁוֹת צַדִּיקִים טִבְחָהּ טָבָחָה,

הַבָּשָׂר בְּשַׂר אָדָם, וְהַיַּיִן – דַּם וּדְמָעוֹת…




3.


וּבְדִמְמַת הַלַּיִל הַרְחֵק מִזֶּבַח וָכֵרָה,

בְּעִמְקֵי לְבָבוֹת צַדִּיקִים הָהּ שָׁמָּה

יִפְרְטוּ מֵיתְרֵי קִנְאָה וּנְקָמָה…

וְעֵין מַלְאַךְ הַשָּׁלוֹם תַּזִּיל דִּמְעָה טְהוֹרָה!









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/44956