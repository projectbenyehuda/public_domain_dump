


	
	גּוֹי קַו־קַו וּמְבוּסָה (חָזוֹן מַארָאקְקָא)
	







1.


לֹא קַרוּת הַמֶּרְחָק לֹא עַצְבַת הַפְּרִידָה,

הַשְׁבֵּחַ לֹא יוּכְלוּ שְׁאוֹן אַהֲבָתִי,

אָבוּז לַצָּרָה אֶשְׂחַק לַבְּדִידָה,

כֵּאָז כֵּן עַתָּה אֹהַב אֵל יְשׁוּעָתִי.




2.


יִלְעגוּ לִי הֲמוֹנִים לַעַג אַכְזָרִי,

יַגְלוּנִי הָגְלַת־רֶצַח מִמּוֹשָׁב לִי קָנִיתִי,

בִּשְׁבָטִין רְתִיחִין יָדוּשׁוּ אֶת בְּשָׂרִי,

בְּעַד הָרֶגֶשׁ הָרָם וְאַהֲבָה רָצִיתִי.




3.


יִרְעֲמוּ עַל רֹאשִׁי שׁוֹדְדִים וּרְעָמִים,

יְעַנּוּ אֶת נַפְשִׁי בַּזִּקִּים וּכְבָלִים,

יָשֹׁסּוּ אֶת רְכוּשִׁי וְנַחֲלֵי הַדָּמִים,

דַּם נְפָשׁוֹת נְקִיּוֹת יַגִּירוּ לִנְחָלִים.




4.


אַךְ גֹּאֲלִי חָי! מֵאָז זֹאת יָדַעְתִּי

הוּא יֵרֶא הוּא יֵדַע הוּא יִקּם נִקְמָתִי,

“נָקָם אָשִׁיב לְצָרַי בְּאַפִּי נִשְׁבַּעְתִּי”,

צְרָרוּנִי לְחָצוּנִי בְּעַד רֶגַשׁ תִּקְוָתִי..









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/44951