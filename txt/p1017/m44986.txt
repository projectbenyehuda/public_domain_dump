


	
	דור הולך ודור בא
	



1.


עַל שַׁדְמוֹת הַחַיִּים יִצְמְחוּ הַדּוֹרוֹת,

וְיַד אֲדוֹנֵי הַשָּׂדֶה תָּנִיף הַמַּזְמְרוֹת,

לָאֵלֶּה תָּשִׁית קָצִיר, אֵלֶּה יִמָּחוּ,

וּמֵעָפָר אֲחֵרִים עַל מְקוֹמָם יִצְמָחוּ!




2.


יַד הַבֵּן בַּעֲקֵב אָבִיו אֹחֶזֶת,

הִנְנִי כִּי קָרָאתָ, הִנְנִי תַּחְתֶּיךָ,

וְשָׁם מֵעַל עָבִים בַּת קוֹל מַכְרֶזֶת:

הַדּוֹר! רֵד אֶרֶץ כִּי רַד יוֹמֶךָ..!




3.


גַּם יוֹמִי יָפוּחַ וְנָסוּ הַצְּלָלִים,

וַאֲנִי עִם בְּנֵי דוֹרִי נִבֹּל כַּשִּׁבֳּלִים…

אַךְ מִי מִכֶּם יִפְתּוֹר לִי חֲלוֹמִי,

הֲיוֹצֵא חֲלָצַי יִירַשׁ אֶת מְקוֹמִי?…









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/44986