


	
	אֶת מַהֲלַל פִּי אֱזֹן
	




אֶת מַהֲלַל פִּי אֱזֹן וְגַם רְצֵה, / הֶגְיוֹן לִבִּי שְׁעֵה וְנִדְבוֹת פִּי,

בְּעֵת קָרְאִי ‘מוֹדֶה’ לְךָ – וַאֲנִי / אֵֶתֵּן צֶדֶק לְפוֹעֲלִי [צוֹרְ]פִי.

רְאֵה בְעָנְיִי וְשָׂא לְחֵטְא מַעֲלִי, / רוֹמֵם שִׁפְלִי, רְדֹף [כָּ]ל רוֹדְפִי.

הֱיֵה בְכִסְלִי, נַפְשִׁי שְׁמֹר, אֵלִי, / יָרוֹם רֹאשִׁי וְאֶעֱנֶה חוֹרְפִי.

מְעוֹז צִלִּי וּמִתְּהוֹם מַעֲלִי – / מַה יַּעֲשֶׂה לִי מְהוֹלֲלִי שׁוֹאֲפִי?







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/14800