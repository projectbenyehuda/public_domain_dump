


	
	אֶחְגֹּר חִיל וּמוֹרָא
	




אֶחְגֹּר חִיל וּמוֹרָא, / לַעֲרֹךְ שִׁירָה וְזִמְרָה

לַנֶּאְזָר בִּגְבוּרָה, / מֵכִין הָרִים בְּכֹחוֹ.



בְּמַחְבֶּרֶת אֵיתָנַי / אֶשְׁפֹּך רַעֲיוֹנַי

כְּדַל יַעֲטֹף לְדָר מְעוֹנַי / וְלִפְנֵי יְיָ יִשְׁפֹּךְ שִׂיחוֹ.



[רָ]ם רְכוּבוֹ, / שְׁעֵה אֶבְיוֹן וְנִיבוֹ,

וְרֵיקָם אַל תְּשִׁיבוֹ / בְּהַקְרִיבוֹ אֶת כֹּחוֹ.



הַדָּר בְּרוּם מְעוֹנַי, / רְצֵה [חִ]ין קוֹל אֱמוּנַי,

וּבָטַח בַּיָי / וְהָיָה יְיָ מִבְטַחוֹ.



מָרוֹם מִזְּבוּלָיו / יִרְצֶה רוֹעֵד לְמוּלָיו,

יְחוֹפֵף עָלָיו / עַד יֶאֱסֹף רוּחוֹ.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/14801