


	
	פְּנֵה אֵלַי וּכְבשׁ
	




פְּנֵה אֵלַי וּכְבשׁ אֶת כּוֹבְשִׁי, יְיָ!

עוּרָה, לָמָּה תִישַׁן יְיָ?



אוֹדֶה בָעַמִּים עֻזֶּךָ,

כִּי אֵין לָנוּ צוּר בִּלְתֶּךָ

וְלָכֵן לִישׁוּעָתֶךָ

קִוִּינוּ יְיָ.



בִּיוֵן מְצוּלָה טָבָעְנוּ

וְעַד הֵנָּה לֹא נוֹשָׁעְנוּ;

וּבְכָל זֹאת לֹא נוֹאָשְׁנוּ

מֵרַחֲמֶיךָ, יְיָ.



רְפָאֵנוּ מִשִּׁבְרֵנוּ,

יָהּ, יוֹדֵעַ מַכְאוֹבֵינוּ,

וֶאֱמֹר דַּי לְצָרוֹתֵינוּ,

לְמַעַן שִׁמְךָ, יְיָ.



הַעֲלֵנוּ בִמְהֵרָה,

יָהּ, לָאָרֶץ הַטְּהוֹרָה –

כִּי מִצִּיּוֹן תֵּצֵא תוֹרָה

וּדְבַר יְיָ.



מִקְדַּשׁ צִיּוֹן לָנוּ תִבְנֶה

וּבְרַחֲמִים לָנוּ תִּפְנֶה

וּשְׁלַח לָנוּ אֶת אֵלִיָּה, לִפְנֵי

בּוֹא יוֹם יְיָ.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/15064