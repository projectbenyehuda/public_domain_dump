


	
	אֲמָרַי אֲחַנֵּן בְּזֶמֶר מֻבְחָר
	



סליחה (?)




אֲמָרַי אֲחַנֵּן / בְּזֶמֶר מֻבְחָר,



עֻזְךָ אֲשַׁנֵּן / בְּגָרוֹן נִחָר,



חַסְדְּךָ אֲרַנֵּן / עֲלוֹת שַׁחַר,



וְלִמְאֹד [.]קר / עַד אֵין חֵקֶר –



יְיָ, בֹּקֶר / תִּשְׁמַע קוֹלִי.



בּוֹחֵן לְבָבוֹת / וְרוֹאֶה סְתָרִים



וְחוֹפֵשׂ קְרָבוֹת / וְצוֹפֶה חֲדָרִים



וְרוֹצֶה תְּשׁוּבוֹת / כְּעוֹלוֹת פָּרִים



צוּר דָּר בְּגָבְהֵי / לא יגהה



יִשְׁמַע מֵהֵי־/כָלוֹ קוֹלִי.



רֵאשִׁית חִכִּי / כְּזֶבַח הַקְשֵׁב



וְדִמְעִי כְנִסְכִּי / אָז יֵחָשֵׁב,



וְכוֹנֵן דַּרְכִּי; / בְּעֻזְּךָ הָשֵׁב



לְקִרְיַת נְבוֹנַי / קְהִלּוֹת אֱמוּנָי –



בְּקָרְאִי, יְיָ, / שִׁמְעָה בְקוֹלִי.



מְחִילָה הַמְצֵא / לְשָׁבֵי פֶשַׁע



וְעַמְּךָ הוֹצֵא / מֵחֵטְא וְרֶשַׁע



וְנִיבוֹ תִרְצֶה / וְשַׁוְעוֹ תִּשַׁע.



שְׁמָךְ אַקְדִּישָׁה / בְּנֶפֶשׁ חֲלוּשָׁה,



עֵקֶב אֲשֶׁר שָׁ־/מַעְתָּ בְּקֹלִי.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/20490