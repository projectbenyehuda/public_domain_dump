


	
	רשות לקדיש
	



רשות לקדיש / ר' אברהם אבן-עזרא




גָּדוֹל אֲדֹנָי וּמְהֻלָּל מְאֹד



אֱלֹהֵי גְבֹהַי, / מֵאִיר נְגֹהַי, / אֲדֹנָי אֱלֹהַי / גָּדַלְתָּ מְאֹד.



בְּךָ רָם רֹאשִׁי, / עֻזִּי וְשִׁמְשִׁי / גָּדוֹל – וְנַפְשִׁי / יֹדַעַת מְאֹד.



רוֹדֶה יֶחְדַּל / מֵעַם נִבְדָּל, / וּרְאֵה כִי דַל / יִשְׂרָאֵל מְאֹד.



הָסֵר תּוּגָה/ וּנְטַע סוּגָה, / חִישׁ נָא, כִּי גָ- / דַל כְּאֵב עַד מְאֹד.



מַהֵר יְשׁוּעוֹת / לְשֵׂיוֹת תּוֹעוֹת,/ דַּלּוֹת וְרָעוֹת / תֹּאַר מְאֹד.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/1582