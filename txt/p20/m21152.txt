


	
	לְנַחַל בִּין אֲשֶׁר מָלֵא
	



לר׳ משה




לְנַחַל בִּין אֲשֶׁר מָלֵא גְדוֹתָיו,



וְכוֹכָב בֵּין בְּנֵי עָשׁ מִשְׁכְּנוֹתָיו,



אֲשֶׁר דָּרַךְ נְתִיב יֹשֶׁר וְצֶדֶק,



יְמִינוֹ אָחֲזָה בִּשְׁתֵּי קְצוֹתָיו;



נְדִיבוֹת יוֹם שְׁאַלְתִּיהוּ לְמִי אַתְּ,



וְשָׂח עֶבֶד לְמֹשֶׁה כָּל שְׁנוֹתָיו,



וְלֹא אוֹתִי בְּהוֹן קָנָה, וְאוּלָם



נְחָלַנִי יְרֻשָּׁה מֵאֲבוֹתָיו.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/21152