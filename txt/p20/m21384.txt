


	
	בְּפִי כָל אִישׁ
	



על שם אברהם




בְּפִי כָל אִישׁ מְזִמָּתוֹ,



וְחָכְמַת פִּיו תְּהִלָּתוֹ,



וְאִוַּלְתּוֹ



תְּשׁוּעָתוֹ.



שְׁמַע אֵלַי גְּבִיר הַרְאֵת



בְּכָל חָכְמָה גְּבוּרָתוֹ,



קְחָה רֹמַח בְּיָדֶךָ,



וּרְדֹף צָר וְהִכִּיתוֹ,



וְשִׁית רֹאשׁוֹ בְּתוֹךְ הַשֵּׁם,



וְאוֹת תּוֹכוֹ בְּאַחֲרִיתוֹ,



וּמֵאַחַת עֲשֵׂה שָׁלֹשׁ,



אֲשֶׁר תִּמְצָא בְּתַכְלִיתוֹ,



קְחָה רֵאשִׁית שְׁמִינִיתוֹ,



וְאָחַר כֵּן רְבִיעִיתוֹ;



וְאֵלֶּה הֵם יְסוֹד הַשֵּׁם,



וְתָבֹא עַד תְּכוּנָתוֹ.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/21384