


	
	לָכֵן הָבָה לִי בְרָכָה
	



מוסתג׳אב (?)






[…….]



לָכֵן הָבָה לִי בְרָכָה.



רָנּוּ שָׁמַיִם עֲדֵי עַד,



כִּי שׁוֹלֵחַ מַרְפֵּא וּמִסְעָד,



וּבְתוֹךְ קִרְיָה הַהֲפוּכָה



צִוָּה יְיָ אֶת הַבְּרָכָה.



הָאִירָה אָפְלִי וְחָשְׁכִּי



וּבְנֵה הֵיכָלִי וְסֻכִּי



וְשׁוּבָה לִמְקוֹם אָהֳלָךְ, כִּי



מִיּוֹם חָרְבָה עִיר מְלוּכָה



לֹא אָצַלְתָּ לִּי בְּרָכָה.



מָתַי תִּבְנֶה עִיר תְּהִלָּה?



מָתַי תָּבִיא שְׁנַת גְּאֻלָּה?



תַּשְׁמִיעֵנִי בַהֲמֻלָּה:



קוּם, כִּי עָלְתָה לָךְ אֲרוּכָה!



הִכּוֹנֵן וֶהְיֵה בְּרָכָה!







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20099