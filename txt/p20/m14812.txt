


	
	אֵיכָה אֶשָׂא לְאֵל פָּנַי
	




אֵיכָה אֶשָּׂא לְאֵל פָּנַי, / וַאֲנִי מֵחֲסָדִים עָרוֹם?

בַּמֶּה אֲקַדֵּם אֲדֹנָי, / אִכַּף לֵאלֹהֵי מָרוֹם?



בְּקָרְאִי שְׁמָעֵנִי, מַלְכִּי, / וּרְצֵה שַׁוְעִי כְנִסְכִּי,

וְעָזְרֵנִי עַל אוֹיְבַי, כִּי / רַבִּים לֹחֲמִים לִי, מָרוֹם.



רְאֵה וְהַבֵּט, צוּרִי קְדוֹשִׁי, / וְקַנֵּא לְחֻרְבַּן מִקְדָּשִׁי,

וְלִפְדּוֹת נְפוּצַי מִמּוֹקְשִׁי / שְׁלַח יָדֶיךָ מִמָּרוֹם.



הַשְׁקִיפָה וְחֹן בְּחֶמְלָתְךָ, / כִּי אֵין לָנוּ זוּלָתָךְ,

חַנּוּן וְצַדִּיק; צִדְקָתְךָ, / אֱלֹהִים, עַד מָרוֹם.



מָעוֹז לַדַּל, הַעֲלֵנוּ / מָרוֹם, כִּי לְךָ הוֹחַלְנוּ,

עַד יֵעָרֶה עָלֵינוּ / רוּחַ מִמָּרוֹם.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/14812