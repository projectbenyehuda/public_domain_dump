


	
	פָּעַלְתָּ אֱמוּנוֹת וִישׁוּעוֹת
	



רהיט




פָּעַלְתָּ אֱמוּנוֹת וִישׁוּעוֹת בָּאָרֶץ לְעֵינַי – / מָכוֹן
לְשִׁבְתְּךָ פָּעַלְתָּ יְיָ.



פָּעַלְתָּ בְּכֹחֲךָ הַגָּדוֹל הַכֹּל וַתְּכִינֵהוּ – / כֹּל פָּעַל יְיָ
לַמַּעֲנֵהוּ.



פָּעַלְתָּ רֻבֵּי נִפְלָאוֹת, בָּעוֹלָם חוֹלַלְתָּ, / אֲבוֹתֵינוּ
סִפְּרוּ לָנוּ פֹּעַל פָּעַלְתָּ.



פָּעַלְתָּ הַיֹּשֶׁר וְהָאֱמֶת, לְהוֹדִיעַ הַשּׁוֹאֵל: הֶן כָּל אֵלֶּה
יִפְעַל אֵל.



פָּעַלְתָּ מִשְׁפָּט וּצְדָקָה וְהַשְׂכֵּל תַּשְׂכִּילֵנוּ, / כִּי גַּם
כָּל מַעֲשֵׂינוּ פָּעַלְתָּ לָּנוּ.



פָּעַלְתָּ חֶסֶד נִבְרָאֶיךָ, לוֹ יִתְבּוֹנָנוּ, / עוּזָּה אֱלֹהִים זוּ
פָּעַלְתָּ לָּנוּ.



פָּעַלְתָּ זְכוֹר אוֹת לְבִנְךָ לְמַלֹּאת מַאֲוַיֵּהוּ – / יְיָ,
פָּעָלְךָ בְּקֶרֶב שָׁנִים חַיֵּיהוּ.



פָּעַלְתָּ קְדוֹשִׁים וְלָהֶם תִּצְפֹּן טוּבָךְ, / פָּעַלְתָּ לַחֹסִים
בָּךְ.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20818