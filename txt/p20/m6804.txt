


	
	אנא אבקש לי
	



[אהבה]


אָנָּא אֲבַקֵּשׁ לִי צְבִי / אֶרֶץ צְבִי?

אֶרֶץ צְבִי הִתְקַלְקְלָה



כִּי נַחֲלַת אֵל נוֹחֲלָה



תַּחַת מְלוּכָה – חִלְּלָה / בֵּית הַשְּׁבִי.

בֵּית הַשְּׁבִי לֹא חִלְּלֵךְ,



כִּי אִם בְּרוֹעַ פָּעֳלֵךְ



עַד יַעֲבֹר אֶת גּוֹאֲלֵךְ / רֶגַע חֲבִי.

רֶגַע חֲבִי, כִּי רָחֲבָה



נַפְשֵׁךְ וְנֶפֶשׁ דָּאֲבָה,



וּשְׁנַת גְּאוּלֵךְ קָרְבָה – / מַה תִּדְאֲבִי?

מַה תִּדְאֲבִי? כִּי בָא אֲבִי-



עַד, אַחֲרַי רָץ כַּצְּבִי.



רוּצִי, כְנֶשֶׁר אוֹ צְבִי / אֶת אוֹהֲבִי!








את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/6804