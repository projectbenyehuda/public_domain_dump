


	
	אֱמוּנִים רַחֲצוּ בְמֵי הַתְּשׁוּבָה
	



סליחה




אֱמוּנִים רַחֲצוּ בְמֵי הַתְּשׁוּבָה לֵב מִתְגָּאֵל,



וְהִכָּנְעוּ לִפְנֵי אֱלֹהִים כְּעָנִי וְשׁוֹאֵל,



כִּי לִהְיוֹת יִרְאַת צוּר עַל פְּנֵיכֶם צִוָּה הָאֵל –



אֵלֶּה הַדְּבָרִים אֲשֶׁר דִּבֶּר מֹשֶׁה לְכָל יִשְׂרָאֵל.



נְטוּ מִמֶּנִּי, עֲוֹנוֹת אוֹרְבִים לִי אָרוֹב,



כִּי כָל יוֹם תְּסוֹבְבוּנִי כְּדֵי אַרְבֶּה וְעָרוֹב;



אֶתְמוֹל הֱיִיתֶם מְעַטִּים וּמֵי דִמְעִי חָרַב חָרוֹב –



וְהִנְּכֶם הַיּוֹם כְּכוֹכְבֵי הַשָּׁמַיִם לָרֹב.



יֶדְכֶם תָּקְפָה עָלַי וְהִכְנִיעַנִי שִׂיאֲכֶם,



וּמִנֹּעַר וְעַד זִקְנָה עַל גַּב אֶשָּׂאֲכֶם;



בְּכָל יוֹם תְּבוֹאוּנִי חֲלִיפוֹת לַעְצִיב לִבִּי בְּבוֹאֲכֶם –



אֵיכָה אֶשָּׂא לְבַדִּי טָרְחֲכֶם?



[………]



[………]







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/19663