


	
	אֵל בּוֹרֵא בֹּקֶר וְעֶרֶב
	




אֵל בּוֹרֵא בֹּקֶר וְעֶרֶב / עַד מָה יִתְנַשֵּׂא לְעֵינַי,

הַבּוֹחֵר [בְּשִׁיר עָרֵב] – / וַיָּקָם כַּחְשִׁי בְּפָנַי.



בּוּל עֵץ בָּחַר לוֹ וְסָגַד / וּלְאֶבֶן זָעַק וְקָרָא

[…] שֵׁרֵת וְעָבַד / […..] בְּמוֹרָא,

[…] לו שם וְאֶחָד / עָזַב וַיְהִי לוֹ לְזָרָא;

וַאְנִי לָךְ עַיִן וְקֶרֶב / אֶשָּׂא, כִּי בָךְ מַעֲיָנַי,

צוּר חַיַּי, מָתַי בְּקֶרֶב / צִיּוֹן תַּרְבִּיץ אֶת אֲבָנַי?



רַב לָכֶם, זֵדִים וְשׁוֹנִים, / לֵאמֹר: ‘לָנוּ הַפְּלָאוֹת’,

כי [..]א בן פִּי מְבִינִים / נִבָּא וַיַּחְתֹּם נְבוּאוּת,

זִכְרוּ עֵת הִשְׁלִיךְ אֲבָנִים / [……] &lt;אות&gt;;

וַאְנִי אַךְ צִיָּה וְחֹרֶב / אֶשְׁכֹּן, אָנִיס כָּל שְׂשׂוֹנַי,

כִּי אֶזְכֹּר פָּארָן וְחוֹרֵב / וֶעְזוּז נוֹרָאוֹת בְּסִינַי.



הַלְעוֹלָם יָשׂר בְּשָׂרָיו / עֶבֶד, אוֹ יַעְבִיד בְּעָלָיו?

נָכְרִים יָבֹאוּ שְׁעָרָיו, / זֵדִים הִשִּׂיגוּ גְּבוּלָיו

זֶה לַּשֶׁקֶר כָּל דְּבָרָיו, / זֶה לַּשָּׁוְא יִשָּׂא מְשָׁלָיו,

כִּי כִזְאֵב עֶרֶב וְעוֹרֵב / קָמוּ יַחַד כָּל שְׁכֵנַי;

שִׁיתֵמוֹ כִזְאֵב וְעוֹרֵב, / יֹּאבְדוּ אוֹיְבֶךָ, יְיָ!



'מָשַׁכְתִּי חֶסֶד לְיוֹדְעַי / וּכְמֵאָז עוֹד אֶמְשְכֶנּוּ,

מָכַרְתִּי בֶּן שַׁעֲשֹוּעַי – / וּכְבַת עַיִן
אֶצֳּרֶנּוּ,

אִם הִרְבֵּיתִי לוֹ פְצָעַי / אוֹ הִכִּיתִיו –
אֶחְבְּשֶׁנּוּ!

דוֹדִי אֶבְחַר וַאֲקָרֵב; / אִסְפוּ לִי יַלְדֵי אֱמוּנַי,

וּלְכוּ נָא הָלוֹךְ וְקָרֵב / וְנֵלְכָה בְּאוֹר יְיָ.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/14796