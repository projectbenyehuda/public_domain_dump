


	
	אֲנַחְנוּ בְּנֵי גָלוּת
	




אֲנַחְנוּ בְּנֵי גָלוּת,



דִּכְּאָנוּ הָעֹנִי וְהַדַּלּוּת;



זָעַקְנוּ חָמָס טְרוּדִים,



יְגִיעֵי כֹח לְכוּדִים;



מֵעֵת נְבִיאֵינוּ סָרוּ,



עָלֵינוּ פִּתְאֹם צָרוּ;



קְרָאנוּךָ רַחוּם שְׁמֶךָ,



תֵּפֶן אֵלֵינוּ בְּרַחֲמֶיךָ;



רָעַדְנוּ הַיּוֹם מֵאֵימֶיךָ,



מִי יִסְבֹּל זַעֲמֶךָ;



וּבִתְפִלַּת עָנָיו נְקַדְּמֶךָ,



לָמָה יְיָ יֶחֱרֶה אַפְּךָ בְּעַמֶּךָ.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/21491