


	
	אֵיךְ יִשְׁלָיוּ
	








אֵיךְ יִשְׁלָיוּ



בְלִבִּי קְרָבַי, אֲשֶׁר



כְּיָם יֶהֱמָיוּ;



רֵעַי, קְחוּ נָא בְיָדִי,



יִבְעַר כְּמוֹ אֵשׁ כְּבֵדִי,



עַל נוֹד צְבִי חֵן יְדִידִי.



מַר יִבְכָּיוּ



עֵינַי, כְּטַל יִזְּלוּ



וְלֹא יִדְמָיוּ;



מַטַּע אֲהָבִים וְעֹפֶר,



בּוֹ נִקְבְּצוּ חֵן וְשֶׁפֶר;



נַפְשִׁי פְּדוּת לוֹ וְכֹפֶר



בּוֹ יִרְבָּיוּ;



כָּל מַהֲלָלַי לוֹ



וְלֹא יִכְלָיוּ;



צְרוֹר מֹר וּמִבְחַר עֳפָרִים,



זִכְרוֹ כְּנֵרְדְּ וּכְפָרִים;



יוֹדְעָיו מִכָּל עֲבָרִים



לוֹ יֶאֱתָיוּ,



לִמְצֹא לְצִירִים צֳרִי



בְּעֵת יֶחֱלָיוּ.



מַה נִּפְלְאַתָה אַהֲבָתוֹ



לִי, עֵת רְאוֹתִי דְמוּתוֹ



הוֹדוֹ כְּשֶׁמֶשׁ בְּצֵאתוֹ;



לוּ יֶחֱזָיוּ



יוֹרְדֵי שְׁאוֹל תָּאֳרוֹ



וְיָפְיוֹ, חָיוּ.



אֶבְכֶּה בְנַפְשִׁי לְיַעֲלָה,



תֶּהֱמֶה בְקוֹל מַר כְּיַעֲלָה,



לְדוֹדָהּ, אֲשֶׁר נָד וְגָלָה,



אֵרֵד בְּיָגוֹן שְׁאוֹלָה,



גאר כפרי כס בבראיו



אשׁת אלחביב



אשׁבאר בורי למרדיו.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/21147