


	
	צְבָאוֹת חָמְדוּ
	




צְבָאוֹת חָמְדוּ עֹפֶר טְהוֹר גּוּף,



שְׁמוֹ נִזְכָּר בְּסוֹד מַקְהֵל אֱמוּנוֹת,



וְנִכְתָּב מִכְתָּב הַשֵּׁם בְּסֵפֶר,



וְטוּב זִכְרוֹ אֲחוֹקֵק עַל נְגִינוֹת;



פְּקֹד כָּל טוּר וּמֶנְהוּ אֶגְרְעָה אוֹת,



וְזֶה סָתוּם נְצוֹר הַשִּׁיר בְּבִינוֹת,



בְּאוֹתוֹת הֵם חֲסֵרוֹת שָׁם צְפַנְתִּיו,



וְזֶה טַעַם לְךָ יַגִּיד צְפוּנוֹת.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/21398