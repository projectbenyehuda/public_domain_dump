


	
	אוֹדֶה סִבַּת הַסִּבּוֹת
	








אוֹדֶה סִבַּת הַסִּבּוֹת, המצואים



אֲשֶׁר עָדָיו יְיֻחֲסוּ הַסִּבּוֹת הַנּוֹרָאוֹת



וְהָעִלּוֹת הַנִּפְלָאוֹת;



וּמִבַּלְעֲדָיו אֵין סוֹבֵב,



כִּי הוּא כֹּל יָכוֹל;



רִאשׁוֹן מִבְּלִי רֵאשִׁית



אַחֲרוֹן מִבְּלִי תִכְלָה



חַי מִבְּלִי תְנוּעָה חַיִּים מִבְּלִי מָקוֹם –



בָּרוּךְ כְּבוֹד אֲדֹנָי מִמְּקוֹמוֹ!







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20093