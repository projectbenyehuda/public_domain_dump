


	
	[אֶשְׂבַּע בְּעֵת אֶרְעַב לְהַלֶּלְךָ]
	



רשות

 


אֶשְׂבַּע – בְּעֵת אֶרְעַב לְהַלֶּלְךָ, / וְאֶרְוֶה – בְּיוֹם לַעְבֹד לְךָ אֶצְמָא.



בֶּטַח אֲנִי אֶשְׁכֹּן בְּפַחְדָּתִי / מִמָּךְ, וְאֶלְבַּשׁ כַּמְּעִיל אֵימָה.



רַמְתִּי – בְּיוֹם שַׁחְתִּי לְפָנֶיךָ, אֶשְׁפַּל – אֲבָל קַרְנִי בְךָ רָמָה.



הַרְבֵּה פְדוּת עִמִּי – בְּיוֹם עָבְדִי / לִשְׁמָךְ בְּנֵי אָח גַּם בְּנֵי אָמָה.



מֶה עָרְבוּ כָּל עַצְּבוֹתֶיךָ / לַלֵּב לָרוּחַ וְלַנְּשָׁמָה.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/3843