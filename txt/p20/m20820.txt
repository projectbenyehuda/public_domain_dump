


	
	נֶגֶד אֱמוּנָתְךָ אוֹלִיךְ מְזִמָּתִי
	



רהיט




נֶגֶד אֱמוּנָתְךָ אוֹלִיךְ מְזִמָּתִי – / אֲדֹנָי, נֶגְדְּךָ כָּל
תַּאֲוָתִי.



נֶגֶד בּוֹרְאִי גִילִי וּפַחְדִי, / כִּי כָל מִשְׁפָּטָיו לְנֶגְדִּי.



נֶגֶד רְצוֹנוֹ שִׂיחָתִי אַצְמִיד, / שִׁוִּיתִי יְיָ לְנֶגְדִּי תָמִיד.



נֶגֶד הֲמוֹנוֹ אֲסַפֵּר טוּב טַעְמוֹ – / נֶגְדָה נָּא לְכָל עַמּוֹ.



נֶגֶד מְלָכִים אֲחַוֶּה פַּחְדּוֹ, / כָּל הַגּוֹיִם כְּאַיִן נֶגְדּוֹ.



נֶגֶד בְּרוּאָיו אָרִים קוֹל תַּחֲנוּנַי, / יִהְיוּ נֶגֶד עֵינֵי יְיָ.



נֶגֶד נְדִיבִים הוֹדֵיתִי לְךָ בְּהֶגְיוֹנַי, / כִּי חַסְדְּךָ לְנֶגֶד
עֵינָי.



נֶגֶד עֲנָוִים אַגִּיד רוּחַ חַסְדֶּךָ / כִּי טוֹב נֶגֶד חֲסִידֶיךָ.



נֶגֶד זִיוָךְ שַׂמְתָּ זְדוֹן עֲבָדֶיךָ, / שַׁתָּ עֲוֹנֹתֵינוּ
לְנֶגְדְּךָ.



נֶגֶד רַחֲמֶיךָ הַעֲמֵד בָּנֶיךָ, / לֹא יִתְיַצְּבוּ לְנֶגֶד עֵינֶיךָ.



נֶגֶד אֱמוּנִים אֶעֱרֹךְ הִגָּיוֹן / נֶגֶד פְּנֵי עֶלְיוֹן.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/20820