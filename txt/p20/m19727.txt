


	
	יְחִידָה כַּבְּסִי לִבֵּךְ
	



תוכחה (?)




יְחִידָה כַּבְּסִי לִבֵּךְ בְּבוֹרִית



וְהִזַּכִּי כְסַפִּיר אוֹ זְכוֹכִית;



וְהִתְוַדִּי עֲלֵי פִשְׁעֵךְ, וְחַלִּי



פְנֵי צוּרֵךְ בְּשֶׁבֶר לֵב וּבִבְכִית.



וְהוּא, רַחוּם, יְכַפֵּר לָךְ עֲוֹנֵךְ



וְלֹא יַשְׁחִית, וְתִנָּקִי וְזָכִית;



וְיִמְחֶה מֵעֲלֵי לֶחְיֵךְ דְּמָעוֹת,



וְתִרְאִי כָל אֲשֶׁר קִוִּית וְחִכִּית.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/19727