


	
	[אוֹדֶה לְאֵלִי אֶקְרְאָה בִשְׁמוֹ]
	



רשות לקדיש




אוֹדֶה לְאֵלִי, אֶקְרְאָה בִשְׁמוֹ, / לִבִּי לְשִׁכְנוֹ אֶתְּנָה מִקְדָּשׁ.



בָּאוּ שְׁנוֹת יֶשַע וְנִקְבָּץ / כָּל מָשׂוֹשׂ, וְכָל יָגוֹן כְּבָר חֻדָּשׁ.



רָאוּ שְׁכֵנַי אַחֲרֵי כָלָה / עוֹרִי, אֲשֶׁר יָשׁוּב וְהִתְחַדָּשׁ.



הָאֵל, אֲשֶׁר יִשְׁלַח רְפוּאָה לִי – / אוֹדֶה פְלָאוֹתָיו בְּעַם נִקְדָּשׁ.



מָתַק בְּפִי שִׁיר אֵל, בְּחַלּוֹתִי / פָנָיו בְּיִתְגַּדַּל וְיִתְקַדָּשׁ.
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/4346