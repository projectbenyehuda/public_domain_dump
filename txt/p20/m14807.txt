


	
	אֲסִירִים הֻמְּכוּ
	




אֲסִירִים הֻמְּכוּ / וְאֶל בּוֹר הֻשְׁלְכוּ, / עוֹד יִמָּשְׁכוּ.

קוֹל קוֹרֵא בְאָזְנַי: / ‘בָּנַי נֶאֱמָנַי, / אֶל צִיּוֹן לְכוּ!’

בָּרַח צְבִי, / דּוֹד קָשׁוּר לְנַפְשִׁי, וְשָׁב לְגַנּוֹ

מֵאֶרֶץ צְבִי, / כִּי הִגְדִּיל עֲוֹנִי בֵינִי וּבֵינוֹ;

וּבְבֵית הַשְּׁבִי / סֻגַּרְתִּי, וְנֵרוֹתַי בֶּאֱשׁוּנוֹ

כָּבוּ דָעֲכוּ, / אוֹרַי חָשְׁכוּ, / יָמַי נִזְעֲכוּ,

אֵין חֵפֶץ בְּשָׁנַי – / וְיַד שׂוֹטְנַי מְעַנַּי / מִפִּי וּפָנַי רֹק

לֹא חָשְׂכוּ.



'רַעְיָתִי, חֲכִי / כִּמְעַט קָט וְאָבִיא צְרִי צִירֵךְ,

כִּי עוֹד תִּמְלְכִי / עַל אוֹיְבִים אֲשֶׁר הִגְלוּךְ מִדְּבִירֵךְ,

יוֹ[ם…] תִּדְרְכִי / […] יִשְׂמְחוּ לְשִׁבְרֵךְ –

שְׁחוֹח יֵלְכוּ, / עָפָר יִלְחֲכוּ, / עֹרֶף יַהְפְכוּ

לְפָנַיִךְ, וְעֵינַי / אָשִׂים עַל זְקֵנַי / שׁוֹפְטַי קְצִינַי

[…&lt; כוּ&gt;].



מַה תִּשְׁתּוֹחֲחוּ, / בָּנַי? יַחֲלוּ לִי, אֲנִי אֲרִימְכֶם.

מַה תֵּאָנְחוּ? / דֹמּוּ, כִּי כְּחוֹתָם עַל יַד אֲשִׂימְכֶם.

כשימכם […&lt;חוּ&gt;] / יַעְמֹד זַרְעֲכֶם וְשִׁמְכֶם.

לַמּוֹעֵד חֲכוּ– / וְעוֹלוֹת תַּעְרְכוּ / וְיַיִן תִּסְּכוּ

וִיכַהְנוּ מְכַהְנַי, / יַעַמְדוּ לְפָנַי / שָׁרַי וְנוֹגְנַי,

בֵּיתִי יַחְנְכוּ.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/14807