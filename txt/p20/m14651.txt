


	
	לָנוּ כַּטַּל תִּהְיֶה... אָמִיר אֵל הֶאֱמִירוֹ
	




לָנוּ כַּטַּל תִּהְיֶה, / נִפְרַח כַּשּׁוֹשַׁנָּה.

יִמָּלֵא פִינוּ שְׂחוֹק / וּלְשׁוֹנֵנוּ רִנָּה!



אָמִיר, אֵל הֶאֱמִירוֹ – / שַׁח גַּבְהוּת קוֹמָתוֹ.

מִיּוֹם שָׁמַם עִירוֹ / וְגָלָה מֵאַדְמָתוֹ,

גָּדַל עָלָיו שִׁבְרוֹ – / אָכֵן עַל אַשְׁמָתוֹ!

וּגְבֶרֶת תַּחַת יַד / הָאָמָה מִתְעַנָּה,

וּלְהַכְבִּיד מַס עָלַי / אוֹיַבְתִּי מִתְאַנָּה.



'בִּתִּי לָמָּה זָחֲלָה / מֵאוֹיְבִים דָּת שָׁנוּ?

אֱעֱשֶׂה כָּל מַה שָׁאֲלָה / מִמֶּנִּי, יוֹם "פַּנּוּ

דֶּרֶך" קוֹל אֶקְרָא “וְלָהּ / כֶּרֶם חֶמֶר עַנּוּ”;

וַאֲנִי יְיָ נוֹצְרָהּ, / לִרְגָעִים אַשְׁקֶנָּה,

פֶּן יִפְקֹד עָלֶיהָ / לַיְלָה וְיוֹם אֶצֳּרֶנָּה.'







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/14651