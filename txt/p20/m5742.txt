


	
	[אוֹדֶה לְךָ חִזְקִי נֶצַח]
	



רשות לברכו




אוֹדֶה לְךָ, חִזְקִי, נֶצַח וְאֶרְחָמְךָ,



כִּי אֵל מְנַת חֶלְקִי אַתָּה, אֲרוֹמִמְךָ.



בֹּקֶר לְךָ אֶעֱרֹךְ זֶמֶר לְפִי יָכְלִי,



אַךְ לֹא כְּפִי טוּבְךָ וְתַעְצֻמְךָ.



רַמְתָּ וְגָבַהְתָּ עָלַי וְגָדַלְתָּ



לִמְאֹד, וְנַעְלֵיתָ עַל כָּל בְּעֹז רוּמְךָ.



הַקְשֵׁב לְקוֹל שַׁוְעִי, מַלְכִּי וֵאלֹהַי,



רַגְלַי בְּמַעְגָּלָךְ יַשֵּׁר וְגַם תָּמְכָה.



מַה טּוֹב וּמַה נָּעִים זִכְרָךְ, אֲנִי עַל כֵּן



תָּמִיד אֲהַלֶּלְךָ וַאְבָרְכָה שִׁמְךָ.








את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/5742