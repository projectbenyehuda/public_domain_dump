


	
	רשות לשמיני עצרת
	



רשות לשמיני עצרת / ר' אברהם אבן-עזרא


אֵלִי, אֲהַלֶּלְךָ בְּבֹר / לֵבָב בְּתוֹךְ מַאֲסָר וּבוֹר.



בּוֹרֵא נְפָשׁוֹת מִמְּקוֹר / קֹדֶשׁ, מְקוֹם שֵׂכֶל וְאוֹר.



רַבּוּ פְלָאָיו מֵחֲקֹר, / עָצְמוּ וְלֹא אֵדַע סְפֹר.



הַשָּׂם שְׁלוּחָיו חֹם וְקֹר, / רוּחַ וְשֶׁלֶג עִם כְּפוֹר,



מֵהֶם פְּנֵי אָדָם, פְּנֵי / אַרְיֵה, פְּנֵי נֶשֶׁר וְשׁוֹר.








את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/4802