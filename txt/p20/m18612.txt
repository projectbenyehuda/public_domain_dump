


	
	אֵל נֶאְדַּר בַּקֹּדֶשׁ
	



תוכחה (ליום הכיפורים)


אֵל נֶאְדַּר בַּקֹּדֶשׁ / צִוָּה אַנְשֵׁי קֹדֶשׁ



לְהִתְעַנּוֹת יוֹם קֹדֶשׁ / בֶּעָשׂוֹר לַחֹדֶשׁ.



בְּצֵאת כֹּהֵן לְאֵל עֶלְיוֹן / לְאוֹהֲבוֹ – קִדְּמוֹ בְהֶגְיוֹן



בְּרָכָה, אוֹתוֹ בִּשֵּׂר, / וַיִּתֶּן לוֹ מַעֲשֵׂר.



רָאָה תָם חֲלוֹמוֹתָיו / וְנֶדֶר פָּצוּ שְׂפָתָיו:



מַה תִּתֵּן מִשֶּׁלָּךְ – / עַשֵּׂר אֲעַשְּׂרֶנּוּ לָךְ!



הִזְהִיר הָאֵל עַמּוֹ / לְכַבֵּד כָּל מְכַבֵּד שְׁמוֹ:



תֵּן לָהֶם בִּשְׁנָתְךָ / כָּל מַעֲשַׂר תְּבוּאָתְךָ!



מַעֲלַת עֲבוֹדַת גְּבוֹהִים / וּמִשְׂרַת בֵּית אֱלֹהִים



לְמַקְטִיר קְטֹרֶת, יָסֵר / מַעֲשֵׂר מִן הַמַּעֲשֵׂר.



חֻקִּים צַדִּיקִים שָׂם / בְּכָל הַמַּעֲשִׂים, וּמִכְסָם –



לָתֵת לַשֵּׁם בְּרָצוֹן / מַעֲשַׂר בָּקָר וָצֹאן.



זְמַן בֹּקֶר וָעָרֶב / חַי וּתְבוּאָה לְקָרֵב –



כֶּבֶשׂ לְעוֹלָה שְׂרֵפָה / וַעֲשִׂירִית הָאֵיפָה.



קַוּוּ, נְגוּעִים, לְצוּרְכֶם / וְעוֹד יֵאָצֵר לָכֶם:



קְחוּ כִנּוֹרוֹת וְשׁוֹרֲרוּ, / בְּנֵבֶל עָשׂוֹר זַמְּרוּ!







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/18612