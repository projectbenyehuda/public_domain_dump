


	
	לְךָ אֵל חַי
	



על ספר ״שפה ברורה״ לר׳ שלמה


לְךָ אֵל חַי זְרוֹעַ עִם גְּבוּרָה,



וְכָל יָמִין חֲלוּשָׁה בָּךְ עֲזוּרָה,



בְּשׂוּמְךָ בֶאֱנוֹשׁ רוּחַ טְהוֹרָה,



בְּהֵיכַל כֵּס כְּבוֹד שִׁמְךָ קְשׁוּרָה;



וְזֹאת חָכְמַת לְשׁוֹן תּוֹרָה וּמִקְרָא,



אֲשֶׁר מִכָּל לְשׁוֹנוֹת הִיא יְתֵרָה,



מְהֻלֶּלֶת כְּמוֹ אֶבֶן יְקָרָה,



תְּהִי עַל רֹאשׁ שְׁלֹמֹה כַּעֲטָרָה,



לְאַבְרָהָם בְּנוֹ מֵאִיר שְׁמוּרָה.



לְדוֹר וָדוֹר בְּכָל רֶגַע זְכוּרָה,



בְּלֵב מַשְׂכִּיל וְעַל פִּיהוּ נְצוּרָה,



הֲכִי קָרָא שְׁמָהּ שָׂפָה בְּרוּרָה.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/21164