


	
	אָשִׁיר בְּשֵׁם מַלְכִּי
	



רשות




אָשִׁיר בְּשֵׁם מַלְכִּי, / מָנוֹס בְּיוֹם צַר לִי,



בָּרוּךְ אֲדֹנָי, כִּי / הִפְלִיא חֲסָדוֹ לִי.



רַגְלַי בְּמֵישָׁרִים / עָמְדָה בְמַקְהֵלִים,



לָכֵן תְּנוּ שִׁירִים, / בָּנִים, וְשִׁמְעוּ לִי:



הָבוּ בְּכִנּוֹרִים / בַּתֹּף וּבַחְלִילִים



זִמְרָה, וְחַלּוּ כִי / יִשְׁמַע אֲדֹנָי לִי.



מָרוֹם, שְׁעֵה רַחְשִׁי / וּשְׁמַע בְּפִלּוּלִי:



חָתָן תְּנָה רֹאשִׁי, / אֵל שִׂמְחַת גִּילִי.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/19669