


	
	אֱלֹהֵי תְהִלָּתִי בְּשִׁמְךָ אֲשַחֶרְךָ
	








אֱלֹהֵי תְהִלָּתִי, בְּשִׁמְךָ אֲשַחֶרְךָ / וְזִכְרָךְ פְּאֵר עוֹלָם – וְאֵיךְ פִּי יְפָאֶרְךָ?

בְּהִתְבּוֹנְנִי כִי סוֹד בְּרוּאִים תְּהִלָּתָךְ – / לְבָבִי בְּךָ יֶהְגֶּה, לְשׁוֹנִי תְּסַפֶּרְךָ.

רְצוֹנִי לְהִבָּדֵל לְשִׁמְךָ, וְאֵיכָה לֹא / תְּחַפֵּשׂ חֲדַר בֶּטֶן – וְנִשְׁמַת אֱנוֹשׁ נֵרְךָ?

הֲלֹא אַתְּ מְעוֹן כָּל דּוֹר וְגֵר הִנְנִי עִמָּךְ – / פְּרֹשׂ חַסְדְּךָ עָלַי וְאַל תַּעֲזֹב גֵּרְךָ!

מְשׂוֹשִׂי בְּךָ תָמִיד, וְכָל אַחֲלֵי נַפְשִׁי – / הֱיוֹתִי לְעוֹלָם חַי לְמַעַן אֲזַמֶּרְךָ.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/27988