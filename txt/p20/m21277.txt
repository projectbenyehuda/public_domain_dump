


	
	תְּפִלָּה רְבִיעִית אֱמוּנִים יְכוֹנֵנוּ
	



קרובה לנעילה





א. מגן


תְּפִלָּה רְבִיעִית אֱמוּנִים יְכוֹנֵנוּ, / אֲרוֹמִמְךָ עִמָּהֶם
וְאַתָּה עֲנֵנוּ.



בְּקָרְאֵנוּ נִחַר גְּרוֹנֵנוּ, / גָּדוֹל חַסְדְּךָ אִם גָּדוֹל
עֲוֹנֵנוּ.



דּוֹר לְדוֹר יַגִּיד חֲסָדֶיךָ – וּתְבוֹנֶנּוּ, / הֲדַר כְּבוֹד הוֹדֶךָ
הִשְׁכַּנְתָּ בְמַחֲנֵנוּ,



וְאֹרְחוֹתֶיךָ הַנְּבִיאִים יְשַׁנֵּנוּ, / זֵכֶר רַב טוּבְךָ יַבִּיעוּ
וְצִדְקָתְךָ יְרַנֵּנוּ.



ככתוב…




כ׳רוג׳


חַנּוּן, אַתָּה חִיִּיתָ נַפְשִׁי, / וְטוֹב גְּמַלְתַּנִי וּמִחְיַת
נַפְשִׁי –



יוֹדוּךָ קְרָבַי, מָגִנִּי וְשִׁמְשִׁי, / כְּבוֹדִי וּמֵרִים רֹאשִׁי.



ב. מחיה




כְּבוֹד אֱמוּנָתְךָ מְקַיֶּמֶת / לְהוֹדִיעַ סוֹדְךָ פֶּתִי-מַחְכֶּמֶת,



מַלְכוּתְךָ בְּעַד שִׁמְךָ נוֹאֶמֶת: / סוֹמֵךְ הוּא לְנוֹפֵל וּמְאַשֵּׁר
נִפְעֶמֶת,



עֵינֵי כֹל אֵלָיו, בְּשָׁלוֹם נִלְחֶמֶת – / פּוֹתֵחַ יָד כּוֹתֶבֶת
וְחוֹתֶמֶת;



צַדִּיק בִּדְרָכָיו יְחַיֶה וְיָמֵת, / קָרוֹב יְיָ לְכָל קוֹרְאָיו
אֲשֶׁר יִקְרָאוּהוּ בֶאֱמֶת.



ככתוב…




כ׳רוג׳




רְצוֹן אֵל יְפִיקוּן בָּנִים רְצוּיִים, / שׁוֹמֵר אֲשׁוּרֵימוֹ, בַּל
יִהְיוּ נְטוּיִים,



תְּהִלַּת יְיָ תָּבִין פְּתָיִים / לֵאוֹר בְּאוֹר הַחַיִּים.






ג. משלש




הַלְלוּיָהּ, בָּנִים מִבֹּקֶר נִצָּבִים! הַלֲלִי נַפְשִׁי גַּם אַתְּ
בַּכְּתוּבִים!



אֲהַלְלָה שְׁמוֹ, לֵאמֹר בַּשָּׁבִים: / אַל תִּבְטְחוּ בִנְדִיבִים,



תֵּצֵא רוּחָם – יְשׁוּבוּן לָרְגָבִים; / אַשְׁרֵי הָעָם שִׂבְרוֹ עַל
יוֹשֵׁב כְּרוּבִים,



עוֹשֶׂה שָׁמַיִם וּמְכֻסֶּה בֶּעָבִים, / עֹשֶׂה מִשְׁפָּט לָעֲשׁוּקִים,
נֹתֵן לֶחֶם לָרְעֵבִים.



ככתוב…




ד. עסתריוטה




יִמְלֹךְ יְיָ לְעוֹלָם, אֱלֹהַיִךְ צִיּוֹן לְדֹר וָדֹר, הַלְלוּיָהּ!



כִּי טוֹב לְהֹדוֹת לַייָ, / בּוֹנֵה יְרוּשָׁלַיִם יְיָ.



יִמְלֹךְ הָרוֹפֵא לַנֶּעֱצָבִים, / מוֹנֶה מִסְפָּר לַכּוֹכָבִים.



יִמְלֹךְ [……………………]







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/21277