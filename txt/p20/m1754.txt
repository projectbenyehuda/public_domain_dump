


	
	[אָרְחוֹת אֱלֹוהַּ עָמָדוּ]
	




אָרְחוֹת אֱלֹוהַּ עָמָדוּ



עַל סוֹד שְׁנַיִם נִצְמָדוּ,



צוּרוֹת לְצֹרֶךְ נִפְרָדוּ



שָׁת בַּעֲבוּר יִתְאֶחָדוּ.



הֵם פָּעֳלוֹ, / כִּי גֹּלוֹ / מִכֹּל, וְלֹא / רַע יְגוּרֵהוּ.



כָּל חוֹלְלוֹ / יֵשׁ – נוֹחֲלוֹ, / אִם קִבְּלוֹ – / לֹא יְשׁוּרֵהוּ.


  


בִּנְטוֹת כְּבוֹד אֵל שַׁפְרִירוֹ



עַל רֹאשׁ כְּבוּדָה הִגְבִּירוֹ,



נִמְשָׁךְ וְנִשָּׂא אֶל אוֹרוֹ –



כִּנְשׂוֹא צְבִי הַחֵן עֶדְרוֹ.



אַט נִהֲלוֹ / אֶל אָהֳלוֹ, / כִּי סִבְלוֹ / עַל מְעִירֵהוּ.



הִתְחוֹלֵל, / הִתְנַחֲלוּ – / עַד חַלְּלוֹ / חֹק – וְאַשְׁרֵהוּ.


  


מַה נַּאֲוָה חֵיל נִכְבָּדָיו,



יֵדַע אֲשֶׁר אַל בִּלְעָדָיו,



יָרוּץ כְּרוּץ חוֹשֵׁק עָדָיו.



יַעַל וְיוֹרִיד גְּלִיל יָדָיו,



הוֹדוֹ מְלֹא / עוֹלָם, וְלוֹ / כֹּל כִּי אֱלֹ- / הִים קְדוֹשִׁים הוּא,


[… לו /… לו /… לו /… לו ]






את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/1754