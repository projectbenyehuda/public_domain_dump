


	
	אֵלִי אֵלִיָּה הַנָּבִיא הָבֵא נָא
	



(הבדלה)


אֵלִי אֵלִיָּה הַנָּבִיא הָבֵא נָא!



בּוֹ יִרְתֹּם רִכְבּוֹ / נָע בַּשְּׁבִי כִּי בוֹ



לֹא שָׁכַב לִבּוֹ, / גַּם לֹא רָאָה שֵׁנָה.



רַב מַחְלִי בִּרְאוֹת / כַּחְשִׁי – וּמְשַׂנְאוֹת



יָפוֹת וּבְרִיאֹת / בָּשָׂר, וַתִּרְעֶינָה.



הַשְׁקֵה, צוּר, מֵי רֹאשׁ / צַר עֵינָיו יִלְטֹשׁ,



יוֹם עֵינַי לִקְדוֹשׁ / יִשְׂרָאֵל תִּשְׁעֶינָה.



מָתַי תַּרְאֶה אוֹת / יֵשַׁע אֶל קוֹרְאוֹת



לָךְ, וּלְךָ נוֹשְׂאוֹת / קוֹלָן וַתִּבְכֶּינָה?



מַלְאַךְ הַגּוֹאֵל / לִפְנֵי דַל שׁוֹאֵל



אָנָּא, הָאֵל, אֵל / אַבְרָהָם, הַקְרֵה נָא!







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/19034