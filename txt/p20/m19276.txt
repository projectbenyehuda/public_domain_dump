


	
	אֲנִי אֲנִי בְּתוֹךְ אֲנִי
	



אהבה






אֲנִי אֲנִי / בְּתוֹךְ אֲנִי



וּמַחֲנִי / כְּמוֹ אֳנִי



בְּיַם עֳנִי; / וְהִנֲּנִי,



בְּחַנְּנִי / לְמַעֲנִי, / כְּאוֹבוֹת;



בְּחַבְּלִי / בְּאָהֳלִי,



בְּמַעֲלִי / בְּפוֹעֲלִי



מְחוֹלֲלִי / וְגוֹאֲלִי,



בְּסִכְלִי / בְּעַקְּלִי / נְתִיבוֹת.



רְעוּץ אֲרִי / בְּלִי צֳרִי,



דְּחוּי חֳרִי / בְּשׁוֹרֲרִי



מְצוֹרֲרִי – / וְזֶה פְּרִי



דְּבַר מְרִי, / בְּבַקְּרִי / מְשׁוּבוֹת.



מְכוֹן צְבִי / בְּתַעֲבִי –



וְאוֹהֲבִי / דְּמוּת צְבִי,



וְסוֹחֲבִי / וְיֵרְדְּ בִּי



בְּבֵית שְׁבִי / בְּאַף – לְבִי / קְרָבוֹת.



חֲסִין, לְכָה / וְאֶשְׁלְךָ



וְחֶבְלְךָ / פְּדֵה לְךָ



בְּגָדְלְךָ; / וְעֻלְּךָ



וְסִבְלְךָ / וְאָפְלְךָ – / לְאוֹיְבוֹת!



חֲדַד מְכוֹר / וְחֵת עֲכוֹר



וְלוֹ הֲכוֹר / וּפִיו סְכוֹר,



בְּבוּז נְכוֹר / עֲדֵי שְׁכוֹר



וְאַךְ זְכוֹר / לְבֶן בְּכוֹר / אֲהָבוֹת;



וְשׁוּב שְׁנֵה / וְחִישׁ פְּנֵה



כְּיוֹם סְנֶה, / וְעַם קְנֵה



וְעִיר בְּנֵה / וְתַחֲנֶה,



וְתַעֲנֶה / לְנַעֲנֵה / לְבָבוֹת:



׳אֲקָרְבֵם, / אֲשַׂגְּבֵם



וְאֶקְּבֵם, / אֲשׁוֹבְבֵם,



אֲיַשְּׁבֵם, / אֲסוֹבְבֵם,



אֲחוֹבְבֵם / וְאֹהֲבֵם / נְדָבוֹת.׳







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/19276