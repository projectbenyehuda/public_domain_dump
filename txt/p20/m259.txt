


	
	[אֶת פְּלִיאוֹת שֵׁם מְחוֹלֵל]
	



רשות לנשמת




אֶת פְּלִיאוֹת שֵׁם מְחוֹלֵל



כָּל מְחוֹלֵל אֵיךְ יְמַלֵּל?



בָּא בְסוֹד מַעֲשָׂיו וְיָרִים



אֶת קְדוֹשָׁיו, פֶּן יְחַלֵּל.



רִחֲפוּ רוּחוֹת חֲסָדָיו



עַל לְבָבוֹ עַד יְפַלֵּל.



הוּא יְאַשֵּׁר כָּל אֲהוּבָיו,



כַּאֲשֶׁר עֹזְבָיו יְהוֹלֵל.



מָה אֱנוֹשׁ כִּי תִזְכְּרֶנוּ? –



וַתְּלַמֵּד בִּין לְעוֹלֵל!



הַגְּוִיָּה – בָּךְ תְּמַכְתָּהּ,



הַנְשָׁמָה לָךְ תְּהַלֵּל.


 






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/259