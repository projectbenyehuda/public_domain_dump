


	
	אות אל גאה
	



אות אל גאה / ר' אברהם אבן-עזרא


אוֹת אֵל גֵּאֶה / יוֹם יוֹם אֶרְאֶה / כּוֹנַנְתָּ אֶ- / רֶץ וַתַּעְמֹד.



יְיָ מֶלֶךְ, / יְיָ מָלָךְ, / אֲדֹנָי אֱלֹהַי / גָּדַלְתָּ מְאֹד.



בְּקִרְבִּי קְדוֹשִׁי, / אֵיכָה אֶשִׁי / זִכְרוֹ – וְנַפְשִׁי / יוֹדַעַת מְאֹד!



רוּחֲךָ טוֹבָה / תּוֹרֶה נְתִיבָה / לִי, כִּי רְחָבָה / מִצְוָתְךָ מְאֹד.



הֵן קָדַמְתָּ, / עַל כָּל רַמְתָּ, / כִּי עָצַמְתָּ / מִמֶּנּוּ מְאֹד.



מַרְאֶה עֵינַי / וּמִשְׁמַע אָזְנַי: / גָּדוֹל אֲדֹנָי / וּמְהֻלָּל מְאֹד!








את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/5186