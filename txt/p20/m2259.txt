


	
	אֶחָד בְּפִי גְדוּדוֹ
	



[אופן]


אֶחָד בְּפִי גְדוּדוֹ / נִקְרָא בְהֵיכָלוֹ,



אֵין אָב וְאֵם בְּסוֹדוֹ, / גַּם בֵּן וְאָח אֵין לוֹ!

בָּרָא בְנִיב לְשׁוֹנוֹ / וּדְבַר שְׂפָתַיִם,



בָּרָא כְפִי רְצוֹנוֹ / אֶרֶץ וְשָׁמַיִם,



וַיְכַל בְּיַד גְּאוֹנוֹ – כִּי לֹא בְיָדַיִם;



וַיְצַו זְבוּל פְּקִידוֹ – / לָרוּץ בְּמַעְגָּלוֹ,



יָרוּץ – וְרָץ לְעָבְדוֹ / שֶׁמֶשׁ בְּגַלְגַּלּוֹ.

רָם הֶעֱמִיד לְפָנִים / חַיּוֹת, וּבִיסוֹדָם



רֶגֶל וְשׁוֹר וּפָנִים, / נֶשֶׁר עִם פְּנֵי אָדָם.



נִפְלָא בְּלֵב מְבִינִים / סוֹדָם, וְסוֹד יָדָם –



סוֹד נֶעֱלַם יְסוֹדוֹ, / כִּי סוֹד אֱלוֹהַּ לֹא



יַשִּׂיג אֱנוֹשׁ בְּעוֹדוֹ, / תַּעְמֹד בְּפַח רַגְלוֹ.

הוּכַן לְךָ בְמִשְׂרָה / כִּסֵּא, אֱנוֹשׁ רִמָּה.



אִם נַפְשְׁךָ לְתוֹרָה / תִּיגַע וְלִמְזִמָּה –



לֹא בֶהֱיוֹת גְּבִירָה / אָמָה אֱלֵי אָמָה –



אָז יַעֲמֹד בְּעָמְדוֹ / הַלֵּב וְרָם דִּגְלוֹ,



עִם כָּל יְקָר בְּיָדוֹ / צָפוּן לְתַגְמוּלוֹ.








את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/2259