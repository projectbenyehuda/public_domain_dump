


	
	אֲמָרִים עִמָּכֶם קְחוּ
	




אֲמָרִים עִמָּכֶם קְחוּ, / אֱמוּנִים, וּמַה תִּשְׁתּוֹחֲחוּ?

בְּחֶסֶד אֲבִיכֶם בִּטְחוּ, / כִּי חַנּוּן וְרַחוּם הוּא.

בְּדַבְּרוֹ אוֹיֵב גְּבוֹהָה / וְהִרְחִיב פֶּה וְלֹא רָהָה –

יַעַל עַל לֵב, כִּי הַ-/ מִּשְׁפָּט לֵאלֹהִים הוּא!

רְאוּ מַה נּוֹרָא מַעֲשֵׂה / הָאֵל; וְאִישׁ בּוֹ יֶחֱסֶה –

עַל כָּל פְּשָׁעָיו יְכַסֶּה, / כִּי חָפֵץ חֶסֶד הוּא.

מְבִינִים בְּיָכְלָם יִשְׁרַת- / דְּבָרְךָ כַּסֵּה בְּאֶבְרַת

כְּנָפֶיךָ, כִּי עֶזְרַת / אֲבוֹתֵינוּ אַתָּה הוּא!







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/15070