


	
	אוֹת אֵל גֵּאֶה
	






אוֹת אֵל גֵּאֶה / יוֹם יוֹם אֶרְאֶה, / כּוֹנַנְתָּ אֶ-/ רֶץ וַתַּעֲמֹד.

יְיָ מֶלֶךְ, / יְיָ מָלָךְ, / אֲדֹנָי אֱלֹהַי / גָּדַלְתָּ מְאֹד.

בְּקִרְבִּי קְדשִׁי, / אֵיכָה אֶשִׁי / זִכְרוֹ – וְנַפְשִׁי / יוֹדַעַת
מְאׂד!

רוּחֲךָ טוֹבָה / תּוֹרֶה נְתִיבָה / לִי, כִּי רְחָבָה / מִצְוָתְךָ
מְאֹד.
הֵן קָדַמְתָּ, / עַל כֹּל רַמְתָּ, / כּי עָצַמְתָּ / מִמֶּנּוּ מְאׂד.

מַרְאֶה עֵינַי / וּמִשְׁמַע אָזְנַי: / גָּדוֹל אֲדׂנָי / וּמְהֻלָּל
מְאׂד!











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/13401