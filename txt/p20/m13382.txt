


	
	אֶבְטְחָה עַל פֹּעֲלִי
	






אֶבְטְחָה עַל פֹּעֲלִי עַד אֶגְוְעָה, / אֶשְׁכְּנָה בֶּטַח וְלֹא
אֶתְרוֹעֲעָה.

בּוֹ לְבַדּוֹ אֶעֱמֹד, לֹא אֶפְשְׁעָה, / אֶגְבְּהָה בִשְׁמוֹ וְלִשְׁמוֹ
אֶכְרְעָה.

רַחֲמָיו רַבִּים וְנַפְשִׁי יָדְעָה / כִּי תְחִי עוֹד, אִם בְּקוֹלוֹ
שָׁמְעָה.

מַחֲזֵה פָנָיו בְּמַעְשָׂיו אֶפְגְּעָה, / הֵן תְּמוּנָתוֹ בְּהָקִיץ
אֶשְׂבְּעָה.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/13382