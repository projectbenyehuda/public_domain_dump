


	
	…. לוֹחֲצֵינוּ אֲשֶׁר שָׁבְרוּ
	



קינה לט׳ באב






[א……] לוֹחֲצֵינוּ



אֲשֶׁר שָׁבְרוּ [……..וב] אונם מְאֹד הִרְבּוּ פְּצָעֵינוּ,



אֲכָלוּ[נִי], / כִלּוּנִי / וְהֵשַׁמּוּ מְעוֹנֵינוּ.





בְּבֹא הַצַּר / אֲשֶׁ[ר] הֵצַר / בְּשַׁעֲרֵי יְרוּשָׁלַיִם



מְנֻדָּחָה, / אֲשֶׁר לָקְחָה / בְּחַטָּאתָהּ כִּפְלַיִם,



וְשָׁת בֵּית אֵל / וְהַהַרְאֵל / מִרְמָס לְכָל רַגְלַיִם,



וְקוֹל יִלְלוֹת / עִיר הַתְּהִלּוֹת / נִשְׁמַע עַד אֶגְלַיִם –



לְזֹאת נַחְגְּרָה / וְנִתְאַזְּרָה / לְבוּשׁ שַׂקִּים בְּמָתְנֵינוּ.





רשפים נאתו בי נבערה אֵשׁ בְּאֵשׁ נֻפָּחָה,



וַתֹּאכַל / הַהֵיכָל / וְהָאוּלָם וּמִזְבֵּחָה;



אֵל נוֹרָא / יִקְרָא / לְמִסְפֵּד מַר וּלְקָרְחָה,



וְאֶרְאֶלִּים יִצְעֲ־/קוּ חוּצָה / עֲלֵי פֶרֶץ וּצְוָחָה,



וְאַב הֲמוֹנִים / בְּתַחְנוּנִים / בְּכִי הִרְבָּה וַאֲנָחָה,

וְאֵל הוֹמֶה / הֵשִׁיב: וּמֶה / לִידִידִי בְּבָתֵינוּ?



הַעַל אֵל / תְּהִי, הָאֵל, / מִתְאַפֵּק לְצָרֵינוּ –



כִּי תֶחֱשֶׁה / לְגוֹי קָשֶׁה / אֲשֶׁר בִּלָּה בְּשָׂרֵנוּ,



אֲשֶׁר כִּלָּה / בְּלִי חֶמְלָה / בְּיָגוֹן אֶת שְׁאֵרֵנוּ?



אַל דֳּמִי לָךְ / עַל זְבוּלָךְ / וְעַל כֹּבֶד שִׁבְרֵנוּ!



כִּי לוּלֵא / שְׁמָךְ מֻפְלָא, / אֲשֶׁר הָיָה בְעֶזְרֵנוּ,



מוֹנֵינוּ / מְעַנֵּינוּ / אֲזַי חַיִּים בְּלָעוּנוּ.



מִמְּעוֹנְךָ / וְחֶבְיוֹנְךָ / הַשְׁקִיפָה בְּהַר צִיּוֹן;



הֲשִׁמֵּם, / יִתְרוֹמֵם, / וְצָרַי שִׁית לְכִלָּיוֹן!



לַהֲמוֹנָם / וּשְׁאוֹנָם / יְהִי כַּחֲלוֹם חִזָּיוֹן,



וְהַר קֹדֶשׁ / יִתְחַדֵּשׁ, / בְּרֹאשׁ הָרִים יְהִי עֶלְיוֹן,



וית […/ אנו תְּשִׁיתֵהוּ, קְדוֹשֵׁנוּ,



ככ׳ והיה באחרית הימים נכון יהיה הר בית וכו׳







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/19659