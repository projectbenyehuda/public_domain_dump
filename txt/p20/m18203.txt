


	
	אֱמוּנָתְךָ רַבָּה לְדוֹר דּוֹרִים (פזמון ליום הכיפורים)
	




אֱמוּנָתְךָ רַבָּה / לְדוֹר דּוֹרִים בְּלִי חֵלֶף;



הַפְלֵא אוֹת וְסִבָּה / תֹּם דְּרָכֶיךָ לְאַלֵּף



עַם בַּבֹּקֶר בָּא, / וְשִׁחֶרְךָ בְּלִי סָלֶף –



כִּי טוֹב יוֹם בַּ-/חֲצֵרֶיךָ מֵאָלֶף.



בְֶּאֱמֶת שׁוֹבַבְתִּי / וְעָבַרְתִּי דָּתֶךָ,



קִרְבִּי חִשַּׁבְתִּי / לְבַקֵּשׁ סְלִיחָתֶךָ.



הֲשִׁיבֵנִי – וְשַׁבְתִּי / לִכְסֹף לְמִשְׁכְּנוֹתֶיךָ –



יְיָ אָהַבְתִּי / מְעוֹן בֵּיתֶךָ.



רַחֵם גּוֹי נוֹעַד / וּבָא עָדֶיךָ כַּיּוֹם,



וּלְבָבוֹ תִּסְעַד / לְפַחְדּוֹ מִמְּךָ, אָיוֹם.



בְּטוּבְךָ כַּפֵּר בְּעַד / עוֹמֵד לְבַקֵּשׁ פִּדְיוֹם



מִן הָאוֹר עַד / מַחֲצִית הַיּוֹם.



הוֹלְמֵי נַפְשִׁי – הֲלֹם / וְאָיַבְתָּ אֶת אוֹיְבִי



אֲשֶׁר חֵרְפָנִי הֲלֹם / לְפָנֶיךָ בְּהִתְיַצְּבִי,



וּפִי מְדַבֵּר בְּלֹם! / וּתְשַׂמַּח לְבָבִי,



וְשַׁבְתִּי בְשָׁלוֹם / אֶל בֵּית אָבִי.



מִדֵּי הֱיוֹת חֶדְלִי / עָלֶיךָ, אֵל, אָשְׁלֵךְ,



כִּי אַתְּ מוֹעִילִי; / וְעוֹדֶנִּי בְּתוֹךְ פֶּלֶךְ –



גְּאָלֵנִי, גּוֹאֲלִי, / וְיַעֲבֹר לְפָנַי מֶלֶךְ –



שָׂמַחְתִּי בְּאֹמְרִים לִי: / בֵּית יְיָ נֵלֵךְ.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/18203