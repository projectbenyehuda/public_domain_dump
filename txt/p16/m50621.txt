


	
	יְצִירַת חַוָּה
	




בְּטוּב־לֵב, שֶׁאֵין לוֹ חֵקֶר


וּבְרוּח נְדִיבָה


אֱלֹהִים שֶׁבַּשָׁמַיִם


לֹא בָרָא הָאֵם חַוָּה






מִקָּדְקֹד אָדָם, לְמַעַן


לֹא תִתְאַו, וְלֹא תַחְמֹד


בְּלִבָּהּ שִׁלְטוֹן וָרַהַב


וּרְדִיפָה אַחַר כָּבוֹד;






לֹא בָרָא אוֹתָהּ מִפִּיהוּ,


פֶּן תְּהִי פַטְפְּטָנית


לֹא מֵעַיִן, שֶׁמָּא תַעַל


חַשְׁקָנִית וְחַמְדָנִית;






לֹא בָרָא אוֹתָהּ מִזְּרוֹעַ,


פֶּן תִּשְׁאַף הַכֹּל לִכְבּשׁ;


לֹא בְרָאָהּ מִכַּף־הָרֶגֶל,


פֶּן סֻכַּת־שְׁלוֹמָהּ תִּטּשׁ.






מִצֵּלָע אוֹתָהּ בָּנָה הוּא,


מִצַּלְעוֹ שֶׁל הָאָדָם


הַתַּמָּה, בְּלִי שֶׁמֶץ דֹּפִי,


יְצָרָהּ אֲדוֹן־עוֹלָם.






וּלְפִיכָךְ – כְּפִי שֶׁיּוֹרוּנוּ


(אַף צָדְקוּ!) הַחֲכָמִים,


מִין יָפֶה זֶה שֶׁל חַוָּה הוּא


כֹּה צָנוּעַ, כֹּה תָמִים…










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/50621