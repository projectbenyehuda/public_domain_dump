


	
	[כְּבָר בָּאָה הָעֵת לִשְׁכֹּחַ] [נוסח 'כוס קטנה']
	




"כְּבָר בָּאָה הָעֵת לִשְׁכֹּחַ, —

הֵן רַבּוֹת הַשָּׁנִים.

לֹא לָנֶצַח יוֹסִיפוּ לִפְרֹחַ

פִּרְחֵי־אַהֲבָה יְשָׁנִים"…

– אַךְ מַה לִּי? נַפְשִׁי עוֹד טֶרֶם

הִרְגִישָׁה בִמְלֹא־הַחַיִּים;

הַגֶּפֶן פּוֹרַחַת בַּכֶּרֶם,

הַפֶּרַח – בְּרֹךְ דְּשָׁאִים.

וּמִי בִשְׁקָרָיו יְרַמֵּנִי?

חַי הַפֶּרַח – גֶּשׁ־נָא וּקְטֹף.

אֶת סוֹדִי יוֹדַעַת הִנֵּנִי:

חַיֵּינוּ, חַיֵּינוּ – אֵין סוֹף!




מוסקבה, תרפ"ג.










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/43455