


	
	צָהֳרַיִם
	




אֶל מוּל תְּכֵלֶת הַשָּׁמַיִם

פּוֹרְשִׂים הָאֳרָנִים

רִבְבוֹת יָדַיִם –

עֲנָפִים רַעֲנַנִּים.





לַצְּלָלִים – עֵין בָּרֶקֶת.

וְלַשֶּׁמֶשׁ – בְּרַק הַפָּז.

אַף הָרוּחַ שׁוֹתֶקֶת

בְּשָׁעָה מְלֵאַת־רָז,





שְׁעַת תְּפִלַּת־הַצָּהֳרַיִם

לַחֻרְשָׁה, הַנִּכְנָעָה

מִתּוֹךְ רֶטֶט הוֹדָיָה

לִנְשִׁיקוֹת הַקַּרְנַיִם…





רֵיחַ דַּק כְּרֵיחַ קְטֹרֶת

נוֹדֵף מִכָּל הַיְקוּם.

מַה לִּי עוֹד? – בְּצֵל הָאֹרֶן

אֶשְׁכַּב – וְלֹא אָקוּם…









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/43348