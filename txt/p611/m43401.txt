


	
	זֹאת הִיא הַמַּתָּנָה
	




זֹאת הִיא הַמַּתָּנָה –

פֶּרַח שֶׁאֵין לוֹ רֵיחַ.

נִגְלָה לִי בָּאַחֲרוֹנָה:

יֵשׁ צַעַר, וְהוּא מְשַׂמֵּחַ.





אֶת מַתְּנַת הָעוֹבֵר

אֲקַבֵּל לְלֹא תַּמְרוּרִים.

הַכֹּל הִתְנַדֵּף, הִתְפַּזֵּר

בַּשָּׁמַיִם הָאַפְרוּרִים.





הַכֹּל כֹּה יָפֶה מִסָּבִיב:

דְּמָמָה, קִפָּאוֹן, מַרְגּוֹע…

עַל קֶבֶר הַמֵּת הֶחָבִיב

נַעֲבֹר מִבְּלִי לִנְגֹּע.




ורסיל










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/43401