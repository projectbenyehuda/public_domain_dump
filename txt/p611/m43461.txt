


	
	עֵינֵי עוֹפֶרֶת (זֶמֶר) [נוסח 'כוס קטנה']
	




עֵינֵי־עוֹפֶרֶת הָיוּ לִבְחִיר־אַהֲבָתִי:

עָנָן כָּבֵד הֶאֱפִיל אֶת יוֹם־נְעוּרַי…

אוּלָם בְּצֵל הֶעָנָן פָּרְחָה נִשְׁמָתִי,

כְּחֵץ־בָּרָק מִתּוֹךְ הָעָב – שִׂמְחַת־אַהֲבָתִי.





כִּשְׁמוֹעַ לְגַלֵּי־הַיָּם שָׁמַעְתִּי לְקוֹלוֹ;

קְרִיאַת חֵרוּת וְחֶדְוָה שָׁמַעְתִּי מֵרָחוֹק,

וְשֶׁקֶר – קוֹל־הַקְּרִיאָה, וְשֶׁקֶר – כֻּלּוֹ,

וְלִי עָרַב עַד־מְאֹד, – וְהֶאֱמַנְתִּי לוֹ.





יֵשׁ שׁוֹאֲלִים אוֹתִי: מַדּוּעַ נָעִים לָךְ הַסְּתָו

עִם שְׁמֵי־עוֹפֶרֶת שֶׁלּוֹ וְעֶצֶב־רוּחוֹתָיו?

– אֵינָם יוֹדְעִים, אֵינָם יוֹדְעִים: קוֹל רוּחַ – קוֹל דּוֹדִי,

בְּשַׁחַק יוֹם מְעֻנָּן תָּמִיד אֶרְאֶה עֵינָיו!




מוסקבה, תרפ"ב.










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/43461