


	
	כְּבָר הִגִּיעָה הָעֵת לִשְׁכֹּחַ [נוסח 'שירים']
	




"כְּבָר הִגִּיעָה הָעֵת לִשְׁכֹּחַ,

עָבְרוּ, חָלְפוּ הַשָּׁנִים.

לֹא לָנֶצַח יוֹסִיפוּ לִפְרֹחַ

פִּרְחֵי־אַהֲבָה נוֹשָׁנִים"…





מָה אִכְפַּת לִי? נַפְשִׁי הֲלֹא טֶרֶם

הִרְגִּישָׁה בִּמְלֹא הַחַיִּים;

הַגֶּפֶן פּוֹרַחַת בַּכֶּרֶם,

הַפֶּרַח – בְּרֹךְ הַדְּשָׁאִים.





מִי בִּשְׁקָרָיו יְפַתֵּנִי?

חַי הַפֶּרַח – גֶשׁ־נָא וּקְטֹף!

אֶת סוֹדִי יוֹדַעַת הִנֵּנִי:

חַיֵינוּ, חַיֵינוּ — אֵין־סוֹף!









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/43354