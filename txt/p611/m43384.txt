


	
	גְּמַלִּים [נוסח 'שירים']
	




לִפְנֵי בֵּיתִי עוֹבְרִים גְּמַלִּים

בַּבֹּקֶר, בָּעֶרֶב, בַּיּוֹם.

חַיֵּי אָדָם – עֲמַל־נְמָלִים

חַיֵּי כָּל לֵב – חֲלוֹם.





בִּשְׁקֹעַ הַשֶּׁמֶשׁ עַל יוֹם־עֲבוֹדָה,

כּוֹכְבֵי־זִכְרוֹנוֹת עוֹלִים –

פִּיוּס לְכָל נֶפֶשׁ בּוֹדֵדָה,

אִחוּד – לִלְבָבוֹת נִבְדָּלִים.





זָכוֹר אֶזְכָּרְךָ, וְלֹא אַאֲמִין

כִּי זָר לִי אַתָּה וְנִבְדָּל.

אוּלָם – מָתַי תּוּכַל לְהָבִין

אֶת הַחֵן שֶׁבְּרֹאשׁ גָּמָל?









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/43384