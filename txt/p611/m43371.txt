


	
	בַּשְֹּדֵרָה
	




בְּיַרְקוֹן הַשָּׂדוֹת הַפְּרָחִים נְמַקִּים.

דַּם שַׁלֶּכֶת נִשְׁפַּךְ עַל אַבְנֵי הַכְּרַכִּים.

צֵא לְדֶרֶךְ נְדוּדֶיךָ, לִבִּי!

בַּשְּׂדֵרָה, בֵּין שִׁלְדֵי אִילָנוֹת רָזִים,

עִם רֶדֶת הָעֶרֶב אוֹרְבִים הָרָזִים…

צֵא לְדֶרֶךְ אָשְׁרֶךָ, לִבִּי!





כִּפְנִינִים – אוֹרוֹת פַּנָּסֵי הַכִּכָּר,

עֲטָפָם עֲרָפֶל… וּפִתְאֹם – קוֹל שׁוֹפָר

בּוֹקֵעַ אֶת הַדְּמָמָה.

קְרִיאָתוֹ הַצּוֹהֶלֶת יָדַעְתִּי מִכְּבָר:

שָׁם אָשְׁרִי הַיָּחִיד, אשֶׁר סוֹד עָבָר –

וְנִבְלַע בְּתוֹךְ הַדְּמָמָה.





הֶעָלִים נוֹשְׁרִים אַחַד־אֶחָד.

הָעוֹבְרִים מֻעָטִים, וְהַלַּיְלָה רַד.

הַמְעַט חִכִּיתָ, לִבִּי?

הֶעָלִים לִבְלְבוּ וְנָשְׁרוּ בְּעֵת,

רַגְלִי דוֹרֶכֶת עַל קֶבֶר מֵת…

הַמְעַט אָהַבְתָּ, לִבִּי?









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/43371