


	
	מִי יֵדַע
	




מִי יֵדַע, כֵּיצַד מְנוּחָתִי אִבַּדְתִּי?

– קַמְתִּי מִשְּׁנָתִי וּבַחַלּוֹן הִבַּטְתִּי.

מָה רָאִיתִי? – רַק פִּנַּת־שַׁלְוָה בַּגָּן,

זְהַב קַרְנַיִם, שְׁחוֹר הַצֵּל וְיֶרֶק רַעֲנָן.





“בְּצִלֵּנוּ לֹא תֶּחְסִי” – רִשְׁרְשׁוּ עָלִים.

“אֶל הַגַּן לֹא תִּכָּנְסִי” – לָחֲשׁוּ צְלָלִים…

כָּל הַיּוֹם הִנְנִי הוֹלֶכֶת כְּחוֹלְמָה,

וְלִבִּי בּוֹכֶה, וְלֹא אֵדַע עַל מָה…







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/43338