


	
	הַמֵּיתָרִים שָׁרִים
	




הַמֵּיתָרִים שָׁרִים, קוֹבְלִים…

לִבִּי, מָה אַתָּה חָפֵץ?

יָשָׁן הַפִּזְמוֹן: הַפְּרָחִים נוֹבְלִים,

הַיָּמִים יָעוּפוּ כַּחֵץ…





הָאִילָן יָרֹק, עַל כָּל בַּד וּבַד

מְהַבְהֶבֶת שַׁלְהֶבֶת הַנֵּר.

עוֹד מְעַט, וַחֲלוֹם־הַיַּלְדוּת הַנֶּחְמָד

עִם עֲשַׁן הַנֵּרוֹת יִתְפַּזֵּר.





וְהַלֵּב טוֹעֵן: הַאִם הוּא אָשֵׁם,

כִּי קוֹבְלִים הַמֵּיתָרִים,

כִּי לְסֵתֶר חֶפְצוֹ אֵין תַּכְלִית, אֵין שֵׁם,

כִּי חַיִּים גַּם הַקְּבָרִים?





על קֶבֶר אִמִּי, עַל קֶבֶר יַלְדוּת

דֶּשֶׁא יִצְמַח עִם אָבִיב…

וְהֵם אוֹמְרִים – גַּם עָלַי לָמוּת…

מַה בְּכָךְ, אִילָנִי הֶחָבִיב?









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/43361