


	
	לִבִּי מֻנָּח
	




לִבִּי מֻנָּח בֵּין שְׁתֵּי כַּפּוֹת יָדַי.

הַלַּיְלָה בָּא, וְהַחַלּוֹן פָּתוּחַ.

מִמֶּרְחַקִּים נוֹשֵׂא אֵלַי הָרוּחַ

רַק שֵׁם אֶחָד: שְׁתֵּי הֲבָרוֹת – וָדַי.





שְׁתֵּי הֲבָרוֹת, בָּהֶן הַכֹּל כָּלוּל:

מֶרְחַק שָׁנִים וְסוֹד רַאֲיוֹנוֹתֵינוּ,

שֵֹיבַת רֹאשְׁךָ וְנֶצַח נְעוּרֵינוּ,



וְצַעַר עַד־בְּלִי־דַי, וְאשֶׁר עַד־לֹא־גְבוּל.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/43408