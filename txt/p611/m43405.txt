


	
	חֲלוֹם
	




שְׁנֵינוּ עוֹרְגִים וְכָלִים לָאשֶׁר

וּשְׁנֵינוּ נִכְנָעִים.

כָּכָה נֶחֱרַת עַל לוּחַ לִבֵּנוּ

שֵׁם אַכְזָרִי: חַיִּים.





שִׂמְחַת הַפְּגִישָׁה וְתוּגָה אִלֶּמֶת

בְּשָׁעָה שֶׁנִּפְרַדְנוּ דֹם, –

שְׁתֵּיהֶן הִשְׁאִירוּ בִּדְמִי הַנֶּפֶשׁ

הֵד מְרַמֵּז: שָׁלוֹם!





וְאִם נַעֲבֹר בְּדַרְכֵי־הַחשֶׁךְ

וְשׁוּב יַעֲלֶה הַיּוֹם, –

כָּכָה נֵדַע אֶת פִּתְרוֹן אָשְׁרֵנוּ,

וּשְׁמוֹ הַיָּחִיד: חֲלוֹם.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/43405