


	
	אֳרָנִים [נוסח 'כוס קטנה']
	




אֳרָנִים יְרוֹקִים בְּיַעֲרוֹת מוֹלַדְתִּי!

שִׁמְרוּ מְנוּחָתִי וְשִׂמְחַת־נִשְׁמָתִי.

יֵשׁ הַרְבֵּה אִילָנוֹת בְּאַרְצִי הַנָּאוָה,

רַק לָכֶם יְדוּעָה חָכְמַת הַשַּׁלְוָה.





עם הָנֵץ הַחַמָּה אֶל רְקִיעַ אוֹרוֹת

תִּשְׂאוּ כַּפֵּיכֶם – קְנֵי־מְנוֹרוֹת.

כָּךְ מִקֶּדֶם עָמְדוּ בְּהֵיכַל־אֱלֹהִים

אֲחֵיכֶם – אַרְזֵי־לְבָנוֹן גְבוֹהִים.




מוסקבה, תרפ"ד.










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/43467