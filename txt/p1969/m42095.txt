


	
	יצירת הגדוד העברי הראשון
	



(עפ״י “מגלת הגדוד”, לזאב ז׳בוטינסקי)

פרק גולי א״י במצרים, לא יהיה שלם אם לא נזכיר גם את
המאורע הכי חשוב ורב הערך על יצירת הגדוד העברי הראשון “ציון מול קורפס”
באלכסנדריה.

בגבארי נולד הרעיון ליצירת הגדוד, שני אנשים מלאו בזה
תפקיד מכריע והם: הקונסול הרוסי מר פטרוב ויוסף בן זאב טרומפלדור. הראשון
בדרך עקיפין והשני במישרים. במחנות הפליטים היו כמה מאות נתיני רוסיה.
באותו פרק זמן שרר במצרים הקפיטולאציה, שלפיה היו לקונסול זכויות מלאות
ביחס לנתינים שלו. והנה הקונסול הרוסי פנה פתאם בדרישה לשלטונות הבריטית
לשלח לרוסיה את האנשים הצעירים לעבודת הצבא.

ובכן נתהוה מצב בלתי נעים כלל. הפקידות הבריטית בהתאם
לקפיטולאציה, לא היתה לה שום רשות להשיב את פניו ריקם; ולהפך, מחובתה היתה
לספק לו את כל כוחות המשטרה שישנם ברשותה למטרה זו.

נשלחה משלחת מצד ראשי הקהלה היהודית אל המושל האנגלי. את תפקיד הנואם הראשי של המשלחת מלא המנוח מר אדגאר סוארס נשיא הקהלה.

אחרי ויכוח ער בין נשיא הקהלה ובין המושל, זה האחרון אמר:
היו נא בטוחים, אנו לא נסגיר את הבחורים שלכם! הענין כמובן הוא עדין מאד,
קפיטולציה, שעת תרום… אך למרות זאת לא יעלה על הדעת ענין ההסגרה.



9.jpg


כעבור שבוע קראו לאספה את הנוער שבין הפליטים בצריף
מפרוזה, באו כמאתים איש. אל שולחן הנשיאות ישב הרב הראשי פרופסור די לה
פרגולה, יוסף די פיגו׳טו וחברים אחדים של ועד הפליטים. נמסר לאספה דין
וחשבון על המצב. האנגלים, כמובן, לא ימלאו את דרישותיו של הקונסול הרוסי
אבל גם לא מן הראוי להשאר תמיד בצריפים ולחיות על חשבון אחרים. מצד אחר,
במוקדם או במאוחר, ילך הצבא הבריטי ממצרים ויעלה על א״י, ובכן?… הוחלט
להתגייס.

למחרת בבקר כבר היה בחצר גבארי מפקד צבא ממש, שלש פלוגות
של אנשים צעירים אמנו את עצמם בתמרונים צבאיים. ביניהם היו אנסטרוטורים,
חיילים רוסים לשעבר, ושם בפנה רקמו ילדות את הדגל הציוני; קול רעש של ועד
הסטודנטים בגמנזיה, הלך מקצה המחנה עד קצהו. הם שקלו וטרו כיצד לתרגם איזה
מונח צבאי לשפת התנך, ובהכנס טרומפלדור במחנה, תיכף ומיד כל שלש הפלוגות
הסתדרו בשורות ועברו לפניו בסך בטקס חגיגי. הוא חייך באהבה.

אחר נסעה המשלחת בקהיר אל ג׳נרל מאקסויל, המפקד העלון
לצבאות בריטניה בימים ההם. נשיא הקהלה היהודית בקהיר מר מוריס קטאווי פשה
הציג לפניו את חברי המשלחת.

במשלחת היו: טרומפלדור, ז. ד. לבונתין, ז. גלוסקין, מר
מרגוליס וז׳בוטינסקי. טרומפלדור תלה על חזהו את אותות הכבוד שלו: שנים
מנחושת ושנים מזהב.

הגנרל הביט בו במבט חודר ושאלו; פורט ארטור?

ותשובתו של הגגראל על ההצעה הכזיבה את המשלחת. הוא אמר: לא
שמעתי על דבר התקפה על א״י: ומסופקני אם תהיה בכלל התקפה כזאת, ומלבד זה
החוק אוסר עלי לקבל נתיני חוץ על הצבא הבריטי, יכול אני רק להציע לכם דבר
אחד, והוא: ליצור פלוגת אנשים צעירים לשם העברת משא של פרדות ולשלחם לאיזו
חזית תורקית אחרת, יותר מזה אין אני יכול לעשות כלום. ונפרדו.

בלילה ההוא ישבו עד אור הבקר בחדרו של גלוסקין, מתוך שקלא וטריא על המעשה אשר יעשה.

כלם חשבו שעליהם לדחות בנמוס את הצעתו של מקסויל, המלה
“פלוגת הפרדים” צלצלה לא נעים באזניהם כלל וכלל, האם זה צרוף נאה. שהפלוגה
הצבאית היהודית הראשונה אחר אלפים שנות גלותינו תהיה מחמרים אחרי פרדות? –
שנית, חזית תורקית אחרת – מה לנו ולחזית האחרת? כמו כן לא היה ברור להם
לאיזו חזית אחרת הוא מתכוון, היה ברור רק דבר אחד: הצבא הזה לא יעלה על
א״י, אם כן עליהם למשוך את ידיהם מעצם הרעיון.

אך דעתו של טרומפלדור היתה אחרת.

אם נשקול אח הדבר מנקודת מבטו של חייל, אמר טרומפלדור,
נדמה לי שאתם מגזימים; חפירות או הובלה – ההבדל אינו גדול; גם אלה וגם אלה
חיילים הם, כאלה כן אלה הכרחיים הם!

וגם הסכנה לעיתים קרובות היא אותה הסכנה! – אולם, אמר אחר,
הלא אין זאת החזית הא"י! – וגם זה אינו חשוב ביותר, אם לשפוט כחייל אמתי,
אמר טרומפלדור, כדי לשחרר את א״י יש להכות את התורקים, והיכן להכות אותם,
אם מדרום ואם מצפון, זאת היא שאלה טכנית, הדרך מכל חזית וחזית עולה
ציונה.

האספה נתפזרה מבלי לקבל כל החלטה.

אחרי שבוע שוב היתה אספה ובה דנו בכבד ראש על ההצעה, ואז הוחלט פה אחד לקבל את הצעת מאקסויל.

הפלוגה ״ציון מול קורפס" נוסדה באפריל 1915. בגדוד היו חמש מאות מתנדבים, מהם 350 מפליטי א״י ומאה וחמשים
מיהודי אלכסנדריה, בראש הפלוגה עמד הקולונל ג׳ון פטרסון, בין הקצינים היו
האדונים קלאאוד ואיברם רולו, השייכים לאחת המשפחות היהודיות המיוחסות
במצרים, ואשר על טרומפלדור, האנגלים הכתירוהו בתאר קפיטאן, – שהיה בזמן
הראשון – השני במעלה, ובסוף המלחמה ההיא, כשחלה פטרסון ונשלח לשם רפוי
לאנגליה, עברה ההצבאה לידי טרומפלדור.

ובכן אלכסנדריה עיר זו שההיסטוריה היהודית שלה מונה פעמים
רבות מאורעות חשובים מוסריים ופוליטיים, היתה הפעם הפגנה חשובה במינה בדברי
ימי היהודים. נוסדה פלוגה יחידה צבאית יהודית. החילים חבשו כובעים בסמל
מגן דוד, הדגל היהודי התנופף בראש הגדוד, הפקודות היו בשפה עברית, היה גם
שרות של מגן דוד אדום, וכל הצעירים היו נכונים להקריב את חייהם בעד רעיון
האנושי גדול להשלטת הצדק והשלום בעולם ושחרורה של א״י.

הרב הראשי רפאל דילה פרגולה חלק לכל חיילי “ציון מול
קורפוס” חוברת קטנה בעברית שהכיל בה הוראות חשובות ביחס לההקשבה והמשמעת
בכח הצבאי, ואמונה חזקה בתקותו של עם ישראל.

"ציון מול קורפוס״ נוסד באבריל 1915 וביום 28 מאי 1916 פוזר. מהיום הראשון עד היום
האחרון נשא על עצמו קומץ של נוער הפליטים עבודה קשה ומסוכנת תחת אש
יריותיהם של התורקים. כל השטח שנכבש בידי האנגלים הגיע בסך הכל לאלו
קילומטרים מרובעים. מראש אנה באבה כסו התותחים התורקים באש פצצותיהם את כל
השטה הזה, החל בחפירות הקדומות ועד מחנה ההובלה היהודי, ותחת האש הזאת היו
צריכים מדי לילה בלילה להוביל את הפרדים שלהם הטעונים נשק, לחם ושמורים אל
החפירות הקבועות וחזרה. הם אבדו בהרוגים ופצועים באופן יחסי לא פחות מאשר
יתר גדודי הקורפוס הגליפולי. קבלו אותות כבוד אחדים ומלאו את עבודתם הצבאית
באומץ ובכבוד.

הצד הצבאי הטהור בתולדות הפלוגה הגליפולית הוא דף יפה בספר
דברי ימי הצבא העברי. את המחנה היהודי הזה הזכירו בשעתה כל העתונים
האירופיים. כמעט כל העתונים הצבאיים שכתבי על גליפולי הקדישו לו עמוד אחד
או פרק שלם במכתביהם. בדרך כלל במשך כל המחצית הראשונה של זמן המלחמה היה
המחזה הזה כהפגנה יחידה שהזכירה לעולם, וביחוד לעולם האנגלי הצבאי שהציונות
היא אקטואלית, שעוד אפשר לעשותה לכח פועל המסוגל למלא את תפקידו אפילו ברעם
תותחיהם. חמש מאות חיילי הפרדים פתחו בצנעה תאריך חדש בהתפתחות האפשריות
הציונית.

מאה ועשרים איש מתוך אלה שהשתתפו “בציון מול קורפס” שוב
היו לחיילים. הם הגיעו עד לונדון, ומהקבוצה הזאת ומסביב לה צמח וגדל אותו
הגדוד העברי, שאחר כך לקח חלק פעיל בכידונים ובמכונות יריה בכבוש א״י, ולו
שייכת שורת הקברים המסומנים במגן דוד על הר הצופים.

הקהלה היהודית באלכסנדריה עשתה מצבת זכרון בבית הקברות היהודי בשטבי מספר ג׳ לחיילים שנפלו חללים בגליפולי וביום ג׳ מארס
1916 התקימה חנוכת המצבה. היו נוכחים: כבוד הרב הראשי
וסגנו וכל חברי ועד הקהלה ובראשו מר אדגאר סוארס. היו גם צירים מהמפקדה
העליונה הצבאית בריטית במצרים ורבים מחיילי גדוד הפרדים, אחרי תפלת “אל מלא
רחמים” הניחו החיילים זרי פרחים לזכר אחיהם הנעדרים.

וכחמשה עשר אוגוסט 1917 נוסד הגדוד היהודי בלונדון והפעם לשם כבוש א״י. בראש הגדוד היה שוב הקולוניל פטרסון.

ואלה דברי הקולוניל מתוך ספרו “עם הגדודים היהודים”:
"כשירדנו באלכסנדריה בראשון למרס, הוזמן הגדוד על ידי הקהלה היהודית ובראשה
הרב הראשי לחוג את חג בואו בשלום למצרים. שתי פלוגות “הצופים היהודים” של
המכבים והחשמונאים בתזמרת בראש, ויצאו לקראתנו אל החוף לקבל את פנינו
ויביאונו בהמון חוגג אל בית הכנסת הגדול ששם נערכה לנו קבלת פנים נהדרה מצד
הקהלה האלכסנדרונית. התפלה השאירה רשם כביר, והרב הראשי ברך את אנשי הגדוד
בברכה מיוחדת בשפת הנביאים היפה.

אחרי התפלה הוגשו לנו מטעמים ע״י גבירות יהודיות באולמי
בתי הספר לקהלה, יותר משלשים שלחנות מסודרים יפה עם פרחים מלאים כל טוב,
והגבירות שרתו אותנו, פניהן צהלו משמחה למראה גדוד יהודי שלם ההולך לעזור
לשחרר א״י, ארץ מולדת אבותיהן מעול התורקים.

"לעונג גדול היה לי, אומר הקולוניל פטרסון, לשוב ולפגוש
אותם האנשים הטובים שעזרו לי בכל לבם, למצא את ראשי האנשים של "גדוד
הפרדים״ שעברו בגליפולי בשנת 1915, איש לא עבד
בהתלהבות כל כך רבה ולא התמסר בכל לב ונפש לאותם הגולים, המסכנים בכל ימי
גלותם, כהברונית רוזטה די מנשה אשת הברון פ׳ליקס די מנשה. בכל אשר בקשתי
לשם סיוע לקרובים המרוששים, יכולתי להשען על הגברת היפה והנדיבה
הזאת.

אחרי הארוחה הלכנו לתחנת הרכבת ונסענו לתלמיה. כפר הנמצא
במרחק של מילים אחדים מקהיר, שם נודע לגדוד לחנות כל זמן התכוננותו לעבודה
בחזית. בהגיענו למקום מצאנו את הקצין ילין מחכה לנו עם כל פלוגת הטרנספורט
שהגיעה לשם ימים אחדים קודם.

ובכדי לא לפגר מאחיהם באלכסנדריה, נטלו נכבדי הקהלה בקהיר
רשות מהשלטונות לערוך עבורנו עבודת אלהים מיוחדת בבית הכנסת הגדול. הגדוד
הלך דרך העיר שהיתה מלאה המונים מוחאי כף וקורא הידד! סודרה לגדוד קבלת
פנים נהדרה. הנציב הכללי העליון סיר פ׳ראנסיס רגילור וינמטה קבל את הסלוט
מהגדוד העובר על ביתו, והראה ענין רב ויחס של ידידות לגדור היהודי הזה
ולתנועת היהודים בכלל.

עלי לציין כאן כי הגדוד חייב תודה רבה למר מוריס גטניו
מקהיר על הטרחה הגדולה שטרח בכל דבר שהיה עלול להיות לתועלת לנו, ועל
נדיבות לבו ועבודתו למען הגדוד.

בכלל, היהודים היושבים במצרים הם טובי לב ומכניסי אורחים,
ואנחנו אסירי תודה להם על קבלת הפנים היפה ועל התענינותם הגדולה בנו. מתוך
המגע והמשא שהיה לי עם יהודי מצרים נוכחתי כי יש שם כיום אנשים חסידים
העוברים ומתפללים ונותנים מהונם ביד רחבה לשם שיבת ישראל לארצו.



10.jpg


ובסוף מאי נשלם חנוכנו ובחמשה ליוני יצאנו לא״י בלוית ברכת
פרידה לבבית מאת כלם. הגדוד עלה על הרכבת בשלום ובזריזות על יד מחננו,
ונעוף קדימה להגשים את שאיפותינו ומשאת נפשנו בארץ הקדושה.










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/42095