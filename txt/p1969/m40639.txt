


	
	יסוד מושבה יהודית מצרית בא"י למען פליטי גרמניה
	



ב“דאר היום” נתפרסמה כבר בשעתה החלטת האספה השנתית של ועד
הקהלה לבוא לעזרתם של יהודי גרמניה על ידי יצירת מושבה בארץ־ישראל. ביום
ראשון זה התקיימה האספה המיסדת בנוכחות רבים מעשירי הקהלה, הוקראו ואושרו
תקנות החברה שנערכו ע"י עורכי־הדין אלפרד טילקי ורפאל מודעי.

בין 25 המתנדבים הראשונים נאסף סכום של 13,000 לירות מצריות.

מטרות החברה הן: א) לבוא לעזרת הסובלים מהאנטישמיות ע"י
יצירת תמיכות נחוצות בעברם דרך אלכסנדריה, ולישבם בארץ ישראל, וכמו כן
לתמוך בהסתדרויות דומות בחוץ־לארץ.

ב) ליסד בארץ ישראל מושבה שתקלוט את היהודים הרוצים להשתקע שם ולפעול גם בשטח החרושת וכו' למענם.

כשקרן החברה תגיע לסכום של 100,000 לירה, תקרא אספה כללית של כל תורמי הקרן כדי לדון בכל ההצעות שתוגשנה לחברה.










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/40639