


	
	האבק
	



הילד אך התעורר משנתו, הוא עודנו מתהפך מצד אל צד במטתו, השמש שולח את קרניו המאירות אל החדר פנימה והאבק ירקד בקרני האור.

אבק, אבק! מאין באת ולאן תלך? מה באת הנה? מה לך פה ומי לך פה?

ומה נפלא הוא האבק! הוא יוָלד בחדר פנימה, וגם יחדר לבוא
אל החדר דרך חר המנעול ןדרך בקע הדלת והחלון, הילד לבש כתנת או שמלה חדשה,
הכתנת והשמלה נשחקו מעט ביום הראשון, למחר עוד יותר ולמחרתים עוד יותר עד
כי תקרענה מעט, ושערות חוטי הפשתים, הכֻּתָּנָה והצמר, אשר היו בשמלה או
בכתנת, התרוממו לרקד בקרני שמש, וגם מהברזל והנחשת נשחקו רסיסים קטנים
ודקים מאד וגם הם רוקדים בקרני השמש.

ובין הרוקדים והמחוללים האלה יש גם אשר באו מארצות רחוקות.
ביניהם יש גם זרעונים קטנים ודקים אשר באו לבקש להם מקום להתישב, זרעוני
הקוּמּנִית יבקשו להם לחם, עגה או זבוב מת, אז יבאו אל תוך הַבֵיּדיוֹ או
יחברו אל המלתחה והתישבו על אחד הבגדים ועששו אותו, ויש אשר יתישבו על
הרהיטים או על קירות התקרה ועששום.










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/48634