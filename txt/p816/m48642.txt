


	
	ככב הים
	







גם בתחתית הים יש ככבים, אך הם לא יזהירו כככבי השמים,
ככבי הים הם חיים כאלה אשר גויתם השטוחה גדולה ככף איש ועביה כעבי האצבע.
גופת החי עגולה או מחֻמשת, ומסביב לה גפים כקרנים, לרב הככבים חמשה גפים
ויש ככבים אשר להם מעשרים ועד שלשים גפים, כי הככב מתחת לגופתו בטבור,
עינים ואזנים אין לו ובכל זאת ירגיש היטב אם יקרב דבר אליו.

וללכד ככב הים בידים ערומות כמעט אי אפשר, כי הוא ימאיר את
כל הנוגע בו כחרגל, כי גויתו מכסה בריר ממאיר, ובריר הזה יכסה גם את טרפו
אשר ימיץ את לשדו בפיו ובהרים אשר בגפיו.

ובהגיע הככב את גפיו ישוט אל כל אשר יחפץ, והנה הוא נקרב
אל דג אחד ויאחזהו בגפיו ויכסהו ברירו הממאיר וימיתהו ומצץ את לשדו ואת
לחו.

אך הדגים מהירים מאד, ולא על נקלה יצורם ככב הים, ורדפו
הככבים אחרי הרכיכות הנמצאות למכביר בים, הצדפי יפתח את לוחותיו לשתות מים
והככב הולך וקרב אליו והצדפי לא יברח ולא ינוס ואך את לוחותיו יסגר היטב
והככב ישכב עליו והוציא מתוכו את רירו וחכה עד כי ינסה הצדפי לפתח מעט את
לוחותיו ובא הריר פנימה, והחליש את כח הצדפי כל כך עד כי לא יוכל לסגר עוד
לוחותיו, אז ימץ הככב את לשדו ואת לחו.














את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/48642