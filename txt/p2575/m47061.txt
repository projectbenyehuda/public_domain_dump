


	
	רוֹמְמוֹת אֵל. (Hymne an den Unendlichen)
	







ראשית חכמה יראת יי.

(תהלות קיא יוד.)






בֵּין שָׁמַיִם וָאָרֶץ, בִּמְרוֹמֵי הָרוּחַ,



בְּחֵיק סוּפַת תֵּימָן שֵׁן סֶלַע יִשָׂאֵנִי,



עָבִים בְּחַשְׁרַת חֲזִיזִים,



תַּחְתִּי בְרַעַם יִשְׂתָּעֲרוּ,



וְאוֹר עֵינַי סְחַרְחַר, מָלֵאתִי רְעָדָה,



וְכָל מַעֲיָנַי בָךְ אֶל עוֹלָם סֶלָה.

עֱזוּז נוֹרְאוֹתַיִךְ חֶשְׂפִּי־נָא לְבֶן תְּמוּתָה,



בְּרִיאָה אֵין חֵקֶר, אַתְּ בַּת אַל־מוּת!



אַתְּ יְלִידַת עֲנָקִים,



הֲיִי־לִי מַחֲזֶה שַׁדַי!



וְאַתָּה חֲזִיז הַסַעַר! לְבֶן־אָדָם תּוֹלַעָה,



הָרִיעַ בְּהָדָר הוֹד גְאוֹן אֱלֹהָיו סֶלָה,

הַס־! הַסְכֵּת תְּרוּעָתוֹ, אֵיךְ יְקַרְקַר סָלַע!



בַּעֲנוֹת גְבוּרָה הַסַעַר שֵׁם צְבָאוֹת יַצְרִיחַ,



הַמִכְתָּב מִכְתַּב אֱלֹהִים



חָרוּת בְּצִפּוֹרֶן הַבָּרָק:



“הֲתֵדְעוּ בְנֵי תֵבֵל, כִּי אֱלֹהִים בָּאָרֶץ?!” ­–



הֶרֶף נָא־נָאוֹר! הֵן יְדַעֲנוּךָ יָהּ סֶלָה.













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/47061