


	
	[חָפַצְתִּי הֱיוֹת פֹּה, נַעֲרָה]
	




חָפַצְתִּי הֱיוֹת פֹּה, נַעֲרָה,

וְנוֹחַ לְצַלְעֵךְ מְעָט;

וְאוּלָם אַתְּ כֹּה מְמַהֲרָה,

וְכֹה עֲסוּקָה אָתְּ.





אָמַרְתִּי, עַד כְּדֵי שִׁכָּרוֹן

מְסוּרָה לָךְ נַפְשִׁי בִּי;

וַתִּצְחֲקִי בִּמְלֹא הַגָּרוֹן,

וַתַּחֲוִי קִדָּה לִי.





יְגוֹן אַהֲבָתִי עוֹד יוֹתֵר

תַּעֲלִי, בָּהּ בְּעֵת

שֶׁתַּחֲשְׁבִי גַם לְמוֹתָר

לִי נְשִׁיקַת פְּרִידָה תֵת.





אַל־נָא תַאֲמִינִי, כִּי אִירֶה

בִּי חֵץ בִּהְיוֹת לִי צָר!

כָּל אֵלֶּה הַדְּבָרִים, יַקִּירָה,

פַּעַם לִי אֵרְעוּ כְבָר.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/55567