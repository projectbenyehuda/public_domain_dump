


	
	[הָאֵלִים הָאַדִּירִים עָטְפוּ]
	




הָאֵלִים הָאַדִּירִים עָטְפוּ

עָבִים קוֹדְרִים וְנִרְדָּמוּ;

הִנֵּה אֶשְׁמַע וְהֵמָּה נוֹחֲרִים,

סַעַר וְסוּפָה בִגְלָלָם קָמוּ.





סַעַר וְסוּפָה! הָאֳנִי חוֹשֵׁב

הִשָּׁבֵר בַּמַּיִם הַזֵּדוֹנִים –

הוֹ, מִי לְרוּחוֹת יָשִׂים מַחֲסוֹם

וְלַגַּלִּים לְלֹא אֲדוֹנִים?





עֲצֹר לֹא אוּכַל בַּיָּם הַסּוֹעֵר

וְלֹא יֵאָנְחוּ עֵץ וּתְרָנִים,

אַף אֲנִי מְעִילִי אֶעְטֹף

וְאִישַׁן כְּאֵלִים בָּעֲנָנִים.













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/55520