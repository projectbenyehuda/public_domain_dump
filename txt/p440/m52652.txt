


	
	[וְאַתְּ שָׁכַחַתְּ, שָׁכַחַתְּ הַפָּעַם]
	




וְאַתְּ שָׁכַחַתְּ, שָׁכַחַתְּ הַפָּעַם,

שֶׁלִּבֵּךְ זֶה הוּא לִי רַק פָּעַם,

זֶה לִבֵּךְ נֶחְמָד וְעָרוּם וְקָט,

אֵין נֶחְמָד, אֵין עָרוּם מִמֶּנּוּ כִמְעָט.





שָׁכַחַתְּ אֶת הָאַהֲבָה וְהַכְּאֵב הָאִלֵּם,

שֶׁלָּחֲצוּ אֶת לִבִּי הַצַּר מֵהֲכִילָם.

לֹא אֵדַע אִם אַהֲבָה בוֹ גָדְלָה עַל כְּאֵב –

רַק אֵדַע, הֵם שְׁנֵיהֶם מְאֹד גָּדְלוּ בַּלֵּב!









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/52652