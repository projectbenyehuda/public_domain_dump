


	
	עֲשָׂרָה
	








בָּחוּר אֶחָד יֵשׁ לִי מוֹדָע,

אוֹתוֹ בָּחוּר יֵשׁ לוֹ רִיבָה,

אַךְ זוּ ריבָה, אַךְ זוּ רִיבָה,

הָיוּ לָהּ חֲתָנִים שִׁבְעָה…





הָיוּ לָהּ חֲתָנִים שִׁבְעָה,

וּמְיֻדָּעִי הוּא הַשְּׁמִינִי;

אוֹי הַשְּׁמִינִי, אוֹי הַשְּׁמִינִי,

עַכְשָׁו הוֹלְכָה הִיא לִימִינִי.





עַכְשָׁו הוֹלָכָה הִיא לִימִינִי –

אַךְ זוּ אִשָּׁה, אַךְ זוּ אִשָּׁה!

לוּלֵי יָפְיָהּ שֶׁל הָאִשָּׁה

וְלא הָיִיתִי בֵּין הַתִּשְׁעָה…





לֹא הָיִיתִי בֵין הַתִּשְׁעָה,

וְלֹא טִיַּלְתִּי כָּאן בַּגִנָּהּ,

אוֹי, בַּגִנָּהּ, אוֹי בַּגִנָּהּ,

הַכֹּל סוֹקְרִים בִּי בְּקִנְאָה.





הַכֹּל סוֹקְרִים בִּי בְקִנְאָה,

בִּי מְקַנְּאִים כָּל בְּנֵי עִירִי;

כָּל בְּנֵי עִירִי, כָּל בְּנֵי עִירִי –

וּבֵינֵיהֶם הָעֲשִׂירִי…











את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/46151