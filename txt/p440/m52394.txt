


	
	לְחַנָּה רַעְיָתִי, לְבַת־אֵלֶם
	




1





אֲהָהּ, לֹא נֵזֶר –

רֹאשִׁי הוּסַר מֵעָלַי…

לֹא שֶׁמֶשׁ עָלָה בִּשְׁמֵי אֲדֹנָי

בְּבֹקֶר אוֹתוֹ יוֹם –

בַּלָּהָה!

לֹא אִשְׁתִּי, – עֵזֶר

מֵאֲפֵלַת אָהֳלָהּ הַחוּצָה

לַהוֹרֵג הוּצְאָה

דֹּם,

לֹא אֵם יְלָדַי חֶמֶד

עַל יְלָדֶיהָ צֶמֶד

הוּמָתָה,

לֹא אֵם – אִמָּהָה

בְּיוֹם בְּעָתָה

וּבַלָּהָה.



ויטל, 7.43















נכתב עברית בוויטל, ביולי 1943. משיר זה שמורים בבית
לוחמי הגיטאות ע"ש יצחק קצנלסון כתבי־יד בשלושה נוסחים, שכותרותיהם:
א.) לחנה; ב) שיר לחנה שלי, לבת־אלם; ג) לחנה רעיתי, לבת־אלם. כאן מובא
הנוסח האחרון.  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/52394