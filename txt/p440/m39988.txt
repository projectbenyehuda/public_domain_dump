


	
	עִם שֶׁמֶשׁ
	




עִם שֶׁמֶשׁ קוּמָה, יֶלֶד־חֵן,

וְאֶל הַמִּזְרָח פְּנֵה;

הַשֶּׁמֶשׁ עוֹלֶה צַח וָזַךְ —

כָּמוֹהוּ, בְּנִי, הֱיֵה.





הַשֶּׁמֶשׁ עוֹלֶה מִן הַתְּהוֹם,

וְיָם שֶׁל זֹהַר לוֹ;

עַל אֶרֶץ יִשְׁפֹּךְ אֶת הָאוֹר —

גַּם אַתָּה הָאֶר־כֹּה.





הַשֶּׁמֶשׁ נוֹתֵן אוֹר לַכֹּל,

לֶעָשִׁיר גַּם לַדָּל;

הֱיֵה גַם אַתָּה, בְּנִי הַטּוֹב,

כְּשֶׁמֶשׁ זֶה מֵעָל.













את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/39988