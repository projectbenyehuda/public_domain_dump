


	
	הַפָּרָשׁ הַפָּצוּעַ
	








שְׁמוּעָה שָׁמַעְתִּי נַעֲוָה

וְהִיא עֲצוּבָה כֹה:

הָאַבִּיר פְּצוּעַ־אַהֲבָה,

אַךְ הִיא – הִיא בָגְדָה בוֹ.





הֵן עָלָיו לִבְזוֹתָהּ, עַד־עוֹלָם

וּלְעוֹלָם אַל קְרֹא לָהּ בְּשֵׁם,

גַּם חֶבְלֵי־אַהֲבָתוֹ הַגְּדוֹלִים

כַּמָּה נְמִבְזִים הֵם.





הוּא נָכוֹן קְרֹא לַמִּלְחָמָה

אֶת קְהַל הַפָּרָשִׁים הָרָב;

"חֶרְפַּת הַחֲמוּדָה מִי שָׁמַע –

זֶה אִתִּי יֵצֵא לַקְּרָב!"





לֹא יַגִּיד לוֹ אִישׁ הָרָעָה,

רַק כְּאֵבוֹ יִפְתַּח פֶּה;

וְשָׁלַף אֶת חַרְבּוֹ וּתְקָעָהּ

בְּלִבּוֹ הַקּוֹבֵל הַזֶּה.















את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/32011