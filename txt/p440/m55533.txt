


	
	[אֵיךְ תִּישְׁנִי שְׁנָתֵךְ בֶּטַח]
	




אֵיךְ תִּישְׁנִי שְׁנָתֵךְ בֶּטַח

וַאֲנִי עוֹדֶנִּי חָי?

עוֹד חֲרוֹנִי הַיָּשָׁן יִתְלַקַּח,

אֶת עֻלִּי אֲשַׁבֵּר אֲזָי.





הֲתִזְכְּרִי שִׁיר מְאֹד יָשָׁן

עַל נַעַר מֵת שֶׁקָּם

מִקִּבְרוֹ לַיְלָה וְחָזַר

עִם אֲהוּבָתוֹ שָׁם?





הַאֲמִינִי לִי, הַיָּפָה

וְהַחֲמוּדָה לִי מִכֹּל:

אֲנִי חַי וְכֹחִי גָדוֹל

מִכֹּחַ כָּל יוֹרְדֵי שְׁאוֹל.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/55533