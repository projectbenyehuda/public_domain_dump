


	
	[רָאִיתִי בַת־מְלָכִים בַּחֲלוֹם]
	




רָאִיתִי בַת־מְלָכִים בַּחֲלוֹם,

וּרְטֻבּוֹת לְחָיֶיהָ, לְחָיֵי־שַׁעֲוָה;

תַּחַת תִּרְזָה יְרֻקָּה יָשַׁבְנוּ דֹם

אַחוּזִים בְּחַבְלֵי־אַהֲבָה.





"לֹא אֶחְפֹּץ כֵּס אָבִיךְ, וְלֹא

שַׁרְבִיטוֹ, שַׁרְבִיט־זְהָבוֹ,

לֹא כִתְרוֹ וְאַבְנֵי־חִנּוֹ בוֹ,

חָפַצְתִּי רַק בָּךְ, הַנָּאוָה!"





“זֹאת לֹא אוּכַל”, תַּעַן לִי,

"אֲנִי בַקֶּבֶר נָחָה,

רַק אַעַל אֵלֶיךָ בְּלֵילוֹת־דְּמִי,

כִּי אֲהַבְתִּיךָ כָּכָה".









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/52677