


	
	[לֹא אַאֲמִין בִּשְׁמֵי־מָרוֹם]
	




לֹא אַאֲמִין בִּשְׁמֵי־מָרוֹם,

בָּהֶם הַכֹּמֶר סָח;

בְּעֵינֵךְ אַאֲמִינָה,

אוֹר־שָׁמַי בָּהּ הַזָּךְ.





לֹא אַאֲמִין בְּאֵל־עֶלְיוֹן,

בּוֹ הַכֹּמֶר סָח;

זֶה לִבֵּךְ – אֵין אֵל אַחֵר

מִזֶּה הַפּוֹעֵם בָּךְ.





אֲנִי בָרַע לֹא אַאֲמִין,

לֹא בְחֶבְלֵי־שְׁאוֹל לְיוֹם בָּא;

בְּעֵינֵךְ אַאֲמִינָה

וּבְלִבֵּךְ זֶה הָרָע.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/52658