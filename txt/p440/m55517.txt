


	
	[בַּת־דַּיָּגִים יָפָה]
	




בַּת־דַּיָּגִים יָפָה,

חִתְרִי לַחוֹף מְעָט,

בֹּאִי וּשְׁבִי־נָא פֹה אִתִּי

שְׁלוּבִים יַד בְּיָד.





שִׂימִי אֶת רֹאשֵׁךְ עַל לִבִּי,

וְאַל נָא תִירָאִי, בַּת־תֹּם,

הֵן תִּבְטְחִי בְּלִי כָל מוֹרָא

בַּיָּם זֶה הַסּוֹעֵר יוֹם־יוֹם.





זֶה לִבִּי כַיָּם, לוֹ סַעַר,

לוֹ גֵאוּת וּמוֹרָד – כַּיָּם,

וְכַמָּה פְּנִינִים יְקָרוֹת

שְׂפוּנוֹת בְעָמְקוֹ שָׁם.













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/55517