


	
	[אַךְ נִפְגַּשְׁנוּ – וּבְעֵינֵךְ וּבְקוֹלֵךְ הַנָּאֶה]
	




אַךְ נִפְגַּשְׁנוּ – וּבְעֵינֵךְ וּבְקוֹלֵךְ הַנָּאֶה

הִכַּרְתִּי בָּם תֵּכֶף, כִּי טוֹבָה לִי אָתְּ;

לוּלֵא הָיְתָה אִתָּנוּ זוֹ אִמֵּךְ הָרָעָה,

הָיִינוּ מִתְחַבְּקִים וְנוֹשְׁקִים מִיָּד.





מָחָר שׁוּב אֶת הָעֲיָרָה אֶעֱזֹבָה

וְהָלְאָה לְדַרְכִּי אֲמַהֵר חִישׁ־קַל;

בַּחַלּוֹן יַלְדָּתִי הַצְּהֻבָּה תֶאֱרֹבָה,

אֲנִי בִרְכוֹת שָׁלוֹם לָהּ אֶשְׁלַח אֶל־עָל.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/55602