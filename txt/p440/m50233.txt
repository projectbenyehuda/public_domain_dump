


	
	[בְּהִשָּׁבֵר לִבּוֹת צְעִירִים]
	








בְּהִשָּׁבֵר לִבּוֹת צְעִירִים —

וְצָחֲקוּ כוֹכְבֵי רָמָה,

בַּעֲלִיּוֹת שְׁחָקִים בְּהִירִים

שִׂיג לַעֲגָם יִשָּׁמַע:





"עֲנִיֵּי־אָדָם אֵלֶּה

יוֹדְעֵי אַהֲבָה הִנָּמוֹ

וְלָכֵן נַפְשָׁם תֵּלֶא

וּמָוֶת שׁוֹלֵט בָּמוֹ.





מַה־טּוֹב כִּי זֹאת הָאַהֲבָה

לֹא חָלָה פֹה גַם בָּנוּ;

כִּי לֹא יָדַעְנוּ לַהֲבָהּ —

עַל־כֵּן בְּנֵי־נֵצַח אָנוּ".















את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/50233