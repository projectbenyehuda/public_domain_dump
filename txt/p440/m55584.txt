


	
	[אֱלֹהִים יוֹדֵעַ אֵי הָרִיבָה]
	




אֱלֹהִים יוֹדֵעַ אֵי הָרִיבָה

הַמְטֹרֶפֶת תָּגוּר פֹּה?

מִתּוֹךְ קְלָלוֹת בְּיוֹם זֶה סַגְרִיר

חִנָּם אָרוּץ כֹּה וָכֹה.





מֵאַכְסַנְיָה לְאַכְסַנְיָה

אֲנִי הוֹלֵךְ, אֲנִי שָׁב;

אֶל כָּל מֶלְצָר הֶדְיוֹט אֶפְנֶה,

אֶשְׁאַל וְאֶחְקֹר – אַךְ לַשָּׁוְא!





פִּתְאֹם – הִנֵּה הִיא בַחַלּוֹן,

רוֹמְזָה, צוֹחֲקָה לִי בְכָל־פֶּה;

הֲיָכֹלְתִּי דַעַת, נַעֲרָה,

כִּי תֵשְׁבִי בְאַרְמוֹן־הוֹד כָּזֶה?









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/55584