


	
	[עֶגְלָתִי עוֹבְרָה לְאִטָּהּ]
	




עֶגְלָתִי עוֹבְרָה לְאִטָּהּ

בְּעִמְקֵי הַיַּעַר הָעָב,

מְלֵאֵי קְסָמִים וּפוֹרְחִים

בְּאוֹר הַשֶּׁמֶשׁ הָרָב.





אֲנִי יוֹשֵׁב וְהוֹזֶה וְהוֹגֶה

בַּאֲהוּבַת־נַפְשִׁי תֹם;

וְשָׁלשׁ דְּמֻיּוֹת שֶׁל צְלָלִים

תָּנַעְנָה רָאשֵׁיהֶן לִי דֹם.





הֵן מְדַלְּגוֹת, מִתְעַלְּמוֹת וְשׁוּב נִרְאוֹת

בְּהִתּוּל וּבְמוֹרָא מְעָט,

מִתְנַדְּפוֹת כְּמוֹ־אֵד בָּרוּחַ,

מִצְטַחֲקוֹת וְחוֹלְפוֹת מִיָּד.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/52690