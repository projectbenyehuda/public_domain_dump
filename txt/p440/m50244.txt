


	
	[בְּעֵינַיִךְ הַגְּדוֹלוֹת וְהַחוֹדְרוֹת לִלְבָבוֹת]
	








בְּעֵינַיִךְ הַגְּדוֹלוֹת וְהַחוֹדְרוֹת לִלְבָבוֹת

תִּתְבּוֹנְנִי בִי וְצָדַקְתְּ כִּמְעָט:

אֵיךְ נוּכַל שְׁנֵינוּ יַחַד לָשָׁבֶת

וַאֲנִי כֹּה רָע וְכֹה טוֹבָה אָתְּ!









אֲנִי כֹּה רָע, דָּם מַר בִּי וְזוֹעֵם,

וּבִרְכוֹת־לַעַג יְמַלֵּל פִּי

לַנַּעֲרָה, אֲשֶׁר בְּטוּב־לֵב וּבְנֹעַם

וְכִמְעַט בְּישֶׁר נָהֲגָה בִי.















את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/50244