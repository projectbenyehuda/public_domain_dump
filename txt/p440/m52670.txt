


	
	[לֹא אוּכַל שְׁכֹחַ סֶלָה]
	




לֹא אוּכַל שְׁכֹחַ סֶלָה,

כִּי פַעַם, חֶמְדַּת־לֵב,

הָיִית לִי, יְצוּר פֶּלֶא,

בַּנְּשָׁמָה וּבַגֵּו.





הַגֵּו – עוֹד לִבִּי כָלֶה

לְגֵו זֶה כֹּה רַךְ וְכֹה חַי;

הַנְּשָׁמָה לְקַבֵּר תּוּכָלוּ,

נְשָׁמָה יֵשׁ לִי דַי.





נִשְׁמָתִי אֶגְזֹר, וְאֶפַּח

מַחֲצִיתָהּ בְּגֵוֵךְ צוּף,

אֲחַבְּקֵךְ וּנְהִי נְשָׁמָה

אַחַת וְאֶחָד גּוּף.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/52670