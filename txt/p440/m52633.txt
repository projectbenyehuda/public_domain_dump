


	
	[לְחִי לִלְחִי נַדְבִּיקָה דֹם]
	




לְחִי לִלְחִי נַדְבִּיקָה דֹם,

וְשֶׁטֶף הַדְּמָעוֹת יִתְאַחֵד!

וְלֵב נְאַמֵּץ אֱלֵי לֵב –

הַלְּהָבִים יִתְלַכְּדוּ אָז יַחַד!





גַּל־דֶּמַע כִּי יִשְׁטֹף בִּלְשׁוֹן אֵשׁ זֹאת,

כִּי זִרְמוֹ יִשָּׁפֵךְ בְּלַהֲבָהּ,

וּזְרוֹעִי, זֹה זְרוֹעִי כִּי־תְחַבְּקֵךְ בָּעֹז,

אֲנִי כָלֶה וּמֵת מִנִּי־אַהֲבָה.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/52633