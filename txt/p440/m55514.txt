


	
	[הַלַּיְלָה כֹה רָטֹב וְסוֹעֵר]
	




הַלַּיְלָה כֹה רָטֹב וְסוֹעֵר,

אֵין כּוֹכָב בִּשְׁמֵי רוֹם,

בֵּין עֲצֵי הַיַּעַר הָרוֹעֲשִׁים

אֲנִי מִתְהַלֵּךְ דֹּם.





שָׁם הַרְחֵק מֵאֹהֶל הַצַּיָּד

הַבּוֹדֵד נֵר רוֹמֵז לִי: בֹּא!

אַל נָא יִמְשְׁכֵנִי לָאֹהֶל,

מָה רַבָּה הָעֲזוּבָה בוֹ.





הַזְּקֵנָה יוֹשֶׁבֶת עִוֶּרֶת

תּוֹךְ כִּסֵּא הָעוֹר הַדַּל;

זָרָה וְקוֹפֵאת כָּאֶבֶן

וְלֹא תוֹצִיא אַף הֶגֶה קַל.





הָלֹךְ וְקַלֵּל יִתְהַלֵּךְ

בֶּן הַיַּעֲרָן אֲדֻם־הָרֹאשׁ;

הוּא מַשְׁלִיךְ אֶת תֶּלְיוֹ בַכֹּתֶל,

וְצוֹחֵק צְחוֹק רַעַל וָרוֹשׁ.





הַטֹּוָה הַיָּפָה מַרְטִיבָה

הַפִּשְׁתָּה בְדֶמַע רָב;

לְרַגְלֶיהָ יִרְבַּץ, יֶהֱמֶה,

יִתְרַפֵּק כֶּלֶב הָאָב.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/55514