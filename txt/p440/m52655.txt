


	
	[שָׁמַעַתְּ עָלַי דִּבְרֵי־טִינָה]
	




שָׁמַעַתְּ עָלַי דִּבְרֵי־טִינָה

וְטַעֲנוֹת כַּךְ וָכָךְ!

אַךְ אֵת אֲשֶׁר נַפְשִׁי עִנָּה,

אֶת־זֶה לֹא גִלּוּ לָךְ.





הֵם טָפְלוּ בִלְשׁוֹנָם הַקָּשָׁה,

הָנֵעַ בְּרֹאשׁ לִי וּטְפֹל;

הֵם כִּנּוּ אוֹתִי “הָרָשָׁע!” –

וְאַתְּ הֶאֱמַנְתְּ בַּכֹּל.





הֵן אֶת־הָרַע בִּי בֶאֱמֶת

לֹא יֵדְעוּ עוֹד כַּיּוֹם;

הָרַע וּשְׁטוּת בִּי שֶׁמֶץ

נָשָׂאתִי בְחָזִי דֹם.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/52655