


	
	[עֵת בְּמִקְרֶה נִפְגַּשְׁתִּי בַדֶּרֶךְ]
	




עֵת בְּמִקְרֶה נִפְגַּשְׁתִּי בַדֶּרֶךְ

מִכָּל בֵּית אֲהוּבָתִי כִמְעָט,

אֲחוֹתָהּ, אָבִיהָ וְאִמָּהּ, –

הֵם הִכִּירוּנִי מִיָּד.





הֵם שָׁאֲלוּ כֻלָּם לִשְׁלוֹמִי,

וְהוֹסִיפוּ כַעֲבֹר רֶגַע קָט:

שֶׁלֹא נִשְׁתַּנֵּיתִי לִכְאוֹרָה,

רַק פָּנַי – הֵם חָוְרוּ מְעָט.





שְׁאִלְתִּים לְדוֹדוֹת וּקְרוֹבוֹת

וּלְחָבֵר מְשַׁעֲמֵם וָזָר,

לַכֶּלֶב הַקָּט, לִנְבִיחָתוֹ

הַמְּתוּקָה בְיַלְּלוֹ מָר.





לִשְׁלוֹם אֲהוּבָתִי הַנְּשׂוּאָה

שָׁאַלְתִּי דֶרֶךְ אֲגָב;

הֵם עָנוּ בְגִיל: בַּעֲלָהּ יִהְיֶה,

בְּקָרוֹב וּלְמַזָּל־טוֹב, אָב!





אֲנִי לְדִבְרֵיהֶם בֵּרַכְתִּים,

וְהִשְׁבַּעְתִּים בְּאִמְרֵי פִי,

שֶׁלֹּא יִשְׁכְּחוּ לְבָרְכָהּ

פְּעָמִים אֵין סְפֹרוֹת בִּשְׁמִי.





אֲחוֹתָהּ הַקְּטַנָּה אָז תִּקְרָא:

"הַכְּלַבְלֵב הַמָּלֵא חֵן,

הוּא גָדַל, הָהּ, וְנִשְׁתַּטָּה,

וְנִטְבַּע בְגַלֵּי הָרְהֵין".





פְּנֵי אֲהוּבָתִי לַקְּטַנָּה,

בְּיִחוּד, זֶה צְחוֹקָהּ לָהּ;

לָהּ אוֹתָן הָעֵינָיִם,

שֶׁהֱבִיאוּנִי בְכָל רָע.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/55515