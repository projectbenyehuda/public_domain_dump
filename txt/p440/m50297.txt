


	
	מִשִּׁירֵי הָאָרֶץ
	




נוּמָה, בְּנִי, וִיִשַׁן,

בְּחַלּוֹן יֵילִיל תַּן…





"לֹא תַן, הָהּ אִמִּי, שָׁם,

שֵׁם אוֹרֵב אִישׁ צְמֵא־דָם,





הוּא אוֹרֵב לָךְ וָלִי –"

נוּמָה, נוּמָה, בְּנִי…




*


נוּמָה, בְּנִי, וִישַׁן,

אֶל עַקְרַבִּים כָּאן…





"לֹא אִמִּי, לֹא עַקְרָב,

שָׁם אוֹרֵב בֶּן־עֲרָב,





הוּא אוֹרֵב לָךְ וָלִי –"

נוּמָה, נוּמָה, בְּנִי…



*



נוּמָה בְּנִי, וִישַׁן,

זֶה נֶעֱקַר עֵץ בַּגַּן…





"לֹא אִמִּי, לֹא, לֹא עֵץ,

רַק בִּי, בִּי נִחַת חֵץ…





שְׁחִי, אֵם וּשְׁקִי נָא לִי –"

וְנִרְדַּם… נִרְדַּם בְּנִי.













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/50297