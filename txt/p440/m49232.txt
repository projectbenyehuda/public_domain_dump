


	
	עַרְבִית
	




עֲלֵה־נָא וּזְרַח, שֶׁמֶשׁ אוֹרִי,

אֱמֹר לְתוּגָתִי: עֲבֹרִי!

וּלְעָצְבִּי אֵין־סוֹף –

הַגִּידָה: חֲלֹף!



 



הָעֶרֶב אִם רַד –

כֵּן יוֹפַע מִיָּד,

כְּרֵע וּכְאָח

אֵלַי נִלְחָץ וְסָח:



 



הָהּ, כִּי פָנָהּ יוֹם,

שֶׁמֶשׁ שָׁקַע דֹּם,

שָׁקַע, אֵינוֹ עוֹד,

נִשְׁאַר רַק יְקוֹד…



 



הִתְפַּלַּלְתִּי לַשֶּׁמֶשׁ וְעָלָה,

לָעֶרֶב שׁוּב יָרַד וְצָלָל,

וְצַעֲרִי הָרָב

הָהּ שָׁב אֵלַי, שָׁב…



 



נִשְׁאַרְתִּי לְבָד

בְּאָהֳלִי מָט,

פָּז כְּתָלָיו, הָהּ, נָס,

נָס, הוּעַם הַפָּז…



 



רַק שָׁם בִּפְאַת יָם

כְּעֵין כֶּתֶם שֶׁל דָּם,

עוֹד לוֹחֵשׁ בִּכְאֵב

דָּם שֶׁמֶשׁ וָלֵב…













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/49232