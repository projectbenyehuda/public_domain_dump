


	
	[מָרְעָלִים הֵם כָּל שִׁירָי]
	




מָרְעָלִים הֵם כָּל שִׁירָי –

אַחֶרֶת לֹא תוּכַל הֱיוֹת!

אַתְּ עַצְמֵךְ שַׂמְתְּ בְּכוֹס־חַיַּי,

שַׂמְתְּ רַעַל לִי בַכּוֹס.





מָרְעָלִים הֵם כָּל שִׁירָי –

וְעַל זֶה לִתְמֹהַּ אֵין!

הֵן אֶשָּׂא בִי הַרְבֵּה צִפְעוֹנִים

וְאוֹתָךְ, יַלְדַּת־חֵן.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/52687