


	
	[חָפַצְתִּי מַכְאוֹבַי כֻּלָּם]
	




חָפַצְתִּי מַכְאוֹבַי כֻּלָּם

בְמִלָּה רַק אַחַת צְרוֹר,

וְלָרוּחוֹת הַצּוֹהֲלוֹת תִּתָּהּ

וּנְשָׂאוּהָ בְּצַהֲלַת דְּרוֹר.





יְבִיאוּהָ אֵלַיִךְ, חֶמְדָּתִי,

הַמִּלָּה בָּהּ מְצָרֵי שְׁאוֹל,

בְּכָל רֶגַע אוֹתָהּ תַּקְשִׁיבִי,

בְּכָל מָקוֹם תִּשְׁמְעִי הַקּוֹל.





בִּתְנוּמַת הַלַּיְלָה כִּי תַעַצְמִי

שְׁמֻרוֹת עֵינַיִךְ תֹּם,

מִלָּתִי בַחֲלוֹמֵךְ תִּרְדָּפֵךְ,

תַּהַלְמֵךְ בְּחֶזְיוֹן חֲלוֹם.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/55573