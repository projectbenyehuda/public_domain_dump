


	
	עַל הַשַּׁיִשׁ
	








עֲמֹד רֶגַע פֶּה דוּמָם,

אַחֲרֵי כֵן תַּעֲבֹרָה –

חֲלוֹם־טוֹב פֹּה קָבוּר,

פֹּה טָמוּן קַו אוֹרָה.





הָאוֹר כֻּסָּה עָפָר,

אַךְ יוֹר, יִשְׁלַח גִצִּים

בְּעַד קִירוֹת כִּלְאוֹ –

עֲתַר פְּרָחִים וְצִיצִים.





לֹא יֶלֶד פֹּה נִקְבַּר,

פֹּה נִקְבְּרָה תִקְוָה…

אֵיךְ תַּמּוּת תִּקְוָה?

תִּקְוָה אֵיךְ תִּגְוַע?





אַל תִּבְכֶּה, שֵׁב אִלֵּם

לָאָרֶץ וָדֹמָּה, –

לֹא תַּעֲלֶה בְדֶמַע

הַשֶּׁמֶשׁ מִתְּהוֹמָהּ…





אָסַף נָגְהוֹ כַכּוֹכָב

וְלִשְׁמֵי שָׁמָיו חָזַר…

אַל תִּבְכֶּה, שֵׁב דּוּמָם

עִם אֶבֶן אֶלְעָזָר.













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/50299