


	
	[עִירוֹנִים בְּבִגְדֵי־שַׁבַּתָּם]
	




עִירוֹנִים בְּבִגְדֵי־שַׁבַּתָּם

מְטַיְּלִים בְּיַעַר וְכָר;

מְקַפְּצִים כִּתְיָשִׁים, מִתְחַטְּאִים

לִפְנֵי הוֹד הַטֶּבַע בִּיקָר.





עֵינַיִם יָעִיפוּ מְתוּקוֹת

אֶל כָּל־צִיץ פּוֹרֵחַ, שְׁקוּי־טָל;

וְסוֹפְגִים בְּאָזְנַיִם אֲרֻכּוֹת

אֶת שִׁיר הָאַנְקוֹרִים מֵעָל.





אֲנִי אֶת חַלּוֹנִי אֲכַסֶּה

בַּמָּסָךְ הַשָּׁחוֹר דֹּם;

בּנֵי־צְלָלִים וְרוּחוֹת־בְּעָתָה

דּוֹרְשִׁים לְשִׁכְנִי בְּעוֹד־יוֹם.





הָאַהֲבָה הַיְשָׁנָה מוֹפִיעָה,

עוֹלָה מִנְּשִׁיָּה בַלָּט;

יוֹשְׁבָה עַל־יָדִי, בּוֹכִיָּה,

וְתָרֵךְ אֶת לִבִּי בִי מְעָט.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/52671