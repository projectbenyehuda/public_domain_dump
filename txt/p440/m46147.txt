


	
	פִזְמוֹן
	








יָם וּתְהוֹמוֹ, עֵץ וְצִלוֹ,

עֶלֶם עֶלֶם וּבַת־גִּילוֹ;

הַנַּעֲרָה הַתְּמִימָה –

הִיא וְתוֹרַת אִמָּה!





עָב וּרְקִיעָה, גַּל וְכֵפוֹ,

עַיִט וְיוֹנַת־תֹּם עַל כְּתֵפוֹ;

הַנַּעֲרָה הַתְּמִימָה -

הִיא וְתוֹרַת אִמָּה!





יוֹם וְשִׁמְשׁוֹ, לֵיל וִירֵחוֹ,

פֶּרַח, פֶּרַח יֵשׁ־לוֹ רֵיחוֹ;

הַנַּעֲרָה הַתְּמִימָה -

הִיא וְתוֹרַת אִמָּה!











את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/46147