


	
	עַל הַמָּיִם
	








עַל תָּרְנִי נִשְׁעָן תּוֹךְ הַיָּם,

אֶמְנֶה גַלָּיו מָטָּה.

שָׁלוֹם, נוֹף־מוֹלֶדֶת, לָךְ!

הַסְּפִינָה שָׁטָה, שָׁטָה!





עַל בֵּית חֶמְדָּתִי נַעֲבֹר אָט,

שִׁמְשׁוֹתָיו יוֹקְדוֹת כָּכָה;

עֵינַי כָּלוֹת, הָהּ, כִּמְעָט –

אֵין רוֹמֵז לִי בִבְרָכָה.





אַל־נָא, עֵינִי, תִכְהִי, אַל

תַּזִּילִי רְסִיס הַדִּמְעָה.

לִבִּי, אַל תִּשָּׁבֵר בִּי

מֵעֹצֶר כְּאֵב וּכְלִמָּה!















את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/32012