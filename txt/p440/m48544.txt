


	
	הַכּוֹכָבִים צוֹחֲקִים
	








לֹא רָאִית

מֵעוֹלָם אַתְּ

רִמְזֵי כוֹכְבֵי־רוֹם;

אוֹ רָאִית

וְלֹא הֵבַנְתְּ

אוֹתָם עַד הַיּוֹם…





אָמְנָם, אִם

נִכְסֶפֶת אַתְּ,

לְפֵשֶׁר סוֹדָם זֶה —

חַבְּקִינִי־נָא,

וּשְׁקִינִי־נָא,

עַל עֵינַי וְעַל הַפֶּה,





וּבְיַד יְמִינֵךְ

סַלְסְלִי

אֶת שַׂעֲרוֹתַי אָט,





וּפֵשֶׁר רִמְזֵי

כּוֹכְבֵי רוֹם

אֲסַפֶּר־לָךְ בַּלָּט:





כּוֹכְבֵי רוֹם

מִזְדַּעְזְעִים,

מִשְׁתּוֹמְמִים כִּמְעָט;

מְצַחֲקִים לִי

וְשׁוֹאֲלִים:

לָמָּה יַחֲבָק יָד?





לָמָּה זֶה

לֹא יִשַּׁק לָהּ,

לְנַעֲרָה זוֹ מִכְּבָר?

הֵן חשֶׁךְ שָׁם

וּדְמָמָה שָׁם,

לֹא יִרְאֶה אוֹתָם זָר.













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/48544