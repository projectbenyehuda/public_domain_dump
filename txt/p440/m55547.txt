


	
	[לַשָּׂטָן אֶקְרָא וְהוּא בָא]
	




לַשָּׂטָן אֶקְרָא וְהוּא בָא,

בְּתִמְהוֹן־לֵב אֶסְתַּכֵּל בּוֹ;

לֹא יִצְלַע, תָּאֳרוֹ אֵינוֹ רָע,

אִישׁ נֶחְמָד הוּא וְחָבִיב כֹּה.

אָדָם הוּא בְמֵיטַב שְׁנוֹתָיו

מְנֻסֶּה וּמְנֻמָּס וְאֵין כְּמוֹתוֹ

פַּלְמַטָר נָבוֹן שֶׁעֵינָיו בָּרֹאשׁ,

עַל דַּת וּמְלוּכָה יוּכַל דְּרשׁ;

הוּא חִוֵּר קְצַת וְאֵין כָּל פֶּלֶא –

סַנְסְקְרִיט וְהֶגֶל מְעַט אוֹתוֹ הֶלְאוּ;

פוֹקֵי הוּא מְשׁוֹרְרוֹ הֶחָבִיב גַּם עַתָּה,

אַךְ עֲסֹק בְּבִקֹּרֶת נַפְשׁוֹ מֵאֵנָה,

אֶת מְלֶאכֶת הַקֹּדֶשׁ הִנִּיחַ לַזְּקֵנָה,

לַסַּבְתָּא הַזְּקֵנָה וְהַטּוֹבָה הֵקַטָּה.

הִלְּלַנִי עַל בָּחֳרִי בְתוֹרַת־מִשְׁפָּטִים,

גַּם הוּא מָצָא עִנְיָן בָּהּ יָמִים לֹא מְעַטִּים.

וְעוֹד אָמַר: מַה מְּאֹד לוֹ יְקָרָה הִיא

חֶבְרָתִי, וּבְאָמְרוֹ כֵּן יִקֹּד לִי.

וְשָׁאַל אִם לֹא הִתְרָאִינוּ יוֹם חַד

בְּבֵית צִיר הִשְׁפַּנְיָה לִפְנֵי אֵיזֹה שָׁנִים?

וְאַחֲרֵי הִתְבּוֹנְנִי בְּפָנָיו מְעַט

הִכַּרְתִּי בָהֶם פְּנֵי מוֹדָעִי מִלְּפָנִים.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/55547