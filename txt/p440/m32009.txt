


	
	שִׁיר מוֹירִי
	








עַל סוּלֵימָה הַנִּרְדֶּמֶת,

דִּמְעַת עֵינִי, רְדִי וּפַכִּי

לָהּ עַל לֵב, – אָז לִבָּהּ נֶחְמָד

מְלֵא־גַעְגּוּעִים לְעַבְּדוּל יַכֶּה.





עַל סוּלֵימָה הַנִּרְדֶּמֶת

וְעַל־אָזְנָהּ רְנִי, אַנְחָתִי נוּגָה, –

וְרֹאשָׁהּ־פָּז עַל עַבְּדוּל יַחֲלֹם,

עַל אַהֲבָתוֹ הָעֲנֻגָּה.





עַל סוּלֵימָה הַנִּרְדֶּמֶת,

שְׁטֹף עַל זְרוֹעָהּ, דַּם־מַעְיָנִי, –

וּזְרוֹעָהּ־חֵן עָלֶיהָ תִּשָּׂא

דַּם לֵב עַבְּדוּל אֹדֶם־שָׁנִי.





הוֹי! הַכְּאֵב הוּא נוֹלַד אִלֵּם,

לָשׁוֹן אֵין בְּפִיו וּמַעֲנֶה,

דְּמָעוֹת לוֹ וְאַנְחוֹת חֶרֶשׁ,

וְדָם מִפִּצְעֵי לֵבָב נַעֲנֶה.















את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/32009