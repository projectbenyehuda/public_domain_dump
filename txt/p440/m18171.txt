


	
	שִׂיחַת סוּסִים
	




שָׁלוֹם לָךְ, אָחִי! רְאֵה: גַם אָנֹכִי

מוֹשֵׁךְ בְּעֻלִי, כָּמוֹנִי כָּמוֹךָ.



כָּמוֹךָ כֵּן גָרַם לִי זֶה מַזָלִי

לִמְשׁוֹךְ וְלִמְשׁוֹךְ בְּעֹל הָעֲגָלָה.



רְאֵה אַף רְאֵה אֶת הָאִישׁ בָּהּ הִשְׂתָּרַע –

אַתָּה רַק תָּבִין מַה נַפְשִׁי לִי מָרָה,



מַה־קָשִׁים הֵם חַיַי, מַה־קָשִׁים וּמְאוּסִים!

מַה־מַר גוֹרָלֵנוּ, זֶה גוֹרַל הַסוּסִים!




שיחת סוסים.jpg







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/18171