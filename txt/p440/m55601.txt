


	
	[סָמוּךְ לִי גָר דּוֹן הֶנְרִיקֶץ]
	




סָמוּךְ לִי גָר דּוֹן הֶנְרִיקֶץ,

זֶה הַמְכֻנֶּה גַם הַיָּפֶה,

חֲדָרֵינוּ סְמוּכִים, מַבְדִּיל

אוֹתָם כֹּתֶל דַּק וְרָפֶה.





בְּנוֹת סַלַּמַּנְקָה – אֵשׁ יוֹקֵדָה,

בְּחוּצוֹת עִיר אִם יַבִּיטוּהוּ,

מְדֻרְבַּן־נַעַל וּמְסֻלְסַל־שָׂפָם,

וְחֶבֶר כְּלָבָיו יְלַוּוּהוּ.





אַךְ בְּדִמְמַת הָעֶרֶב

הוּא בְחֶדְרוֹ יוֹשֵב יָתוֹם,

אֶת הַקַּתְרוֹס בַּיָּדַיִם,

וּבַלֵּב – חֲלוֹמוֹת קָסֶם.





בְּרֶטֶט יַכֶּה הַמֵּיתָרִים

וְעַל כְּנַף־הַדִּמְיוֹן יִדְאֶה, –

הָהּ! זֹה יִלְלַת־חֲתוּלִים

כֹּה מַלְאָה אוֹתִי וּמַטְרִידָה.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/55601