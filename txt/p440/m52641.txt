


	
	[אַל לִי תִשָּׁבְעִי, שְׁקִי נָא לִי]
	




אַל לִי תִשָּׁבְעִי, שְׁקִי נָא לִי,

שְׁבוּעָתֵךְ שָׁוְא וְשֶׁקֶר הִיא!

מְתוּקָה מְאֹד מִלָּתֵךְ, אַךְ

יוֹתֵר טוֹב כִּי אֶשַּׁק לָךְ!

אַאֲמִין רַק בְּמַמָּשׁ זֶה –

וְנִיבֵךְ אֵד וַהֲבֵל פֶּה.




* * * *


הִשָּׁבְעִי נָא לִי כַךְ וָכָךְ,

עַל דִּבְרָתֵךְ אַאֲמִין לָךְ!

אֶצְנַח דֹּם עַל חָזֵךְ צְבִי,

וְאַאֲמִין, שֶׁאֵין דּוֹמֶה לִי;

אַאֲמִין, בַּת, לְעוֹלְמֵי־עַד

וְעוֹד יוֹתֵר, שֶׁאוֹהֶבֶת אַתְּ.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/52641