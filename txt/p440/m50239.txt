


	
	[עֹז־רוּחַ יָשָׁן מְלָאַנִי שׁוּב]
	








עֹז־רוּחַ יָשָׁן מְלָאַנִי שׁוּב,

וּכְמוֹ עַל סוּס אֶרְכָּבָה,

שׁוּב בְּאֵשׁ־חִשְׁקִי אֲמַהֵר עוּף

לְאַרְמוֹן חֶמְדָּתִי הַנָּאוָה.





עֹז־רוּחַ יָשָׁן מְלָאַנִי שׁוּב,

סוּסִי כְּמוֹ יְגַמֵּא אֲדָמָה,

שׁוּב בַּחֲמַת־שִׂנְאָה אֲמַהֵר עוּף —

מְחַכֶּה לִי אָח לַמִּלְחָמָה.





נִשָּׂא אָנֹכִי כְּסַעֲרַת־עַד,

הַיְּעָרִים וְהַכָּרִים כְּמוֹ דָאוּ,

חֲבֵרִי לִקְרָב וְחֶמְדָּתִי, גַּם־אַתְּ,

שְׁנֵיכֶם גַּם־יַחַד תָּכְרָעוּ.















את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/50239