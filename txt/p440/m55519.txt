


	
	[כְּתַפּוּחַ־פָּז־עֲנָק]
	




כְּתַפּוּחַ־פָּז־עֲנָק

נָח הַסַּהַר בְּחֵיק הֶעָבִים,

מַפִּיל עַל הַיָּם הַשָּׂב

רְצוּעַת אוֹר כִּבְרַק לְהָבִים.





דֹּם אֶתְהַלֵּךְ עַל־פְּנֵי הַחוֹף,

גַּל אַחַר גַּל בָּא וּמִשְׁתַּבֵּר,

וַאֲנִי בַמַּיִם אֶשְׁמַע נִיב,

פֶּה מָתוֹק סָח לִי שָׁם וּמְדַבֵּר.





הו­ֹ, כֹּה יֶאֱרַךְ לִי הַלֵּיל,

לֹא יוּכַל שְׁתֹק בִּי לִבִּי חָמִים; –

בְּנוֹת־מַיִם יָפוֹת, עֲלֶינָה חִישׁ,

בִּמְחוֹלוֹת צֶאנָה וּבְמַעְגַּל קְסָמִים!





שׂמְנָה רֹאשִׁי בְחֵיקְכֶן חָם,

קַחְנָה גֵו וְלֵב שַׁלְהֶבֶת,

מְצֶינָה חַיַּי מֵחָזִי אֵשׁ,

לִי שֵׁרְנָה, שֵׁרְנָה עַד לַמָּוֶת.













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/55519