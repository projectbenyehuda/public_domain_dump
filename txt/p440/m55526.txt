


	
	[שָׁם מַעְלָה, עַל הַגִּבְעָה]
	




שָׁם מַעְלָה, עַל הַגִּבְעָה,

שָׁם אַרְמוֹן בָּנוּי לְנוֹי,

וְשָׁלשׁ יְפֵה־פִיּוֹת

הִרְווּנִי אַהֲבָה בוֹ.





בַּשַּׁבָּת לִי יֵטָה נָשְׁקָה,

וְיוּלְיָה מִמָחֳרָת, בַּיּוֹם

הַשֵּׁנִי, הִיא – קוּנִיגוּנְדָּה,

כִּמְעַט שֶׁחִנְּקַתְנִי בְחֹם.





בַּשְּׁלִישִׁי עָרְכוּ הַנְּעָרוֹת

מִשְׁתֶּה בְאַרְמוֹנָן הָרָם;

הַשְּׁכֵנִים וְהַשְּׁכֵנוֹת הֵם בָּאוּ

בְקָרוֹן וְעַל סוּס בְּרָב עָם.





אַךְ אוֹתִי מִשּׁוּם־מָה לֹא הִזְמִינוּ,

וְלֹא מֵחָכְמָה זֹאת עָשׂוּ, בַּלָּט

הִתְלַחֲשׁוּ הַדּוֹדוֹת וְהַקְּרוֹבוֹת

וְצָחֲקוּ לָהֶן לֹא מְעָט.













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/55526