


	
	[כִּי אֶשְׁכַּב עַל יְצוּעִי]
	




כִּי אֶשְׁכַּב עַל יְצוּעִי,

טוֹבֵעַ בַּלֵּיל וָכָּר,

וְרִחֲפָה דְמוּת לְעֵינַי,

סֵמֶל שֶׁל חֵן וִיקָר.





כִּי שְׁנָתִי הַחֲרִישִׁית

תַּעֲצֹם עֵינַי דֹּם,

הַדְּמוּת מִתְגַּנְּבָה חֶרֶשׁ

וְנֶאֶחֱזָה בַחֲלוֹם.





אַךְ עִם חֲלוֹם הַבֹּקֶר

לֹא תִמֹּג עוֹד לָעַד

וּבְלִבִּי אֶשָּׂאֶנָּה

עַד אִם יוֹמִי רַד.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/55561