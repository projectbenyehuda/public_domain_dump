


	
	[נִצַּת הַלּוֹטוֹס יְרֵאָה]
	




נִצַּת הַלּוֹטוֹס יְרֵאָה

אֶת הוֹד פְּנֵי הַשֶּׁמֶשׁ בָּרֹם,

הִיא רֹאשָׁהּ מוֹרִידָה וּמְחַכָּה

לַלַּיְלָה חוֹלֶמֶת וָדֹם.





הַסַּהַר הַחִוֵּר הוּא מְאַהֲבָהּ,

הַמְעוֹרְרָהּ בְּנָגְהוֹ מִשְּׁנָת,

אֶת צְעִיפָהּ אָז תָּסִיר וּתְגַלֶּה

פָּנֶיהָ, פְּנֵי־פֶרַח, לוֹ אָז.





הִיא פוֹרְחָה וְזוֹרְחָה וּמְאִירָה,

וְקוֹפֵאת מַבִּיטָה אֶל־עָל;

תֶּהֱמֶה, תֵּבְךְּ מִנִּי־אַהֲבָה,

וְנַפְשָׁהּ לוֹ תֵצֵא וּתְכַל.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/52637