


	
	[אֵין חֵמָה לִי, וְאִם לִבִּי נִשְׁבַּר בִּי]
	




אֵין חֵמָה לִי, וְאִם לִבִּי נִשְׁבַּר בִּי,

הוֹי אָבְדַן כָּל־יְקָר! אֵין חֵמָה לִי.





וְלוּ גַם תַּזְהִיר בַּאֲבָנֶיהָ־חֵן וְתִיף –

לְלֵיל־לְבָבָהּ לֹא תַחְדֹּר קֶרֶן־זִיו.





יָדַעְתִּי כֹל… רְאִיתִיךְ הַיּוֹם בַּחֲלוֹם –

וָאֶרְאֶה גַם לִלְבָבֵךְ וּלְלֵילוֹ תְהוֹם,





וְאֶת הַנָּחָשׁ כָּרוּךְ, מוֹצֵץ לְשַׁדֵּךְ אַט,

וָאֶרְאֶה, הַחֲמוּדָה, מָה אֲמוּלָה אַתְּ.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/52646