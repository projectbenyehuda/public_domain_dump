


	
	[נַעַר אָהַב נַעֲרָה]
	




נַעַר אָהַב נַעֲרָה,

הִיא בָחֲרָה בְאַחֵר; הַלָּז

הוּא בָחַר בְּאַחֶרֶת,

וְנֶאֱרַס לָהּ אָז.





הַנַּעֲרָה נִשֵּׂאת בְּכַעֲסָהּ

לְאָדָם זָר לָהּ זָר,

שֶׁנִּפְגַּשׁ לָהּ עַל דַּרְכָּהּ;

הַנַּעַר – מַר לוֹ מָר.





הַמַּעֲשֶׂה יָשָׁן־נוֹשָׁן,

אַךְ תָּמִיד חָדָשׁ כֹּה;

וְאִישׁ שֶׁזֶּה קָרָהוּ –

לְבָבוֹ נִשְׁבַּר בּוֹ.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/52673