


	
	[בְּחַיֵּי קוֹדְרִים הִבְהִיק פַּעַם]
	




בְּחַיֵּי קוֹדְרִים הִבְהִיק פַּעַם

מַרְאֶה לִי כְקֶרֶן אוֹר;

הִנֵּה חָוַר, תַּם וְנָמֹג –

וַיְסַבּוּנִי צִלְלֵי שְׁחוֹר.





יְלָדִים, אִם בַחֲשֵׁכָה יֵשְׁבוּ,

מַה נֶּעְכָּרָה רוּחָם בָּם,

וּבִכְדֵי לְהָפִיג פַּחְדָּם

שִׁיר יָשִׁירוּ בְקוֹל רָם.





אֲנִי הַיֶּלֶד עַתָּה אָשִׁיר,

עִם אֲפֵלָה אֲנִי שָׁר;

צִלְצוּל שִׁירִי – אִם לֹא עָנֹג,

אוּלָם פַּחְדִּי מֶנִּי סָר.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/55510