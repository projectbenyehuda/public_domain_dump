


	
	רֹאשׁ־הַמִשְׁפָּחָה
	




אֲנִי כְבָר אָכַלְתִּי, שָׂבַעְתִּי – גַם־אַתֶּם,

אִשְׁתִּי וִילָדַי, אִכְלוּ וּשְׂבַעְתֶּם!



אֶת אִשְׁתִּי וִילָדַי מְאֹד אֹהַב, וְאוּלָם

לֹא אוּכַל לָשֶׁבֶת לִסְעֻדָה עִם כֻּלָם.



רֹאשׁ־הַמִשְׁפָּחָה הוּא אוֹכֵל בַּתְּחִלָה:

לֹא אֹהַב כָּל שָׁאוֹן בִּשְׁעַת הָאֲכִילָה.



אַךְ הִנֵה גָמַרְתִּי; בֹּאוּ, נְעָרַי,

בֹּאוּ וְנַקְרוּ־נָא מַהֵר אֶת שְׁיָרַי!




ראש המשפחה.jpg







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/18172