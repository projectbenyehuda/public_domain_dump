


	
	פֶּרַח מְדַבֵּר
	




אֶפְרֹחַ קָטָן קָרָא

בְּבֶהָלָה אֶל הַפָּרָה:



״זְהִירוּת! זְהִירוּת! פָּרָה שְׁמֵנָה,

רַגְלֵךְ תִּגַע בִּי וְאֵינִי״.



הַפָּרָה עָמְדָה תְּמֵהָה, זְהִירָה.

וְאוּלָם אֶת הָעוֹף לֹא תִרְאֶה:



קָטָן הוּא מְאֹד וְרַךְ הוּא –

וַדַאי צִיץ הוּא, צִיץ הָאָחוּ.



אַחַת רַק לֹא תוּכַל הָבִין:

מֵאַיִן קוֹל לַצִיץ הַלָבָן?




פרח מדבר.jpg







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/18166