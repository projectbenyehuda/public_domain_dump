


	
	שְׁלשָׁה שֶׁיָּצְאוּ
	








אֶל הַיַּרְדֵּן אֲנִי הוֹלֵךְ —



עֵינוֹ כֶסֶף, גַּלּוֹ בְדֹלַח,





אַךְ אֶת תְּהוֹמוֹ טֶרֶם אֵדָע —

אֵלֵךְ, אֶצְלֹל וְאֵרֵדָה.





גַּם אֶל תְּהוֹם, אֶל תְּהוֹם הַנָּהָר,



וַאֲטַהֵר, וַאֲטַהֵר.





אֲנִי — פָּנַי אֶל הַלְּבָנוֹן,



כִּתְרוֹ שֶׁלֶג, צְעִיפוֹ עָנָן,





אַךְ הָרוּחַ עַל מְרוֹם שִׂיאוֹ —

לֹא שְׁמַעְתִּיו בַּהֲרִיעוֹ;





אֶעֱלֶה, אַקְשִׁיב אֶת קוֹל סַעֲרוֹ —

וַאֲטַהֲרוֹ, וַאֲטַהֲרוֹ.





אֶל הָאָדָם אֲנִי הוֹלֵךְ,

הוּא עַל תְּהוֹם וְרוּחַ מוֹלֵךְ;





רוּחוֹ עָמְקָה, עָמְקָה עֵינוֹ —

וְאוּלָם לִבּוֹ, הוּא כְמוֹ אֵינוֹ.





אֶמְצָא אוֹתוֹ וַאֲנַעֲרוֹ,

וַאֲטַהֲרוֹ, וַאֲטַהֲרוֹ.













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/48522