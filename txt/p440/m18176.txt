


	
	הַיַלְדָה וְהַבַּרְבּוּרִים
	




עַל הַגֶשֶׁר, עַל הָרָם

עוֹמְדָה יַלְדָה קְטַנָה;

בַּרְבּוּרִים תִּרְאֶה מַטָה שָׁם,

וּמְקַנְאָה בָם, מְקַנְאָה:



״הוֹ, לוּ הָיִיתִי בַּרְבּוּר קָט,

עַל־פְּנֵי הַיְאוֹר הָיִיתִי שָׁט,

עַל־פְּנֵי אֲפִיק הַמָיִם״.



וְהַבַּרְבּוּרִים – הֵם הִבִּיטוּ

רוֹם אֶל בַּת־הֶחַיִל,

וְאָמְרוּ: ״לוּ הָיִינוּ אִתָּהּ

שָׁם מַעְלָה, יוֹם וָלָיִל –



הָיִינוּ עוֹמְדִים שָׁמָה דֹם,

לַיְלָה־לַיְלָה וְיוֹם־יוֹם –

שָׁם עַל-פְּנֵי הַגֶשֶׁר״.




הילדה והברבורים.jpg







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/18176