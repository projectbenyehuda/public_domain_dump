


	
	עַל הָעָיִן
	








רָחֵל עָמְדָה עַל הֶעָיִן,

הִיא וְכַדָּהּ וְאִישׁ אָיִן –

הִיא לְבַדָּהּ, הִיא לְבַדָּהּ.

הִיא עִם כַּדָּהּ.





שָׁלְחָה אֶל הַכַּד אֶת יָדָהּ.

שָׁלְחָה יָדָהּ וְרָעָדָה,

נָפַל כַּדָּהּ וַיִּשָּׁבֶר –

עֶלֶם עָבָר…





עָמַד עֶלֶם זֶה וְצָחָק –

מִן הַמִּדְבָּר בָּא הָרָחוֹק…

אַף הִיא בִצְחוֹק תֵּט רֹאשָׁהּ מָטָּה:

“מִי זֶה אָתָּה?”





אֶת עֵינֶיהָ תֵּט לִצְדָדִין –

דּוֹדִי בָא, גַּם צַח וְעָדִין,

מִן הַמִּדְבָּר תָּבוֹא עָתָּה –

מִי זֶה אָתָּה?





הִגִּיד לָהּ הָעֶלֶם מִי הוּא,

מִי הִיא אִמּוֹ, מִי אָבִיהוּ…

קָרְאָה רָחֵל אָז הַטּוֹבָה:

“אַתָּה קְרוֹבִי!”





חִבֵּק לָהּ הַלָּז וּנְשָׁקָהּ:

הִיא בַחוֹל עֵינֶיהָ תָּקְעָה…

תַּבִּיט חַרְסֵי כַד הָאָבֶן –

הוֹי, מַה יַּגִּיד אָבִי לָבָן?…






קצנלסון.png













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/50283