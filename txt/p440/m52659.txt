


	
	[רַק אַתְּ נֶאֱמָנָה נִשְׁאַרְתְּ לִי]
	




רַק אַתְּ נֶאֱמָנָה נִשְׁאַרְתְּ לִי,

אֶת־כֹּל אֲשֶׁר־לָךְ לִי תַקְדִּישִׁי,

עָזַרְתְּ לִי בְעָנְיִי וּבְרִישִׁי,

נִחוּמִים בַּמֵּצַר דִּבַּרְתְּ לִי.





עַל מֵימַיִךְ וְלַחְמֵךְ אֲבָרֵךְ,

גַּם כֶּסֶף מְעַט הֶעֱנַקְתְּ לִי,

אַתְּ גַּם לִכְבָסִים דָּאַגְתְּ לִי,

לִתְעוּדָה וּלְצֵידָה לַדֶּרֶךְ.





הֲיִי בְרוּכָה בְּעַד־כֹּל שֶׁנָּתַתְּ לִי,

וּשְׁמָרֵךְ בְּחֹם וּבַקָּרָה

אֱלֹהַי, וְלָךְ יַעֲמֹד בַּצָּרָה

כְּכָל שֶׁעָמַדְתְּ גַּם־אַתְּ לִי.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/52659