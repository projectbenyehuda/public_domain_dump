


	
	[מַה תַּחְפֹּץ דִּמְעָתִי בוֹדֵדָה]
	




מַה תַּחְפֹּץ דִּמְעָתִי בוֹדֵדָה,

אֶת מְאוֹר עֵינַי כִּי תְכַס?

הִיא נִשְׁאֲרָה בָעַיִן

מִיָּמִים רְחוֹקִים, מֵאָז.





אֲחָיוֹת מַזְהִירוֹת לָהּ הָיוּ,

נָמֹגוּ, נָגֹזוּ כַצֵּל,

עִם כָּל יִסּוּרַי וּשְׂשׂוֹנַי

תַּמּוּ כַחֲלוֹם חֶזְיוֹן לֵיל.





כְּאֵד כֵּן גַּם נֶהֶלְכוּ כּוֹכָבַי

הַכְּחֻלִּים בִּרְקִיעִי הָרָם,

שֶׁמָּסְכוּ הַגִּיל וְהַמַּכְאוֹב

מִמָּרוֹם אֶל לִבִּי הֶחָם.





אֲהָהּ, גַּם הִיא, אַהֲבָתִי,

נֶהֶלְכָה, נָמֹגָה אַט־אָט;

הוֹי דִּמְעָה, בּוֹדֵדָה וִישָׁנָה,

הֵעָלְמִי וָגֹזִי גַם אָתְּ!









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/55539