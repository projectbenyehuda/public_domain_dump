


	
	[עַל כְּתֵפֵךְ הַצְּחוֹרָה מִשֶּׁלֶג]
	




עַל כְּתֵפֵךְ הַצְּחוֹרָה מִשֶּׁלֶג

דּוּמָם זֶה רֹאשִׁי שַׁח

חֶרֶשׁ אֵט אָזְנִי וְאַקְשִׁיב,

לְמִי לִבֵּךְ יִכְמַהּ וְיַךְ.





מְרִיעִים פָּרָשִׁים בִּתְכֶלְתָּם,

וּבָאִים הָעִירָה בְקוֹל;

וּמָחָר, הָהּ, מָחָר תִּטְּשֵׁנִי

הָאֲהוּבָה לִי מִכֹּל.





וְאִם תֹּאמְרִי לְעָזְבֵנִי בְיוֹם מָחָר,

הַיּוֹם הֵן תִּהְיִי עוֹד לִי,

וּבִזְרוֹעוֹתַיִךְ נֶחְמָדוֹת

פִּי־שִׁבְעָה מְאֻשָּׁר אֱהִי.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/55590