


	
	[דּוּמָם עָלְתָה הַלְּבָנָה]
	




דּוּמָם עָלְתָה הַלְּבָנָה

וַתַּכְסֵף פְּנֵי כָל גָּל;

חֶמְדָּתִי עַל זְרוֹעִי נִשְׁעָנָה,

לִבּוֹתֵינוּ תּוֹסְסִים עָל.





בְּחֵיק הַיְפֵה־פִיָּה אָנוּחַ

עלַ שְׂפַת הַיָּם לְבָד;

"מַה תִּשְׁמְעִי בְהֶמְיַת הָרוּחַ?

זֹה יָדֵךְ – מַה תִּרְעַד הַיָּד?"





"לֹא הֶמְיַת הָרוּחַ אַאֲזִינָה,

בְּנוֹת־גַּלִּים מְרַנְּנוֹת שָׁם,

וְאַחְיוֹתַי, אַחְיוֹתַי הִנָּן,

שֶׁבָּלַע פַּעַם הַיָּם".













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/55518