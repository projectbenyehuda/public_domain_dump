


	
	[לֵיל סַגְרִיר וְסוֹעָה בַּחוּצוֹת]
	




לֵיל סַגְרִיר וְסוֹעָה בַּחוּצוֹת,

גֶּשֶׁם וְשֶׁלֶג וִילֵל,

לַחַלּוֹן דֹּם אֵשֵׁב וְאַבִּיט

אֶל תּוֹךְ אֲפֵלַת הַלֵּיל.





לַהַב נֵר קָטָן מְהַבְהֵב,

נָע הוּא מֵרָחוֹק וָנָד;

אֵם וּפַנָּסָהּ בְּיָדָהּ

נוֹעַ תָּנוּעַ אַט־אָט.





וַדַּאי גַּם קֶמַח וּבֵיצִים

וְחֶמְאָה קָנְתָה כָעֵת;

חֲלִיטָה חֲפֵצָה הִיא לֶאֱפוֹת

וּלְבִתָּהּ הַגְּדוֹלָה תֵת.





בְּבֵיתָהּ, בַּכֻּרְסָה הִיא יוֹשְׁבָה,

עֵינֶיהָ – מְמַצְמְצוֹת הֵן

מִתּוֹךְ נוּמָה. תַּלְתַּלֵּי הַזָּהָב

יְכַסּוּ פָנֶיהָ בְחֵן.













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/55541