


	
	[דִּמְדּוּמֵי־עֶרֶב שַׁאֲנַנִּים]
	




דִּמְדּוּמֵי־עֶרֶב שַׁאֲנַנִּים

עַל יַעַר יוֹרְדִים וִירַקְרַק אָחוּ;

יָרֵחַ זָהָב בִּתְכֵלֶת שְׁחָקִים

יִשְׁלַח אוֹרוֹ רַךְ וּמַנְעִים.





צְרָצַר יְנַסֵּר עַל הַבְּרֵכָה,

רַחַשׁ עוֹלֶה מִן הַמַּיִם,

וְהַהֵלֶךְ יִשְׁמַע שִׁקְשׁוּק

וּנְשִׁימָה קַלָּה בַּחֲשֵׁכָה.





שָׁם בַּנַּחַל הַקּוֹלֵחַ

לְבַדָּהּ רוֹחֲצָה בַת־הַמַּיִם,

לֹבֶן זְרוֹעָהּ וְעָרְפָּהּ חֶמֶד

מַבְהִיקִים לְנֹגַהּ הַיָּרֵחַ.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/55606