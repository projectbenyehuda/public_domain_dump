


	
	דּוּ־קְרָב
	








יוֹם־יוֹם בְּעָבְרִי הָרְחוֹב, אֲנִי נִפְגָּשׁ בְּאָדָם אַחַד,

בַּר־נַשׁ קִטֵּעַ, קְטַן־קוֹמָה וְחֲדַל־ אִישִׁים,

כִּי יַעֲבֹר עָלַי, בְּעֵינוֹ יִפְזֹל, כָּמוֹנִי יְפַחֵד –

יוֹם־יוֹם אָנוּ עוֹבְרִים זֶה עַל יַד זֶה מַחֲרִישִׁים.





הוּא הוֹלֵךְ שְׂמֹאלָה וַאֲנִי – יְמִינָה אֲנִי צוֹעֵד –

פַּעַם, בְּעָבְרִי עָלָיו, עָלָה בְדַעְתִּי: אַשְמְאִילָה!

לֹא פִּלֵּל לָזֶה… אַף רְאֵה! הוּא נָע, נָד כְּשִׁכּוֹר וּמוֹעֵד,

עוֹד רֶגַע וְיִפֹּל שֶׁנֶּאֲחַז בַּסְּבַךְ בְּצִלִּי…





נִרְתַּעְתִּי בְעוֹד זְמָן וְשַׁבְתִּי כָרָגִיל – יְמִינָה.

הַנָּכֶה הִתְאוֹשֵׁשׁ וְדָפַק, בְּרַגְלוֹ הַקְּטוּעָה דָפַק

וְהָלַךְ… “הוּא חָזָק מִמֶּנִּי!” קָרָאתִי בַּקִנְאָה –

הוּא לוּ הִשְׂמְאִיל לְפֶתַע – וְנָפַלְתִּי בְּלִי סָפֵק.











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/46155