


	
	רְחוֹקִים
	




כּוֹכָב מְהַבְהֵב בַּמָּרוֹם,

וְנַעֲרָה בַסִּמְטָא עוֹבָרֶת;

מַדּוּעַ כֹּה יֶחֱרַד הַכּוֹכָב?

מַדּוּעַ הַנַּעֲרַה חִוָּרֶת?





הֵם אוֹהֲבִים זֶה אֶת זֶה כַּמָּה —

וְזֶה אֶל זֶה יוֹצְאִים בַּלָּיְלָה;

הַנַּעֲרָה לוֹ קוֹרֵאת: רֵד אַרְצָה!

הַכּוֹכָב: עֲלִי־נָא, לְמָעְלָה!





בְּאַחַד הַלֵּילוֹת הַחֲרִישִׁים,

בִּשְׁעַת גַּעֲגוּעִים וּמְשׁוּבָה,

יָצְאָה לִקְרָאתוֹ הַנַּעֲרָה,

וְרָקְדָה כְלַפֵּי אֲהוּבָהּ.





הִתְלַקַּח הַכּוֹכָב בְּשָׁמָיו,

קָפַץ לָאָרֶץ וְשָׁקָע;

הַנַּעֲרָה צוֹעֶקֶת לְנָפְלוֹ,

וְקוֹפֵאת לְנָפְלוֹ בִצְעָקָה.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/39985