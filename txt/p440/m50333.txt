


	
	דְמֻיּוֹת
	








רָאִיתִי סַהַר חֲוַרְוָר וּמָלֵא בְלַיְלָה אֶחָד בָּהִיר,

וָאֶזְכֹּר תָּאֳרֵךְ –,

וּפַעַם עִם עֶרֶב, רָאִיתִי בַרְבּוּר שָׁט עַל נָהָר,

וָאֶזְכֹּר גְּאוֹן צַוָּארֵךְ.





נִצַבְתִּי פַעַם אַחַת עַל-פִּי תְהוֹם וְהִבַּטְתִּי מָטָּה –

וּמַעְיָן לִי מְחַיֵּךְ

מִלֵּב הַתְּהוֹם הֶעָמֹק, יַחַד שִׁמְּשׁוּ אוֹר בּוֹ וַעֲלָטָה, –

וָאֶזְכֹּר אֶת עֵינַיִךְ.





וְרָחֵל, רָחֵל נֶאֱלָמָה, רָאִיתִי, לִשְׁחִיטָה כִי הוּבָלָה,

הִיא הָלְכָה דוּמָם;

לֵיל כְּלוּלוֹתַיִךְ וְלֶכְתֵּךְ לַחֻפָּה עַל לִבִּי עָלוּ,

וְנִזְכְּרוּ לִי לְתֻמָּם.













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/50333