


	
	[בַּחֲלוֹם כָּל־לֵיל תּוֹפִיעִי לִי]
	




בַּחֲלוֹם כָּל־לֵיל תּוֹפִיעִי לִי

וּתְבָרְכִי לִי נְעִימוֹת,

לְרַגְלַיִךְ אֶפֹּל אָז בִּבְכִי

לְרַגְלַיִךְ הַחֲמִימוֹת.





בְּתוּגַת־לֵב תִּתְבּוֹנְנִי בִי,

תָּנִיעִי לִי רֹאשׁ, עֲדִינָה;

וּבְעֵינֵךְ יַעַל וִיפַךְ בִּדְמִי

רְסִיס דִּמְעָתֵךְ־פְּנִינָה.





אַתְּ לוֹחֲשָׁה לִי מִלָּתֵךְ אָז,

צְרוֹר בְּרוֹשִׁים הוֹשַׁטְתְּ וְלָקָחְתִּי.

אָז אִיקַץ – צְרוֹר הַבְּרוֹשִׁים גָּז,

וְהַמִּלָּה, הַמִּלָּה שָׁכָחְתִּי.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/52692