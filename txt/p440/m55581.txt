


	
	[עֲזַבְתִּיכֶן בְּעֶצֶם חֹדֶשׁ תַּמּוּז]
	




עֲזַבְתִּיכֶן בְּעֶצֶם חֹדֶשׁ תַּמּוּז

וְשׁוּב מְצָאתִיכֶן בְּחֹדֶשׁ שְׁבָט;

יְשַׁבְתֶּן אָז בְּחֹם שֶׁמֶשׁ, וְעַתָּה

מְצֻנָּנוֹת אַתֶּן וְקָרוֹת כִּמְעָט.





אֲנִי נִפְרָד שׁוּב, וְאִם שֵׁנִית אָשׁוּבָה –

לֹא חַם וְלֹא קַר לָכֶן אָז, וְעַל

עֲפַר קִבְרוֹתֵיכֶן אָנֹכִי דוֹרֵךְ –

וְאַף לִבִּי אֲנִי בִי זָקֵן וְדָל.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/55581