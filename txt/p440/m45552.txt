


	
	[ועוד טרם קויתי]
	




וְעוֹד טֶרֶם קִוִּיתִי לָאוֹרָה –

וּלְנֹגַהּ עוֹד טֶרֶם יִחָלְתִּי, –

וּכְבָר קַרְנֵי שֶׁמֶשׁ בְּחַלּוֹנִי,

הוֹ, אֹשֶׁר אֲשֶׁר לֹא פִלָּלְתִּי!





בֶּהָמוֹן חוֹגֵג, זַכִּים, בְּהִירִים,

קַוֵּי זֹהַר, קַוֵּי כָתֶם! –

הֲרַק לְנַשֵּׁק לִי וְלֹא יוֹתֵר,

לַחֲדַר מִשְׁכָּבִי בָּאתֶם? –





אוֹ יְרַדְתֶּם פֹּה מָטָּה –

קַוֵּי זֹהַר, מִשְּׁמֵי רָמָה,

וְעַל כַּנְפֵי אוֹרְכֶם תֹּאמְרוּ

לָשֵׂאת גַּם אֶת נַפְשִׁי שָׁמָּה? –









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/45552