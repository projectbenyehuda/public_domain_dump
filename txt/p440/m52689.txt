


	
	[עַל רֹאשׁ הָהָר אֶעֱמֹדָה]
	




עַל רֹאשׁ הָהָר אֶעֱמֹדָה

וּלְבָבִי כְּמוֹ בַחֲלוֹם.

“לוּ עוֹף הָיִיתִי קָטָן!”

אֲנִי נֶאֱנָח בְּלִי־תֹם.





לוּ סִיס הָיִיתִי וְעַפְתִּי

אֵלַיִךְ, יַלְדַּת־חֵן,

וְעַל מַשְׁקוֹף חַלּוֹן־בֵּיתֵךְ

לִי בָנִיתִי קֵן.





לוּ זָמִיר קָט הָיִיתִי –

אֵלַיִךְ עַפְתִּי אָז,

מֵעַל הַתִּרְזָה הִנְעַמְתִּי

לָךְ זְמִירוֹת בַּחֲלוֹם־שְׁנָת.





לוּ יוֹנָה פוֹתָה הָיִיתִי

וְעַפְתִּי לָךְ אֶל לֵב;

הֵן תֵּאהֲבִי יוֹנִים פּוֹתוֹת,

וּפוֹתֶה תְרַפְּאִי כְאֵב.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/52689