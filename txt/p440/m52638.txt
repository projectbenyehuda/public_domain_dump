


	
	[בְּגַלֵּי הָרֵינוּס הַבְּהִירִים]
	




בְּגַלֵּי הָרֵינוּס הַבְּהִירִים

מִשְׁתַּקֵּף מִגְדָּלוֹ הָרָם

שֶׁל הֵיכַל קוֹלוֹנִיָּה וְנִרְאִים

פְּנֵי קִרְיָה זֹה קְדוֹשָׁה מִשָּׁם.





בַּהֵיכָל הַהוּא עוֹמְדָה תַבְנִית,

בְּפָז מְצֻיָּרָה עַל עוֹר;

בְּשִׁמְמַת־חַיַּי חַד־גַּוְנִית

לֹא־אַחַת לִי שָׁלְחָה קַו־אוֹר.





מְרַחֲפִים מִסָּבִיב לַחֲבִיבָה

מַלְאָכִים וּפְרָחִים בְּלִי־קוֹל;

אֵשׁ לֶחְיָהּ, שְׁנִי שְׂפָתָהּ, עֵין זִיוָהּ –

חֶמְדָּתִי לָהּ דּוֹמָה בַכֹּל.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/52638