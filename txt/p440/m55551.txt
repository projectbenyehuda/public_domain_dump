


	
	[לִבִּי נִלְחַץ בִּי וְכָמַהּ]
	




לִבִּי נִלְחַץ בִּי וְכָמַהּ,

אִם אַךְ אֶזְכֹּר תּוֹר הַפָּז;

רַעֲנַנָּה, נוֹחָה הָאֲדָמָה,

וּבְנֵי הָאָדָם שְׁלֵוִים אָז.





עַתָּה עָבַר כָּל זֶה הָלְאָה,

מָה רַב הַדֹּחַק פֹּה וְהַשְּׂאֵת!

מֵת אֱלֹהִים בְּשָׁמָיו מָעְלָה,

וְהַשָּׂטָן מַטָּה מֵת.





וְהַכֹּל נֶעֱצָב, תַּם וְנַעֲוֶה,

וּמְסֻבָּךְ כֹּה וְקַר בִּמְאֹד,

וְאִלְמָלֵא הִיא, מְעַט הָאַהֲבָה –

לֹא הָיָה עַל מָה לִתְמֹךְ עוֹד.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/55551