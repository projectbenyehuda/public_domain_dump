


	
	[קוֹרֵא הַסַּעַר לְמָחוֹל]
	




קוֹרֵא הַסַּעַר לְמָחוֹל,

הוּא שׁוֹרֵק וְהוֹמֶה בְחִיל;

הֶאָח, כֹּה מְדַלְּגָה סִירָתִי,

כֹּה הוֹלֵל הַלֵּיל וּמְלֹא גִיל.





הַיָּם הָפַךְ הַרְרֵי מָיִם,

לְחוֹמָה יְסֹעַר כָּל גָּל;

פֹּה פָעֲרָה תְהוֹם פִּיהָ שָׁחוֹר,

שָׁם יִגְאֶה כֹּל, יִסַּק אֶל עָל.





כְּעֵין קְלָלָה וְשֶׁבֶר וּתְפִלָּה

עוֹלִים בְּלוּלִים מתָּאִי רְתֵת;

אֲנִי אוֹחֵז בְּתָרְנִי וְחוֹשֵׁשׁ:

מִי יִתְּנֵנִי בְּבֵיתִי כָעֵת!













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/55522