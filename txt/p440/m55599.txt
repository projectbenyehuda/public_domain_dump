


	
	[הַסָּרִיסִים עָלַי הִתְאוֹנָנוּ]
	




הַסָּרִיסִים עָלַי הִתְאוֹנָנוּ

בַּהֲרִימִי אֶת קוֹלִי עַז;

הִתְאוֹנְנוּ, אָנוּ וְעָנוּ:

כִּי שַׁרְתִּי בְקוֹל מְאֹד גַּס!





וּבְנֹעַם הֵרִימוּ כֻלָּם

קוֹלוֹתָם דֹּק וָזֹךְ,

צְלִילִים קַלִּילִים וּצְלוּלִים

צִלְצְלוּ בִמְתִיקוּת וָרֹךְ.





עַל גַּעְגּוּעֵי אַהֲבָה שָׁרוּ

וְעַל שֶׁפַע שֶׁל אַהֲבָה סְתָּם,

דִּמְעוֹת הַנָּשִׁים נִגָּרוּ

מֵהֲנָאָה וְרֶגֶשׁ לֵב חָם.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/55599