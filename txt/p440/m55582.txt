


	
	[מִשִּׂפְתֵי שָׁנִי מֻרְחָק, בְּעֹז לָקוּחַ]
	




מִשִּׂפְתֵי שָׁנִי מֻרְחָק, בְּעֹז לָקוּחַ

מִבֵּין זְרוֹעוֹת־חֵן חִבְּקוּנִי בְּחֹם עֲלוּמִים;

מַה־מְּאֹד חָפַצְתִּי יוֹם עוֹד אֶחָד פֹּה לָנוּחַ, –

אַךְ גִּיסִי הִנֵּה הוּא, עִם סוּסָיו בָּא הָרְתוּמִים.





כָּכָה הֵם הַחַיִּים! בְּכִי לְדוֹרוֹת, נַעֲרָה,

פְּרִידָה נִצְחִית, פְּרִישָׁה לְעוֹלָמִים!

לִבֵּךְ לָמָּה בִי לֹא דָבַק – וְלֹא אֶתְנַעֲרָה?

אַף עֵינֵךְ לָמָּה לֹא עֲצָרַתְנִי לְכָל הַיָּמִים?









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/55582