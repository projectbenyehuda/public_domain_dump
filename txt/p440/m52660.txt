


	
	[הָאָרֶץ הָיְתָה עֵת רַבָּה צְמֵאָה]
	




הָאָרֶץ הָיְתָה עֵת רַבָּה צְמֵאָה,

אָז בָּא הָאָבִיב וְלָבְשָׁה צָהֳלָה,

וְגִיל וּתְרוּעַת־צְחוֹק מָלֵאָה,

אֲנִי רַק שְׂמֹחַ לֹא אוּכָלָה.





הַפְּרָחִים יָצִיצוּ, הַמְּצִלּוֹת יָרִיעוּ,

בְּנֵי־כָנָף יֶהְגּוּ וּלְשׁוֹנָם לֹא תֵלֶא;

אַךְ אוֹתִי הַתְּרוּעוֹת וְהַשִּׂיחוֹת הוֹגִיעוּ,

בְּעֵינַי לֹא יָשְׁרוּ כָּל־אֵלֶּה.





מַה־מְּשַׁעֲמֵם הֶהָמוֹן, מַה־זָּר וּמְשֻׁנֶּה,

גַּם זֶה יְדִידִי, סְבַלְתִּיו תָּמִיד; –

וְהַכֹּל מִשּׁוּם שֶׁגְּבֶרֶת תְּכֻנֶּה

יַלְדָּתִי הַמְּתוּקָה, זוּ בַת הֶחָמֶד.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/52660