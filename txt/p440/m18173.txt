


	
	הָאָבוֹת וְהַבָּנִים
	




הַחֲתוּלָה יוֹשֶׁבֶת וְדוּמָם תִּסְתַּכֵּל

בְּגוּרָהּ הַקָטָן, הָרַךְ, הַמִתְנַכֵּל



לְכַדוּר־הַגוּמִי, הוּא הוֹדְפוֹ וְרוֹדְפוֹ,

מְגַלְגְלוֹ מֶנוֹ וָהָלְאָה וְחוֹטְפוֹ.



וְכָכָה הַחֲתוּלָה לְנַפְשָׁהּ תְּדוֹבֵב:

שַׂחֵק־נָא, גוּרִי, הִשְׁתַּעְשַׁע, הַשׁוֹבֵב!



מַה־מְאֻשָׁרִים הֵם, אֵלֶה הַפְּעוּטִים,

בְּכַדוּר יִסְתַּפְּקוּ, בִּפְקַעַת שֶׁל חוּטִים.



הַזְקֵנִים כִּי יִרְאוּם, אַף – גַם לֹא יְרִימוּם…

אִלְמָלֵא הָעַכְבָּר וָמַתְנוּ מִשִׁעְמוּם!




האבות והבנים.jpg







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/18173