


	
	[הֵן כֻּלָּן צִעֲרוּנִי]
	




הֵן כֻּלָּן צִעֲרוּנִי,

הִכְאִיבוּ לִבִּי בִי;

אֵלֶּה בְּאַהֲבָתָן,

וְאֵלֶּה בְּשִׂנְאָתָן לִי.





בְּלַחְמִי שָׂמוּ רַעַל,

וּבְכוֹס־מַשְׁקִי – מְרִי;

אֵלֶּה בְּאַהֲבָתָן,

וְאֵלֶּה בְּשִׂנְאָתָן לִי.





אַךְ זוּ, שֶׁבְּיוֹתֵר תֵּמַר

וּבְיוֹתֵר תַּכְאִיב לִי,

מֵעוֹלָם לֹא שְׂנֵאַתְנִי,

וְגַם לֹא דָבְקָה בִי.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/52683