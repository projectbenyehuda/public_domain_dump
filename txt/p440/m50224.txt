


	
	[שִׂימִי יָדֵךְ, חֲמוּדָה, עַל לִבִּי הָרַךְ]
	








שִׂימִי יָדֵךְ, חֲמוּדָה, עַל לִבִּי הָרַךְ; —

בְּחַדְרֵי־חֲדָרָיו, הֲתִשְׁמְעִי, מַה־יַּךְ?

חָרַשׁ־עֵצִים, רַע־עַיִן, שָׁם יוֹשֵׁב רְתֵת,

וְחוֹצֵב שָׁם, חוֹצֵב שָׁם אָרוֹן לְמֵת.





הוּא חוֹצֵב, הוּא חוֹצֵב בַּיּוֹם וּבַלֵּיל;

עָיְפָה נַפְשִׁי לְשֵׁנָה וּבוֹא תַחַת צֵל.

חִישׁ כַּלֵּה מְלַאכְתְּךָ, חָרָשׁ, עַד־תֹּם,

וְאוּכַל אָז אֶשְׁכַּב וְאִישַׁן לִי דֹם!















את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/50224