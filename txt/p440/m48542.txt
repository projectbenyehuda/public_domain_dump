


	
	רַד שִׁמְשִׁי בְאֵשׁ לֶהָבוֹת
	



(די זוּן פארגייט אין פלאַמען)






רַד שִׁמְשִׁי בְאֵשׁ לֶהָבוֹת,

עוֹד תַּאֲדִים פְּאַת הַיָּם —

תִּקְוָתִי כֹה שׁוֹקַעַת,

חֲלוֹמִי כָכָה תָם.





לֵיל־חשֶׁךְ, עָמֹק לָיְלָה,

כְּאִלֵּם בּוֹלֵם פִּיו —

אִלְּמָה כֹה עַצַּבְתִּי

וּכְאֵבִי — לְלֹא נִיב…





אַל יֵצַר לָךְ, הַתֵּבֵל,

לָךְ יָאִיר יוֹם עוֹד מְעָט —

עַצַּבְתִּי הִיא לָנֶצַח,

וּכְאֵבִי הוּא לָעַד…













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/48542