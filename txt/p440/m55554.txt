


	
	[הוֹ אָחִי, שִׁירְךָ מַה־לָּךְ יִתֵּן]
	




"הוֹ אָחִי, שִׁירְךָ מַה־לָּךְ יִתֵּן?

הַאִם לֹא הָיָה לְךָ לְזַעֲוָה?

הֲתֹאמַר דְּגֹר שָׁם בֵּין הַשִּׁטִּין,

וְנֵצַח שֶׁבֶת עַל בֵּיצֵי אַהֲבָה?"





"הוֹי! שֶׁבֶת זְמַנִּים כֹּה וּמוֹעֲדִים,

אֶפְרוֹחִים זוֹחֲלִים מִקְּלִפָּתָם,

וְהֵם מְצַפְצְפִים וְרוֹעֲדִים,

וּלְתוֹךְ הַסֵּפֶר אוֹתָם תָּשִׂים".









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/55554