


	
	הַשֶּׁמֶשׁ צוֹלֵל תּוֹךְ לֶהָבוֹת
	








הַשֶּׁמֶשׁ צוֹלֵל תּוֹךְ לֶהָבוֹת,

וְעַל הַמּוֹקֵד עָשֵׁן יוֹמִי;

גַּם תִּקְוָתִי כֹה צוֹלֶלֶת,

כָּכָה גוֹסֵס גַּם חֲלוֹמִי.





אִלֵּם, אִלֵּם יְהִי הַלַּיְלָה,

מְאוּם לֹא יַגִּיד וּמְאוּם לֹא יָבִיא —

כָּכָה אִלְּמָה גַם עֲצַבְתִּי,

כָּכָה שׁוֹתֵק גַּם לְבָבִי…





מָחָר יִיקַץ כָּל הָעוֹלָם —

וְהִנּוֹ רוֹחֵץ בְּזָהֳרֵי חַמָּה;

נִצְחִי צַעֲרִי שֶׁבִּלְבָבִי,

וְאַנְחָתִי אֵינָהּ תַּמָּה…











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/46170