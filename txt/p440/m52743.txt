


	
	הַיֶלֶד וְהַצִפּוֹר
	








הַיֶלֶד: שָׁלוֹם לָךְ, שָלוֹם, צִפּוֹרִי הַיָפָה!

הַצִפּוֹר: שָלוֹם בּוֹאֶךָ אֶל גַנִי, יַקִירִי!



הילד: וְלָמָה אַתְּ בּוֹרְחָה מִמֶנִי וְעָפָה?



הצפּוֹר: בְּטוּחָה אָנֹכִי, רַק פֹּה, עַל אֲמִירִי.



הילד: כְּלוּב לָךְ קָנִיתִי, נָא עוּפִי אֶל כְּלוּבִי!



הצפּוֹר: כְּלוּבְךָ לִי לָמָה, הוֹ, לָמָה אֲהוּבִי?



הילד: יָפֶה הוּא כְלוּבִי, הוּא תָלוּי בַּחַלוֹן –



הצפּוֹר: אַךְ יָפֶה מִמֶנוּ פִּי שִבְעָה הָאַלוֹן!



הילד: כָּל יוֹם לָךְ אֲפַזֵר פְּרִי גַרְגְרִים, גַרְגָרִים.



הצפּוֹר: פּי שִבְעָה נֶחְמָדִים מֵאֵלֶה – פַּרְפָּרִים!



הילד: כָּל יוֹם לָךְ אֲפַזֵר מְלא קֻמְצִי זֵרְעוֹנִים –



הצפּוֹר: בַּגַן – יֵש לִי פְרָחִים, הֲמוֹנִים הֲמוֹנִים!



הילד: מַיִם עִם סֻכָּר שָם תִּשְתִּי, חֲבִיבָה –



הצפּוֹר: טַלְלֵי גַנִי מְתוּקִים פִּי שִבְעָה!













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/52743