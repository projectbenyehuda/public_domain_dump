


	
	[שׁוּר, שָׁם כּוֹכָב נוֹפֵל]
	




שׁוּר, שָׁם כּוֹכָב נוֹפֵל

מִשָּׁמָיו הַזּוֹרְחִים רוֹם!

כּוֹכַב הָאַהֲבָה הִנֵּהוּ,

פְּלָאִים יוֹרֵד תְּהוֹם!





צִיצִים וְעָלִים נוֹשְׁרִים

מִן הַתַּפּוּחַ הָרָם.

הָרוּחוֹת הֵם בָּאִים וּמְכַלִּים

אֶת חִצֵּי לַעֲגָם בָּם.





הַבַּרְבּוּר שָׁר בַּבְּרֵכָה,

חוֹתֵר בַּמַּיִם וְשָׁט,

וּבְשִׁירוֹ יִצְלֹל, יִצְלֹל

לְבוֹר־מְצוּלָה אָט.





כֹּה נָדַם כֹּל! נָדַמּוּ

כָּל־צִיץ וְעָלֶה עַל עֵץ;

הַכּוֹכָב – כְּלֹא הָיָה,

לְשִׁיר־הַבַּרְבּוּר בָּא קֵץ.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/52695