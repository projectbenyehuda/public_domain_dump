


	
	[הַכּוֹכָבִים עוֹמְדִים]
	




הַכּוֹכָבִים עוֹמְדִים

שְׁנוֹת נֵצַח בִּשְׁמֵי־רֹם,

וְזֶה אֶל זֶה, בְּלִי־נוֹעַ,

יַבִּיטוּ בְאַהֲבָה דֹם.





מְדַבְּרִים הֵם בְּשָׂפָה

עֲשִׁירָה וְנָאָה כֹה;

אַף אַחַד הַבִּלְשָׁנִים

לֹא יָבִין שָׂפָה זֹה.





אֲנִי רַק לְמַדְתִּיהָ

וְלֹא תָסוּף עוֹד מִפִּי;

פְּנֵי חֶמְדָּתִי שִׁמְּשׁוּ

לְסֵפֶר־דִּקְדּוּק לִי.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/52635