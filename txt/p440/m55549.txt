


	
	[שְׁלשֶׁת מַלְכֵי הַמִּזְרָח בְּאֶרֶץ הַצְּבִי]
	




שְׁלשֶׁת מַלְכֵי הַמִּזְרָח בְּאֶרֶץ הַצְּבִי,

הֵם שָׁאֲלוּ בְכָל הָעֲיָרוֹת:

"הַדֶּרֶךְ לְבֵית־לֶחֶם יְהוּדָה, הוּא אֵי?

הַגִּידוּ, נְעָרִים וּנְעָרוֹת?"





גַּם נַעַר, גַּם זָקֵן לֹא יָדְעוּ עַד מָה,

הַמְּלָכִים, הֵם נוֹדְדִים הָלְאָה;

הֵם הוֹלְכִים לְאוֹר כּוֹכַב זָהָב בָּרוֹם

הַמַּזְהִיר בְּחֵן וּבְצָהֳלָה.





מֵעַל לְבֵית יוֹסֵף עָמַד כּוֹכַב־הָאוֹר,

הֵם פָּתְחוּ הַדֶּלֶת וְסָרוּ –

אָז יִגְעֶה הַשּׁוֹר, תִּינוֹק צָעַק בְּקוֹל,

עָמְדוּ שְׁלשֶׁת הַמְּלָכִים וְשָׁרוּ.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/55549