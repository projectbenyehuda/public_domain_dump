


	
	פְּרָחִים
	








אַבָּא: לָמָה, קְטַנִי, בְּנִי הֶחָבִיב.

כָּכָה עָצֵב אַתָּה, לָמָה?

הַיֶלֶד: עָצֵב הִנְנִי, שֶהָאָבִיב

אֵינוֹ תָמִיד עַל אֲדָמָה…

אבּא: גַם הַחֹרֶף בְּנִי, הוּא יָפֶה

צֵא וּרְאֵה: הַפֶּלֶג קָפָא…

רִצְפַּת קֶרַח כָּל הַפָּלֶג!

גַם הַשֶלֶג, גַם הַשָלֶג,

זֶה הַקָרִיר וְהָרַךְ –

אִם לֹא לָבָן הוּא וָצַח?



הילד: אָכֵן גַם הַקֶרַח זַךְ הוּא,



גַם הַשֶלֶג רַךְ וָצַח הוּא;

אֲבָל צִיצִים, פְּרָחִים, זֵרִים –

לִי חֲסֵרִים! לִי חֲסֵרִים!

אַבָּא: פְּרָחִים תַּחְפֹּץ, בּוֹא נָא הֵנָה –

גַם אֶת זֶה לְךָ אֶתֵּנָה!

אֶל הַחַלוֹן, קְטַנִי, גֵש –

גִנָה שָם בִּשְבִילְךָ יֵש…



הילד: הוֹי, מָה רוֹאֶה אֲנִי, הוֹי!



גִנָה קְטַנָה שְתוּלָה פֹה!

כַּמָה פְרָחִים, כַּמָה צִיצִים

פֹּה מְשַׂגְשְׂגִים וּמְנִצִים!

אַבָּא חָבִיב, אַבָּא חָמִיד,

פְּרָחַי אֵלֶה יִחְיוּ תָמִיד?

אבּא: תָּמִיד? לֹא תָמִיד, כְּמוֹ פִרְחֵי הַקַיִץ,

כַּךְ גַם הַלָלוּ, הַלָלוּ –

פִּרְחֵי הַקַיִץ הֵם צָצִים וְנוֹבְלִים,

גַם אֵלֶה יִמַסוּ וְכָלוּ.













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/52740