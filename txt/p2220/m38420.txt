


	
	[אָנֹכִי אַדִּיר בָּאַדִּירִים וְאַמִּיץ בַּגִּבּוֹרִים (אופן)]
	



 [מרוֹמָא, חי במחצית הראשונה של המא הי"ב]





אוֹפַן לְשָׁבוּעוֹת




אָנֹכִי אַדִּיר בָּאַדִּירִים וְאַמִּיץ בַּגִּבּוֹרִים



יָחִיד הִשְׁמִיעַ לַעֲדַת כְּשֵׁרִים



הִסְתַּכְּלוּ בָּנַי בִּקְרִיעַת שְׁפוּרִים



וּרְאוּ שֶׁאֵין כָּמוֹנִי בְּקַדִּישִׁין וְעִירִין.



יְיָ דְּחַלְתִּי שִׂימוּ עַל-פְּנֵיכֶם כֵּן שְׁמִי



בְּבֵרוּרִים



הַטּוּ אָזְנְכֶם וּלְכוּ אֵלַי צַדִּיקִים יְשָׁרִים



בִּי נִשְׁבַּעְתִּי יָצָא מִפִּי בְּמֵישָׁרִים



יוֹם אֲצַוְּכֶם לַעֲשׂוֹת פִּקּוּדִים יְשָׁרִים.



אֶלֹהֶיךָ רָחַשׁ רִגְלוּ בָם וְתִזְכּוּ לְחַיֵּי



אוֹרִים



בָּזֶה וּבַבָּא בְּכָל-טוֹב שָׁרִים



יְהִי כַחוֹל זַרְעֲכֶם לְגַלֵּי יָם גְּדוּרִים



מִצְוֹתַי תִּנְצְרוּ לְשָׁמְרָם מִמִּשְׁמָרִים.



אֲשֶׁר נֶעֱטַרְתֶּם מִמַּנְעִימִים עֲרֵבִים שִׁירִים



חֹסֶן עוֹלָם תִּהְיוּ בָּם נְזוּרִים



מִי-יִתֵּן וְלֵב זֶה לָכֶם בַּתְּדִירִים



חַיֵּי-עַד לִירַשׁ קְדוֹשִׁים וּטְהוֹרִים.



הוֹצֵאתִיךָ זֶרַע אַבְרָהָם אוֹהֲבִי וְיִצְחָק



וְיִשְׂרָאֵל בְּחִירִים



קוֹמֲמִיּוּת לֶכֶת נֵהַלְתִּיכֶם מִהְיוֹת עֲבָדִים בְּנֵי חוֹרִים



חִזְקוּ וְיַאֲמֵץ לְבַבְכֶם לִלְמֹד וּלְלַמֵּד מֵישָׁרִים



לִשְׁמֹר וְלַעֲשׂוֹת כְּצִוּוּי כָּל-צִוּוּיִים וְאַזְהָרִים.



מֵאֶרֶץ מִצְרַיִם בִּמְנַת כֵּן הוֹצֵאתִי אֶתְכֶם



מֻדְרָרִים



לִהְיוֹת לִי לְעַם סְגֻלָּה כַּחַמָּה בָרִים



מִבֵּית עֲבָדִים פָּדִיתִי אֶתְכֶם בִּירַקְרַק חָרוּץ מְאֻבָּרִים



לְקַדֵּשׁ וּלְיַחֵד שְׁמִי כִטְבוּלֵי אֵשׁ נְהָרִים.











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/38420