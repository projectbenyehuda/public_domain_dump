


	
	נִדּוֹן לִשְׁנוֹת טִלְטוּל
	






נִדּוֹן לְשְׁנוֹת טִלְטוּל וָטֹרַח,



נִדָּח כְּקַיִן, כִּמְקֻלָּל,



עַל מִי לִסְמֹךְ, עַל מִי לִבְטוֹחַ?



מֵאֲחוֹרֵי פִּסְגוֹת אוּרַל



הוֹלְכִים שׁוֹקְעִים יְמֵי הַנֹּעַר.



וּמָה מָּחָר עָלַי יֻטַּל?



בְּחֵיק סִבִּיר, בְּזֹךְ שְׁלָגֶיהָ



מָה לִּי צָפַנְתָּ, הַגּוֹרָל?



עוֹד פֶּגַע – הַב! תְּלָאָה – שַׁלְּחֶהָ!



וְלֹא אֶשְׁאַל עוֹד: מֵהֵיכָן.



אֲנִי מוּכָן.


סיביר 31.12.1935






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20565