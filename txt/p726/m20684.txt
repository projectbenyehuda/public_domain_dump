


	
	לְמַעַן יַבְרִיק בַּעֲלוֹת הַשַּׁחַר
	






לְמַעַן יַבְרִיק בַּעֲלוֹת הַשַּׁחַר



עַל קָדְקָדְךָ פְּלִיז דַּד שְׁרַבְרוֹב,



גַבִּי מוּל בְּרַק פִּגְיוֹן הֵשַׁחוּ



לַבִּיב מִבֹּקֶר עַד עֲרוֹב.



לְמַעַן יָנִיד פוֹנְטַן1 צְלוּל גֶּזַע



לוּלַב מֵימָיו בְּגַן כָּל עִיר,



מֵרַקּוֹתַי נָטַף הַיֶּזַע



וְעַל רֹאשִׁי הִרְעִיף סַגְרִיר.



לְמַעַן תֵּדַע, בֶּן דּוֹר בְּרוּךְ־שֶׁמֶשׁ,



רֹאשׁ מִי רֻצַּץ אֶל סַף הַפְּדוּת –



עַל דּוֹר־שִׁעְבּוּד זָחַל כָּרֶמֶשׂ



שִׁיר זֶה רָשַׁמְתִּי לְעֵדוּת.







פונטן – מזרקה.  ↩










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/20684