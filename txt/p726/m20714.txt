


	
	בְּמַעֲמַקֵּי מִכְרוֹת סִבִּיר
	



משירי פושקין




בְּמַעֲמַקֵּי מִכְרוֹת סִבִּיר



סַבְלָנוּתְכֶם גֵּאָה תִּטֹּרוּ.



לֹא יַעַל מִפְעַלְכֶם כַּבִּיר



וּמָעוּף הֲגִיג לִבְּכֶם בַּתֹּהוּ.



אָחוֹת נֶאֱמֶנֶת לָאָסוֹן –



הַצִּפִּיָּה, בְּבוֹר צַלְמָוֶת



תָּעִיר דִּיצָה, תַּרְחִיק עַצָּבֶת,



תַּגִּיעַ שְׁעַת הָרָצוֹן.



רֵעוּת וְאַהֲבָה וָאוֹר



לְהֶסְגֵּרְכֶם יַבְקִיעוּ דֶּרֶך,



כְּשֵׁם שֶׁאֶל מַחְצַב הַפֶּרֶךְ



קוֹלִי מַבְקִיעַ, בֶּן הַדְּרוֹר.



כְּבָלִים יִפְּלוּ מִידֵי אָסִיר,



כְּלָאִים יֻתָּצוּ – וּבַשַּׁעַר



תְּקַדֶּמְכֶם חֵרוּת עִם שַׁחַר



וְיַד אַחִים סֵיפְכֶם תַּחֲזִיר.


סיביר, 30.12.1935






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20714