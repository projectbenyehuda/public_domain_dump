


	
	בְּאַחֲרוֹן טְרַמֵּי חֲצוֹת
	






בְּאַחֲרוֹן טְרַמֵּי חֲצוֹת



אֵשֵׁב בָּדָד. בִּבְרַק מַחֲרֹזֶת



שְׁפוֹפְרוֹת נֵיאוֹן טָסִים חוּצוֹת



וְהַקּוֹנְדוּקְטוֹרִית מַכְרֶזֶת:



“גִּשְׁרוֹ שֶׁל שְׁמִידְט הַלֵּיטֶנַנְט.”



הִנֵּה הַנֵּיבָה. עַל גְּדוֹת הַשַּׁחַם



סְפִינְכְּס מוּל סְפִינְכְּס בּוֹלֵט אֵיתָן:



מְעִיל עַד כַּף, תַּלְתַּל עַד שֶׁכֶם.



לוּ עַל גַּבָּם לִקְפּוֹץ לִי פֶּרֶא! –



כִּדְבַר אַחַת סוֹנֶטּוֹתַי.



וּבְשַׁעַט קַל, בִּיעָף, סְפִינְכְּסַי,



לִמְקוֹם יִשּׁוּב אוֹ הַמִּדְבָּרָה;



לִמְקוֹם אֵין עוֹף פּוֹרֵחַ שָׁם.



צָפוֹנָה, נֶגְבָּה – הַיְנוּ הַךְ!



רַק חִישׁ, רַק חִישׁ, מִזֶּה הַכְּרָךְ.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/20675