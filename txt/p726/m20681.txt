


	
	אֶל שִׂיא שְׁטוּף שַׁחַר
	






אֶל שִׂיא שְׁטוּף שַׁחַר יוֹם יִנּוֹן.



קַלֵּי עָקֵב עֲלוֹת הֶעְפִּילוּ.



הַגְּזָר גּוֹרָל אוֹ חֹסֶר אוֹן?



עֻבְדָּה: חָזְרוּ, יָרְדוּ, הִשְׁפִּילוּ.



כֹּה חִישׁ, כֹּה חִישׁ, לָשׁוּב רֵיקָם



לִבְאֵר יְדֵי זָרִים חָצָבוּ,



שִׁלְשׁוֹם תּוֹכָה פָּלְטוּ רֻקָּם,



הַיּוֹם מֵימֶיהָ דְּלוּחִים יִשְׁאָבוּ.



אַךְ לֹא לָזֶה, אַךְ לֹא לָזֶה,



יָדַי רְפוֹת־אֶצְבַּע תִּצְנַחְנָה.



נוֹרָא עָלַי הַמַּעֲשֶׂה –



עוֹדָם קוֹרְאִים: “עוֹלִים אֲנַחְנוּ!”







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20681