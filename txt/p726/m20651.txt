


	
	שִׁבֹּלֶת־הַשּׁוּעָל מְקַשְׁקֶשֶׁת
	




שִׁבֹּלֶת־הַשּׁוּעָל מְקַשְׁקֶשֶׁת.



רוּחַ אַחַר־גֶּשֶׁם חֲרִישִׁית.



עוֹד רַעַם בּוֹעֵט בֵּאלֹהֵי הַיַּבֶּשֶׁת



וּבְנֹחַ, אַךְ נִפְרָךְ כְּחַרְסִית.



נִדְלֶקֶת בְּכָל גְּוָנֶיהָ הַקֶּשֶׁת.



וְרַעֲנַנָּה תֵּבֵל אֶרֶץ כִּבְשֵׁשֶׁת



יְמֵי־בְרֵאשִׁית.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20651