


	
	הִרְעִילַנִי עֲשָנָן שֶׁל רַכָּבוֹת
	






הִרְעִילַנִי עֲשָׁנָן שֶׁל רַכָּבוֹת…



שׁוּב אֵין לִי בַּקֶּבַע אֲחִיזָה.



שְׁלוֹם עוֹלָם לָכֶם, קִבְרֵי אָבוֹת!



כֹּה לֶחָי, יַלְדִּי בַּעֲרִיסָה!



אִילָנוֹת, גִּשְׁרֵי־בַרְזֶל, פַּנָּסֵי חֲצוֹת –



כָּל זֶה טָס אֲחוֹרַנִּית, אֲחוֹרַנִּית.



רַע הַדֶּרֶךְ בּוֹ, נַפְשִׁי, פָּנִית.



כְּבָר לֹא פַּעַם תַּרְנוּ אֲרָצוֹת,



אַךְ מוֹלֶדֶת לֹא נִמְצָא שֵׁנִית.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20577