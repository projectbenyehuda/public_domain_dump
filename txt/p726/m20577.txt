


	
	הִרְעִילַנִי עֲשָנָן שֶׁל רַכָּבוֹת
	






הִרְעִילַנִי עֲשָׁנָן שֶׁל רַכָּבוֹת…



שׁוּב אֵין לִי בַּקֶּבַע אֲחִיזָה.



שְׁלוֹם עוֹלָם לָכֶם, קִבְרֵי אָבוֹת!



כֹּה לֶחָי, יַלְדִּי בַּעֲרִיסָה!



אִילָנוֹת, גִּשְׁרֵי־בַרְזֶל, פַּנָּסֵי חֲצוֹת –



כָּל זֶה טָס אֲחוֹרַנִּית, אֲחוֹרַנִּית.



רַע הַדֶּרֶךְ בּוֹ, נַפְשִׁי, פָּנִית.



כְּבָר לֹא פַּעַם תַּרְנוּ אֲרָצוֹת,



אַךְ מוֹלֶדֶת לֹא נִמְצָא שֵׁנִית.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/20577