


	
	הַנּוֹרְדְ, הֲלֹא תִּשּׁוֹב
	



לא. ק–ר




הַנּוֹרְדְ, הֲלֹא תִּשּׁוֹב עֲדֶן



עַל אַפְּשֶׁרוֹן חֲצִי־הָאִי –



שָׁם עִיר אַחַת, שְׁנִיָּה עוֹד אֵין



לְחוֹל וּלְחֹם בְּעָלְמָא דֵן.



בַּקּוּ הֲרֵי זוֹ, הִיא.



הַנּוֹרְדְ! מָצָא מִשְׁכַּן רֵעִי!



אוֹתוֹ בִּנְיָן לְבֶן־הַקִּיר



זִכְרוֹ בָּרוּךְ בְּפִי שְׁפַל בֶּרֶךְ;



אוֹתוֹ בִּנְיָן לְבֶן־הַקִּיר



פִּתְחוֹ רַךְ־סַף לְכַף תְּמִים־ דֶּרֶך



וּקְשֵׁה־מַשְׁקוֹף לְרֹאשׁ יָהִיר.



שָׂא, נוֹרְדְ, שְׁלוֹמִי מִכְּנַף סִבִּיר



לְבַיִת זֶה לְבֶן־הַקִּיר!


סיביר 7.10.1935






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20558