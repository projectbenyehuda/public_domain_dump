


	
	הַנּוֹרְדְ, הֲלֹא תִּשּׁוֹב
	



לא. ק–ר




הַנּוֹרְדְ, הֲלֹא תִּשּׁוֹב עֲדֶן



עַל אַפְּשֶׁרוֹן חֲצִי־הָאִי –



שָׁם עִיר אַחַת, שְׁנִיָּה עוֹד אֵין



לְחוֹל וּלְחֹם בְּעָלְמָא דֵן.



בַּקּוּ הֲרֵי זוֹ, הִיא.



הַנּוֹרְדְ! מָצָא מִשְׁכַּן רֵעִי!



אוֹתוֹ בִּנְיָן לְבֶן־הַקִּיר



זִכְרוֹ בָּרוּךְ בְּפִי שְׁפַל בֶּרֶךְ;



אוֹתוֹ בִּנְיָן לְבֶן־הַקִּיר



פִּתְחוֹ רַךְ־סַף לְכַף תְּמִים־ דֶּרֶך



וּקְשֵׁה־מַשְׁקוֹף לְרֹאשׁ יָהִיר.



שָׂא, נוֹרְדְ, שְׁלוֹמִי מִכְּנַף סִבִּיר



לְבַיִת זֶה לְבֶן־הַקִּיר!


סיביר 7.10.1935






את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/20558