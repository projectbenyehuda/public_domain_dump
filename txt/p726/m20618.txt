


	
	שְׁקִיעַת יוֹמוֹ הָאַחֲרוֹן שֶׁל סְתָו
	






שְׁקִיעַת יוֹמוֹ הָאַחֲרוֹן שֶׁל סְתָו…



שְׂרִידִים בָּעוֹף, בִּיעָף, בִּיעָף לָרוֹם!



אַל עַיִן לְאָחוֹר! אַל נִיד עַפְעָף!



הַמַּעֲרָב כֻּלּוֹ הָפוּךְ כִּסְדוֹם.



אֲבוֹי לַמִּסְתַּכְּלִים לַאֲחוֹרָם!



נְצִיב הַמֶּלַח עוֹד קַיָּם לְאוֹת.



תֵּבֵל הֵצִיצָה וְהַחֵטְא גָּרַם –



בָּהּ לֹבֶן קַר קָרַשׁ כִּבְאֵשֶׁת לוֹט.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20618