


	
	נַשְׁכִּימָה לַתְּלָמִים
	




נַשְׁכִּימָה לַתְּלָמִים עִם הָנֵץ הַחַמָּה!



עַל פִּי רֹן הַתַּרְנְגוֹל חֹק לַיּוֹם נְנַחֵשׁ:



פֶּרֶט, זוּג…קְרִיאוֹת גֶּבֶר כַּמָּה?



– קוּמִי, אָחוֹת, קִלְעִי הַצַּמָּה,



נָבוֹאָה בַּגּוֹבְלִים, נְנַכֵּשׁ.



אוֹמְרִים עִשְּׂבֵי הַבָּר: אָנוּ שׁאָר יְרָקוֹת…



טַלּו מַזִּיל צָנין: מַר מַזָּל אֲנִי, צְנוֹן…



יָדַעְנוּ עָרְמַתְכֶם, מְחַבְּלֵי עֲרּוגוֹת!



– קוּמִי, אֲחוֹתִי, לָךְ מֶכֶס רֵיחוֹת



מִקֶּצַח, מִשֶּׁמֶר, מִכַּמּוֹן.



הִנֵּה חַמָּנִיּוֹת מַפנוֹת רֹאשׁ. אַךְ מָה הֵן? –



שֶׁמֶשׁ בֹּקֶר בִּיקָרוֹ לִרְאוֹתֵך יֵרוֹם עָל.



גִּדְרוֹן עַל הַחִפּּוּף בֶּחָלִיל מְנַגֵּן.



גַּם אֲנִי מִתְאַמֵּץ לַעֲשׂוֹת כֵּן



וְשׁוֹרֵק בִּקְלוּמִית שֶׁל בָּצָל.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20642