


	
	שְׁתֵּים עֶשְׂרֵה
	






שְׁתֵּים עֶשְׂרֵה, וְאֵין שֵׁנָה פּוֹקְדָה.



דִּמְמַת הַלַּיְלָה כֹּה כְּבֵדָה.



מִן הַחוּץ נִשָּׂא חִנּוּן קוֹלָהּ:



“קוּם דּוֹדִי, לְכָה לִקְרַאת כַּלָּה!”



קָם. פָּתַח דַּלְתּוֹ. יָצָא. – לְאָן?



עַל עֵינָיו כָּרְכָה סוּדָר לָבָן.



נֵר חֻפָּה הוֹשִׁיטָה לוֹ, גְּלִיד גַּג –



וְהַגְּלִיד בְּכַף יָדוֹ דָּלַק.



אֶל שְׂפָתָיו הִגִּישָׁה כּוֹס קְרָחִים:



“צְנַח וָנוּס לְנֵצַח נְצָחִים.”







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/20715