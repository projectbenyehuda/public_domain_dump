


	
	בָּרוּחַ נָע תִּלְתָּן
	






בָּרוּחַ נָע תִּלְתָּן טְעוּן טָל;



בְּכָל טִיף טַל חַמָּה צוֹלֶלֶת.



רֹאשֵׁךְ עוֹד אַחַז, הַמְתֻלְתָּל.



דִּמְעָה אַחַר דִּמְעָה נוֹזֶלֶת.



– לְאָן, מְאוֹר חֶלְדִּי, לְאָן?



קוֹלֵךְ עוֹד פַּעַם הַשְׁמִיעִינִי!



אַגַּב נִפְנוּף סוּדָר לָבָן



בִּשְׁלוֹם פְּרִידָה, אָחוֹת, בָּרְכִינִי.



וְלָךְ אִחוּל לִבִּי: לוּ שְׂשׂוֹן



פְּגִישַׁת שֵׁנִי כֹּה עַז בָּךְ יִרֶב



כַּצַּעַר בִּי דּוֹדֵךְ רִאשׁוֹן



גָּרַמְתְּ בִּפְרִידָתֵךְ – אַל יִרֶף!







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/20604