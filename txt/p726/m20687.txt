


	
	וַיְהִי כִּשְׁמוֹעַ
	






וַיְהִי כִּשְׁמוֹעַ אִיצִיק יֶחִי



צְרִיחַת עוֹרְבִים עַל גַּג בֵּיתִי,



אָמַר לִשְׁמוֹר רַגְלוֹ מִדֶּחִי –



מִנְּוֵה חוֹטֵא וּמַחֲטִיא.



אַשְׁרֵי הָאִישׁ לוֹ חוּשׁ וָמֹחַ,



אַךְ לְעוֹלָם יְהֵא אָדָם!



לֹא רַק צְרִיחַָה – צָרִיךְ לִשְׁמוֹעַ



גַּם קִשְׁקוּשׁוֹ שֶׁל זוּג הַטְּרָם.



הָהּ, אִיצִיקְל, חִגֵּר חֵלֵכָה!



אוֹתִי – הַדִּין, אוֹתְךָ – הַטְּרָם…



כָּל זֶה לְךָ גָּרְמוּ פְּסָלֶיךָ



וְלִי – שִׁירַי, תִּפַּח רוּחָם.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20687