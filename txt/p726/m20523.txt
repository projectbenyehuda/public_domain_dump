


	
	הוֹי, אֶרֶץ רַחֲבַת יָדַיִם
	






הוֹי, אֶרֶץ רַחֲבַת יָדַיִם –



שָׂדוֹת, יְעָרוֹת, יִשּׁוּב!



מִסְגֶּרֶת שְׁמוּרוֹת לְאִישׁוֹן בַּת־עַיִן



לְעֵינַיִךְ־בְּרֵכוֹת – קְנֵי־סוּף.



מִמְּרוֹם הַשַּׁחַק גָּלַשׁ הַלַּיְלָה,



בַּסּוּף נִתְכַּנְּסָה תְּנוּמָה.



סָח רוּחַ־יַעַר דִּבְרֵי הֲבַאי לִי –



שַׁאֲלוּהוּ בְּחֵרֶם: מָה?



אֵין זֶה אַי־לִי־לוּ־לִי. אֶגְרוֹף לֹא כֶּסֶת.



הָיוּ, חָלְפוּ לִבְלִי שׁוּב.



בַּלֵּב וּבַחוּץ אֵי בִּשְׁחוֹר לֵיל־כֶּסֶא –



עַל דָּא קָא בּוֹכֶה הַיַּנְשׁוּף.


תרצ"ד






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20523