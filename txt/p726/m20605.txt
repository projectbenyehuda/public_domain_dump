


	
	גִּנַּת פְּרָחִים לִי
	






גִּנַּת פְּרָחִים לִי יֵשׁ קְטַנָּה,



דַּחְלִיל שָׁם צֵל מֵטִיל עַל תֶּלֶם;



גָּדֵר תִּקַּנְתִּי לַגִּנָּה



לְבַל הַגְּדִי יַצִּיג בָּהּ טֶלֶף.



רַבּוֹת בְּנוֹת־חֵן דָּפְקוּ בִּכְדִי;
בִּפְנֵי כֻּלָּן דַּלְתִי נָעַלְתִּי.



הוֹי, בּוֹאִי, אַתְּ חֶדְוַת חֶלְדִּי,



קִטְפִי וְרָדִים לִשְׁמֵךְ שָׁתַלְתִּי.



הַיּוֹם! הַיּוֹם! כָּל עוֹד לֹא סָר



חַכְלִיל מִוֶּרֶד וּמִלֶּחִי.



הַיּוֹם! הַיּוֹם! וְאִם מָחָר –



חַיַּיִךְ! שׁוּב לֹא אַכִּירֵכִי.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20605