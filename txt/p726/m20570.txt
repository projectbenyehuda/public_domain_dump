


	
	צֵל בְּרַצֵּי מֵי הַבְּרֵכָה
	






צֵל בְּרַצֵּי,



מֵי הַבְּרֵכָה –



צֵל מוֹצָאֵי



יוֹם הַמְּנוּחָה.



אוֹר חֲשׂוּךְ־קַו



צָף אֵי־בָאֵד;



קוֹל שִׁכְשׁוּךְ גַּל



בָּא נְטוּל־הֵד.



צֵל סִירָה קַל



נָע וְקָרֵב,



עַל הַסַּפְסָל



פַּנַּס “עֲטַלֵּף”.



כְּבָר הַהַגַּאי



לִי מוֹשִׁיט יָד.



מֵאֲחוֹרַי



אֵין לֹא אֶחָד.


לנינגרד, במאסר, 20.3.1935






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20570