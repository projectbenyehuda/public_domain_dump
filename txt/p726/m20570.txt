


	
	צֵל בְּרַצֵּי מֵי הַבְּרֵכָה
	






צֵל בְּרַצֵּי,



מֵי הַבְּרֵכָה –



צֵל מוֹצָאֵי



יוֹם הַמְּנוּחָה.



אוֹר חֲשׂוּךְ־קַו



צָף אֵי־בָאֵד;



קוֹל שִׁכְשׁוּךְ גַּל



בָּא נְטוּל־הֵד.



צֵל סִירָה קַל



נָע וְקָרֵב,



עַל הַסַּפְסָל



פַּנַּס “עֲטַלֵּף”.



כְּבָר הַהַגַּאי



לִי מוֹשִׁיט יָד.



מֵאֲחוֹרַי



אֵין לֹא אֶחָד.


לנינגרד, במאסר, 20.3.1935






את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/20570