


	
	נמִצִּינוֹקֵי הֶעָרִיצוּת הָעַתִּיקָה
	






מִצִּינוֹקֵי הֶעָרִיצוּת הָעַתִּיקָה,



מִמְּצָד אֲשֶׁר בָּנְתָה לְבַל תִּנּוֹעַ,



יָצְאוּ לָרִיב רִיבוֹ שֶׁל עַם דִּכְּאָה,



יָצְאוּ לִזְרוֹק לַפִּיד בְּפַלְטִינֶיהָ.



אוּלָם דֵּי־חִישׁ יָדָם הִתְנַעֲרָה



מִפִּיחַ הַשְּׂרֵפָה וְזָהֳרָהּ;



דֵּי חִישׁ תָּפְשָׂה בְּכַף הַסַּיָּדִים,



דֵּי חִישׁ כַּפָּם בִּנְיָן חָדָשׁ סֵיֵּדָה



וְסִיד קִירָם הָיָה, לְטִיב וּלְצֶבַע,



אוֹתוֹ מִין סִיד שֶׁבָּם דָּבַק בַּצֶּדַע.



עוֹד לֹא עָלוּ לְגֹבַהּ הַפִּגּוּם



כָּשְׁלָה רַגְלָם קְצוּרַת מַגַּל קַצֶּרֶת.



מָצְאוּ קַב־עֵץ, לִסְמוֹךְ בִּקְשׁוּ, לָקוּם –



הִקְדִּים צְעִירָם וַיִּתְרוֹמֵם עוֹד זֶרֶת



וּבְזֶה הַקַּב עַל קָדְקֳדָם הִכָּה



וְצֵל קַב זֶה נִמְתַּח עַל כְּפָר וָקֶרֶת.



זֶה אוּד הָיָה, מֻצָּל מִן הַדְּלֵקָה –



שַׁרְבִיט הֶעָרִיצוּת הָעַתִּיקָה.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20680