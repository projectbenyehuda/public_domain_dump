


	
	בַּאֲרֻבַּת הֵעָשָׁן
	






בַּאֲרֻבַּת הֶעָשָׁן יְלֵל פֶּרֶא,



יְלֵל רוּחַ שֶׁנֶּחְבַּשׁ עוֹלָמִית…



כִּמְטֹרָף, לֹא־גָלוּחַ, גְּדָל־פֶּרַע



אֲנִי רָץ מִזָּוִית לְזָוִית.



אֵל חָי! אַף אֲנִי טֶרֶם מַתִּי –



מַה לִּי כָּאן בַּמָּדוֹר הַשְּׁלִישִׁי?



צַר לִי דְּרוֹךְ עַל תִּקְרַת דָּרֵי מַטָּה,



צַר לִי שְׂאֵת רִצְפַּת זָר עַל רֹאשִׁי.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20527