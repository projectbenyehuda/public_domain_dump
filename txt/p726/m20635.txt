


	
	עָנָן מַלְבִּין שָׁקֵט בַּתְּכֵלֶת
	






עָנָן מַלְבִּין שָׁקֵט בַּתְּכֵלֶת



כְּמוֹךְ עַל פִּי נִפְטָר.



הַחֹרֶף מֵת, תֵּבֵל טוֹבֶלֶת



בְּטַל שִׁלְהֵי אֲדָר.



מִי סָח לֵאמֹר: אָכֵן בּוֹגֶדֶת –



שְׂמֵחָה לְאֵיד אִישָּׁה? –



הֲרֵי כִּשְׁלֹשׁ שַׂעֲרוֹת בּוֹגֶרֶת



בַּיְּשָׁן רִאשׁוֹן דִּשְׂאָהּ.



הִיא פְּנֵי אָבִיב קַבֵּל מוּכֶנֶת



בְּאֵשׁ תְּשׁוּקָה קוֹדְחָה.



צְנוּעָה תֵּבֵל, אַךְ לֹא צוֹנֶנֶת



וְלֹא “וְצִדְקָתְךָ”.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20635