


	
	בְּעֶצֶם צָהֳרֵי הַיּוֹם
	






בְּעֶצֶם צָהֳרֵי הַיּוֹם



עַל שְׁקִיעַתְכֶם קְרוֹבָה נִבֵּאתִי.



כָּל זֵד, כָּל פֶּגַע רָע, כָּל פֶּתִי



קָרָא אַחֲרַי: “אוֹיֵב הֵלְאֹם!”



כַּמָּה צִירֵי דַלְתוֹת בֵּית־סֹהַר



שָׁרְקוּ אַחֲרַי, בְּרִיחִים כַּמָּה,



לְבַל אֶרְאֶה בִּכְבוֹת הַזֹּהַר



הַמִּצְטַנֵּן שֶׁל הַחַמָּה.



אָפֵל כִּלְאִי, בּוֹ צֹהַר אָיִן,



בַּנֵּר אָצִיצָה, בַּבּוֹעֵר –



וְסַָח: זֶה זִיו כּוֹכָב בַּבְּאֵר,



בְּעֶצֶם בְּרַק הַצָּהֳרַיִם



הוּא צִיר מֵאֵת הַלֵּיל הַבָּא.



אָכֵן, אֱמֶת לִבִּי נִבָּא.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20682