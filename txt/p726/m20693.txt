


	
	הִתְחָרוּ זָמִיר עִם קוּקִיָּה
	








הִתְחָרוּ זָמִיר עִם קוּקִיָּה



וְעִם עוֹרֵב



קוֹל מִי יוֹתֵר עָרֵב



וְנוֹחַ לִשְׁמִיעָה.



וּבְעוֹד כָּל צַד טָרַח לִמְצוֹא סִיּוּעַ



פָּגַע בָּהֶם חֲמוֹר,



מֵבִין יָדוּעַ,



וְכֹה פָּסַק אֲרֹךְ־הָאֹזֶן:



רָפֶה קוֹלְךָ, זָמִיר, בְּשִׁיר מִזְמוֹר,



בִּתְקִיעוֹתַיִךְ, קוּקִיָּה, אֵין חֹסֶן;



אָמְנָם חַזָּנוּתְךָ, עוֹרֵב –



דַּעְתִּי… מִקּוֹל שְׁנֵיהֶם גַּם יַחַד.



שִׁירְךָ אָמְנָם עָרֵב



גַּם נוֹחַ לִשְׁמִיעָה,



אַךְ נֵזֶר הַנְּגִינָה וּמְרוֹם שִׂיאָהּ –



אִי־אַ! אִי־אַ!







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20693