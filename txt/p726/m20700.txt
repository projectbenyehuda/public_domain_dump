


	
	כֵּן, כֵּן, שָׂרִיד יְהִי לְשִׁירַי
	






כֵּן, כֵּן, שָׂרִיד יְהִי לְשִׁירַי,



לוּ גַּם לְבַיִת מִשִּׁיר וּלְשִׁיר מִן קֹבֶץ –



הוֹדוֹת לְךָ, הַטּוֹב בַּחֲבֵרַי,



הוֹדוֹת לְךָ, יוֹסֵף מִינְקוֹבִיץ1!



כִּי יֵשׁ מֵנִיעַ לַמְּכוֹנָה, דּוֹחֵף



לָאוֹרְלוֹגִין קְפִיץ אוֹ סְתָם־מִין־כֹּבֶד.



מִי מֵרִשּׁוּל עוֹרְרַנִי? מִי? – יוֹסֵף!



מֵעֵין קָפִיץ הָיִיתָ לִי, מִינְקוֹבִיץ!







יוסף מינקוביץ – לא עלה בידנו לזהות את הידיד לו נכתב השיר.  ↩










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/20700