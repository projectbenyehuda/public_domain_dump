


	
	שִׁבֳּלִים, שִׁבֳּלַי
	






שִׁבֳּלִים, שִׁבֳּלַי הַמְסֻבָּלוֹת פַּז בָּר,



לְאָן גָּחוֹן וָקוֹם, גָּחוֹן וָקוֹם?



לְאָן יוֹמָם וָלֵיל, יוֹמָם וָלֵיל?



מַגַּל פֶּלֶד עֲלֵיכֶן, שִׁבֳּלַי –



הוּא יִקְצוֹר יָמִין וּשְׂמֹאל, יָמִין וּשְׂמֹאל…



מַקֵּל דַּיִשׁ עֲלֵיכֶם, בְּנוֹת קְצִירִי,



יִתְנוֹפֵף הוּנֵף וָדוֹשׁ, הוּנֵף וָדוֹשׁ…



אֵשׁ וָמַיִם עֲלֵיכֶם, שְׂעוֹרַי,



טְחוֹן כָּבֵד עַל גַּרְעִינְכֶם, עַל הַקָּלוּי,



לְמַעַן שֶׁיַּתִיז מִיצְכֶן מִכּוֹס,



לְמַעַן שֶׁתָּרֹן דִּיצָה בַּלֵּב,



לְמַעַן שֶׁבְּצֵאת אִישׁ מִן הַמְּסִבָּה



יֵלֵךְ גָּחוֹן וָקוֹם, גָּחוֹן וָקוֹם.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20654