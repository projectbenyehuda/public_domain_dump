


	
	דֻּבְדְּבָנִיָּה, דֻּבְדְּבָנִיָּה
	






דֻּבְדְּבָנִיָּה, דֻּבְדְּבָנִיָּה, דֻּבְדְּבָנִיָּה שֶׁלִּי!



נִצָּן לָבָן, עָלֶה יָרֹק וּפְרִי חַכְלִילִי.



בְּבֹקֶר קַיִץ רַעֲנָן בַּגָּן אֲנִי וָהִיא.



סְחוֹר־סְחוֹר גִּזְעֵךְ רָקַדְנוּ אָז. הִיא שָׁרָה שִׁיר פִּלְאִי:



– פְּרִי דֻּבְדְּבָן שָׁחוֹר נִקְטֹף – חַכְלִילִי יַשְׁחִיר.



בָּחוּר נָאֶה – בּוֹ נִבְחֲרָה, אֶת הַמְכֹעָר נַשְׁאִיר.





הַקַּיִץ גָּז. לַמֶּרְחַקִּים הָעוֹף הַקַּל נָדַד.



אַחַי, רֵעַי, הֵיכָן אַתֶּם? וְאַתְּ, יַלְדָּה, וָאָתְּ?



הַקַּיִץ גָּז, הַחֹרֶף בָּא. הַכֹּל לָבָן, לָבָן…



אִלֵּם הַלֵּב כַּקֵּן בַּסְּתָו, אַךְ פִּי כְּקֶדֶם רָן!



– הוֹי, טְרַה־לַה־לַה, הוֹי טְרִי־לִי־לִי, הַפְּרִי עוֹד חַכְלִילִי…



דֻּבְדְּבָנִיָּה, דֻּבְדְּבָנִיָּה, דֻּבְדְּבָנִיָּה שֶׁלִּי!







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20592