


	
	עַל קָרוֹן גָּבוֹהַּ
	






עַל קָרוֹן גָּבוֹהַּ



בֵּין שְׁדֵמָה וָחֹרֶשׁ



עִם קְצִירִי אָנוּעַ



עַד לִידֵי סְחַרְחֹרֶת.



פַּעַם אֵט יָמִינָה,



פַּעַם אֵט שְׂמֹאלָה,



רֹאשׁ לַכֹּל אַרְכִּינָה



וְהַלֵּב טָס מָעְלָה.



אֵין בַּפֶּה דֵּי אֹמֶר



לְהַשְׂבִּיע אֹזֶן;



יְרַשְׁרֵשׁ הָעֹמֶר



אֶת בְּשׂוֹרַת הָאֹסֶם.



לִי רִיבָה לוֹעֶגֶת,



זַלְדְּקָן כִּי אָנִי.



עַבְדָּגָן ְהַלֶּקֶט



אֱלֹהִים חַנַּנִי.



צִפֳּרֵי רָקִיעַ,



חִישׁ אֵלַי הַגֹּרְנָה!



תּוֹר שָׂשׂוֹן הִגִּיעַ,



גַּרְעִינִים אֱגֹרְנָה.



גַּרְעִינִים אֱגֹרְנָה!



בְּלַעְנָה בָּר דֵּי שׂבַע!



וּבְשׁוּבְכֶן אֱמוֹרְנָה



גַּם לַתּוֹר בֶּשּׂבֶךְ.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20655