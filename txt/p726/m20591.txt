


	
	מִדֶּרֶצִ'ין סְלוֹנִימָה
	






מִדֶּרֶצִ’ין סְלוֹנִימָה עוֹד מִיל וְעוֹד מִיל.



מָה מֵּעִיק עַל הַשֶׁכֶם מַשָּׂא הַתַּרְמִיל!



לֹא הֲרֵי הַתַּרְמִיל כַּהֲרֵי מַה שֶׁקִּרְבּוֹ –



צָרוֹתַי הַצְּרוּרוֹת. לֹא כָּתְבָה הִיא לִי: בּוֹא.



אַךְ יְהִי מָה שֶּׁיְּהִי, אַרְחִיבָה פְּעָמַי לִי.



מִדֶּרֶצִ’ין סְלוֹנִימָה שְׁלֹשָׂה־אַרְבָּעָה מִילִין.



אֶפְשָׁר תֹּאמַר: הֵן. וְאִם תֹּאמַר: לֹא –



אֶחֱזוֹר וְאֶשְׁרוֹק לָעוֹלָם וּמְלוֹאוֹ.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/20591