


	
	אָכֵן, סַעַר
	






אָכֵן, סַעַר! מֵאָן הוּא סוֹאֵן,



כֹּה יָדוּעַ וְכֹה אַלְמוֹנִי?



אָכֵן, סַעַר! וְאַף־עַל־פִּי־כֵן,



בִּשְׁאוֹנוֹ כַּמָּה רֹךְ הַרְמוֹנִי!



עוֹנְדִים חֲזִיזִים זֵרֵי זִיו



לְרָאשֵׁי צַפְצָפוֹת וּבְכָאִים.



נִתְקָל הָאֲגַם בַּזַּרְזִיף



כְּכוֹס בְּכוֹס בְּנִקּוּשׁ “לְחַיִּים”.



רֵאשִׁית קַיִץ אוֹ קֵץ הַיָּמִין?



הַבְהָקִיץ אֹו אֶרְאֶה חֲלוֹמוֹת?



אַךְ בָּרִי וְלִבִּי יַאֲמִין –



זֶה הַיּוֹם יוֹם זִוּוּג עוֹלָמוֹת.



שָׁמַיִם לָאָרֶץ קָרְבוּ…



עוֹד מְעַט וֵאלֹהֵי הָרוּחוֹת



יַרְעִים בְּאַדִּיר: פְּרוּ וּרְבוּ!



וְיִקְרָא אֶת הַ“שֶּׁבַע בְּרָכוֹת”.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/20649