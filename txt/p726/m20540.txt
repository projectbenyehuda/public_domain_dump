


	
	שׁוֹרֶקֶת הַדַּלּוּת בָּאֲרֻבָּה
	






שׁוֹרֶקֶת הַדַּלּוּת בָּאֲרֻבָּה



וְכָל שְׁרִיקָה כְּאֹרֶךְ הַגָּלוּת.



הֲכַת יוֹנִים בַּחוּץ מְרַפְרְפָה?



אוּלַי לִרְקוֹד יָצְאוּ מֵאָה כַּלּוֹת?



אַךְ לֹא יוֹנִים מְרַפְרְפוֹת בַּחוּץ,



וְלֹא מֵאָה כַּלּוֹת יָצְאוּ לִרְקוֹד –



רוּחוֹת הַחֹרֶף הֵן מֵהַקַּלּוֹת,



גּוֹלְלוֹת אֶת סְדִין הַשֶּׁלֶג לְאָרְכּוֹ.



וּבַסָּדִין מוּטֶלֶת אַתְּ אַרְצִי,



כְּבַר־מִנָּן שֶׁאֵין לוֹ שׁוּם תְּקוּמָה



וּמִקִּבְרֵךְ וְעַד כּוֹכַב הַצִּיר



הַלַּיְלָה קָם בְּכָל שִׁעוּר־קוֹמָה.



כִּכְּשׁוֹנְדְז1 מֵרִים הַלַּיְלָה שַׁרְווּלָיו,



קוֹרֵא לִפְטִירָתֵךְ צִדּוּק־הַדִּין.



צְדָקָה עוֹשָׂה מְרַצַּחְתֵּך פּוֹלִין –



הִיא קוֹבַרְתֵּךְ בְּכֹמֶר וּבִצְלָב.







כְּשׁוֹנְדְז – כּומר (פּולנית).  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20540