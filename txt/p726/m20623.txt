


	
	כְּמוֹ מִתֶּמֶּס גַּלְוָנִי
	






כְּמוֹ מִתֶּמֶּס גַּלְוָנִי, מִתּוֹךְ אַמְבָּט



כְּלִי מוּצָא מַזְהִיר, מְצֻפֶּה נִיקְל,



כֵּן, תֵּבֵל אַרְצִי, נִצְנַצְתְּ גַּם אָתְּ



עֵת הוּצֵאת מִתּוֹךְ קִפְאוֹן לֵיל נִיטְל.



כַּמַּחְתָּה בִּידֵי כֹּהֵן צְחָר־מַד



מְטֻלְטֶלֶת אַתְּ בִּידֵי הַחֹרֶף…



לַצְּפִירָה, הַלְוַאי, כִּלְאֵל נוֹלָד



יֵרָצֶה אֲבַק שַׁלְגֵּךְ כִּקְטֹרֶת.


סיביר 1936






את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/20623