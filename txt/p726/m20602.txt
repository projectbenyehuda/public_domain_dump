


	
	קַלַּת הַיֵּשׁ כִּנֶשֶׁם צִיץ
	






קַלַּת הַיֵּשׁ כְּנֶשֶׁם צִיץ



רִפְרַפְתְּ בַּחֲלוֹמִי.



אַשְׁרַי! זָכִיתִי לְהָצִיץ.



וּמִי כָּמוֹנִי, מִי?



אֶפְלוֹט דִּבּוּר, אוֹצִיא דִּבָּה –



שִׁבְחֵךְ לֹא קוֹלָנִי.



בִּלְתִּי נִתְפָּס, בִּלְתִּי מֻבָּע



חִנֵּךְ הָרֵיחָנִי.



חִנֵּךְ… מַה לּוֹ דֻּגְמָה אָבִיא?



כָּאוֹר טִיבוֹ נָדִיב.



חוּטוֹ מָתוּחַ מִן הַטְּוִי



שֶׁבּוֹ נִטְוֶה אָבִיב.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20602