


	
	שׁוּב צִפְצוּף פְּרִידָה
	






שׁוּב צִפְצוּף פְּרִידָה… הַסְּנוּנִיּוֹת הָאֵלֶּה –



מִי בְּמוֹעֲדָן לַדֶּרֶךְ יַצְבִּיאֵן?



קַו שַׁיָּרָתָן רוֹטֵט בִּמְרוֹם הַתְּכֵלֶת



דַּק, דַּיְקָן וְקַל כְּמַחַט הַמַּצְפֵּן.



דִּמְדּוּמָיו יִקְשׁוֹר לְכַנְפֵיהֶן רָקִיעַ;



שַׁחַר לַשְּׂמָאלִית, שְׁקִיעָה לַיְמָנִית.



יָדִי אֲנִי מוֹשִׁיט, יָדַי אֲנִי מֵנִיעַ…



לְמַאי אֵינִי סְנוּנִית? לְמַאי אֵינִי סְנוּנִית?







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/20615