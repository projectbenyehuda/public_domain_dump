


	
	יֵשׁ מָקוֹם בִּיעָרָיו
	






יֵשׁ מָקוֹם בִּיעָרָיו יֶאֱרוֹב



הַצַּיָּד, כְּלַפֵּי רוֹם הָרוֹבֶה.



שָׁם סָחִים עַל מַלְכוּת בָּהּ הָעוֹף



עָף צָלוּי מִן הַקֵּן לַפֶּה.



יֵשׁ מָקוֹם עוֹף שָׁמָיו אֶל פִּי כֹל



צָלוּי עָף, לֹא מִפִּיו שֶׁל בַּדַּאי.



שָׁם פְּלָאוֹת יְסֻפַּר כִּבְיָכוֹל –



יֵשׁ מַלְכוּת בָּהּ הָעוֹף טָס חָי.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20575