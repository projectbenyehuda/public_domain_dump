


	
	חֹם לוֹהֵט
	








חֹם לוֹהֵט לְמִן הַבֹּקֶר.



גַּם הַסִיס לָטוּס יָגֵעַ.



בַּבִּקְעָה עַד שְׁמֵי אֵין חֵקֶר



גְּעִי בָקָר בּוֹקֵעַ.



מַה, לִּבִּי, לַגְּעִי לֹא תַּעַן?



זְכָר־נָא שִׁיר לִמְּדַתְנוּ אִמָּא:



"גִּשְׁמְךָ, אֵלִי, לְמַעַן



תִּינוֹקוֹת הַגְשִׁימָה!"



פְּתַח, לִבִּי, בַּזֶּמֶר, נַס־נָא



וּבְרִיחָם־בָּרָק יִפְרוֹקוּ



שַׁעֲרֵי גְשָׁמִים בְּרַעַם,



וְּרְטֻבֹּות עָלֶה תִּרְעַשְׁנָה



צַפְצָפוֹת בָּרַעַד.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20645