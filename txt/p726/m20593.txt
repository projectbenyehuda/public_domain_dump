


	
	אֵין זוֹ כְּלָל סִיעָה
	






אֵין זוֹ כְּלָל סִיעָה שֶׁל יוֹנֵי־צַחַר –



שְׁנוֹת בְּחוּרַי יָצְאוּ לַעֲרֹךְ גּוֹלָה.



עוּפוּ, עֲלוּמַי, אֶל נוֹף הַשַּׁחַר,



שָׂם חוֹלְמָה דֻּבְדְּבָנִיָּה כַּלָּה.



מִסְרוּ לָהּ שָׁלֹשׁ בְּשׂוֹרוֹת הַלָּלוּ:



הָרִאשׁוֹנָה – כִּי אֲהַבְתִּיָה מְאֹד,



הַשְּׁנִיָּה – שַׁעֲרֵי יוֹם תְּמוֹל נִנְעָלוּ,



הַשְּׁלִישִׁית – כִּי לֹא אֶרְאֶנָּה עוֹד.


תרצ"ג






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20593