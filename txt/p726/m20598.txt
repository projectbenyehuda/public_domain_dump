


	
	נַגְּנוּ לִי, כְּלֵי־זֶמֶר
	






נַגְּנוּ לִי, כְּלֵי־זֶמֶר, נְגִינָה!



בַּתֹּף, בַּתֹּף, הַכּוּ בִּיעָף!



קִפַּחְתִּי אֶת חַיַּי חִנָּם



כְּקֻבְיוּסְטוּס בְּקֻבְיָה.



כְּקֻבְיוּסְטוּס זֶה זָכָה – מוּטָב,



הִפְסִיד – בְּמָמוֹנוֹ לָקָה.



וַאֲנִי אָבְדָה לִי חֲמוּדָה,



הַשֵּׁד אֶת מַטְמוֹנִי לָקָח.



קֻבְיוּסְטוּס זֶה אִם הוֹן הִפְסִיד –



יִזְכֶּה וּמָמוֹנוֹ יָשׁוּב.



וְלִי אָבְדָה חֶמְדַּת נַפְשִׁי,



לָעַד לֹא אֶמְצָאֶנָּה שׁוּב.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20598