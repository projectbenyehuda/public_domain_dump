


	
	נהוֹי, בָּנִים חוֹצְבֵי פְסָלִים
	






הוֹי, בָּנִים חוֹצְבֵי פְסָלִים לִנְבִיא הַצֶּדֶק



מִלּוּחוֹתָיו שְׁבָרוּם יְדֵי אָבוֹת –



אִמְרוּ, לְמִי הַיָּד אֲשֶׁר תִּקְלַע אֶל צֶדַע



חוֹזֵי דוֹרֵנוּ אֶבֶן רְחוֹבוֹת?



לָכֶם, לָכֶם הַיָּד – רִגְמוּ, סַקֵּלוּ!



שְׁנוֹת דּוֹר יָקוּם בְּאֶרֶץ עֲרָבוֹת



לְבַל הֲלוֹךְ לַבְּלִי אַבְנֵי־הַקֶּלַע.



יַד נִין מֵהֶן תָּקִים לְזִכָּרוֹן



מַצֶּבֶת לִי, לָכֶם עַמּוּד־קָלוֹן.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20683