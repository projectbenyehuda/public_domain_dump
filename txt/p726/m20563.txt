


	
	סַגְרִיר סִבִּירִי
	






סַגְרִיר סִבִּירִי. לֹא לִתְלוֹת



זַרְזִיפוֹ בֵּין אַרְבַּעַת כְּתָלִים.



בָּנוּי בַּבִּירָה בֵּית־נְכוֹת,



קְלוֹן דּוֹרוֹת מַחֲלִיד שָׁם – כְּבָלִים.



בָּטְלוּ. אַךְ נַסֵּה, נַסֵּה נוּס!



שֶׁל מִי בַּשְּׁלוּלִית הַצִּלְצוּל?



שֶׁל מִי נֵטֶל זֶה הַגָּנוּז



בַּבֹּץ הַנִּדְבָּק אַל הַסּוּל?



סָגוּר וּמְסֻגָּר הָעוֹלָם



בְּשִׂבְכוֹת מַלְקוֹשֵׁי שִׁלְהֵי־אָב.



הַסְּעָרָה, בּוֹאִי, בְּנִי לִי סֻלָּם



בִּבְרָקַיִךְ – שָׁלָב לְשָׁלָב!







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/20563