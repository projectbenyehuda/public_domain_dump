


	
	כּוּךְ דּוֹמֵם
	






כּוּךְ דּוֹמֵם נְטוּל כָּל הֶגֶה,



זֶה הַכֶּלֶא הַמְיֻחָד.



דַּי טִיַּלְתָּ, שֵׁב לְרֶגַע,



דַּי יָשַׁבְתָּ, שׁוּב צְעַד.



צַעַד, צַעַד, צַעַד, צַעַד…



הֵד עוֹנֶה כִּפְלוּט חָבִית;



צַעַד, צַעַד, צַעַד, צַעַד…



כֵּן הַיּוֹם וְכֵן תָּמִיד –



מִזָּוית וְעַד זָוִית,



שֵׁשׁ פְּסִיעוֹת וָחֵצִי.



אֵין תְּנוּמָה לִי גַּם בַּלַּיְלָה,



לֹא אָטִיחַ רֹאשׁ בַּקִּיר.



אֵין מֶרְחָב, הָבָה אֲטַיְּלָה,



מֶלֶךְ בְּמַלְכוּת הַשִּׁיר.



צַעַד, צַעַד, צַעַד, צַעַד…



עֲטָרְתִּי כּוֹכַב זֶנִיט;



צַעַד, צַעַד, צַעַד, צַעַד…



קֶרֶן סַהַר לִי שַׁרְבִיט.



צַעַד, צַעַד, צַעַד, צַעַד…



מַלְכוּתִי אֵין לָהּ שֵׁנִית,



גְּבוּל אֵין לָהּ וָקֵצֶה.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/20677