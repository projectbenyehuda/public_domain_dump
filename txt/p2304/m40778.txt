


	
	לִכְבוֹד מָרְדְּכַי פֵירַארֵיסֵי: כּוּשִׁית אֲשֶׁר עוֹרָהּ
	



Abraham Coen (Zante)

]נולד בשנת 1670 בקַנְדְיָה (ארץ יון), חי בעיר פָּדוֹבָה ובאי זַנְטֵי (יון). מת בשנת 1729]






– – ͝ – – – ͝ – – – –



כּוּשִׁית אֲשֶׁר עוֹרָהּ לְעֵד עָלֶיהָ



חֹשֶׁךְ וְלֹא אוֹר כּוֹנֲנוּ שָׁמָיִם



יַגֵּר בְּרוֹאֶיהָ עָשָׁן פָּנֶיהָ



נַחַל דְּמָעוֹת מִבְּכִי עֵינָיִם.





גַּם כִּי בְמַרְאָה תַּעֲרֹךְ כֵּלֶיהָ



בִּגְדֵי צְבָעִים עִם סְגוֹר פַּרְוָיִם



צָמִיד וְאֶצְעָדָה וְקִשּׁוּרֶיהָ



מִשְׁנֶה כְלִמּוֹת הֵם שְׁחוֹר כִּפְלָיִם.





נִקְשֶׁה אֲשֶׁר יִשָּׂא בְרֹאשׁוֹ כֶתֶר



קֶלֶס נְעָרִים הוּא בְּחוּצוֹת קָרֶת



הַבּוּץ לְבֹץ יִהְיֶה לְבוּז אַחְלָמָה.





אַךְ שִֽׁירְךָ מַפְלִיא וְנָתוֹן יֶתֶר



עוֹר יַהֲפֹךְ כּוּשִׁי בְּאוֹר תִּפְאָרֶת



וִימִין קְשֵׁה יוֹם עַל־עֲרָבוֹת רָמָה.




(1719)










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/40778