


	
	הקדמה – חידוש היסודות
	



לפי טיבו ומזגו היה ד"ר משה גליקסון איש הסינתיזה. הוא בן
יהדות המזרח, מושרש בקרקע התרבות היהודית והעממיות היהודית, ספג לתוכו מלא
חפניים מקניניה של התרבות המערבית, ממושגיה ומאמות המדה שלה. הוא, איש
המזרח, בקש את הדרך לציונות המערב, הוא בקש את המזיגה בין חזונו של הרצל
לבין תורתו של אחד-העם. עובדת היותו מהוגי הרעיון העיקריים של הציונות
הכללית מסתברת מתפיסתו הסינתיטית ומחתירתו לסינתיזה. תמיד בקש את האזון בין
המעשה הבונה למלחמה המדינית, בין החקלאות לבין המקצועות הפרודוקטיביים
למיניהם, בין פועל לבין כלל העם.

על מעשה ההגשמה ובנין השקיף מתוך אספקלריה של הנחות יסוד
בתחומו של הרעיון. כשם שראה את הציונות כתנועה צבורית, כן ראה אותה כתנועה
שבנפש. כשם שבקש את המעשה, כן בקש את תכנו. תורת חיים היתה לו
הציונות.










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/51326