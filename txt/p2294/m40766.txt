


	
	[כָּל מַלְאֲכֵי עֶלְיוֹן וְדָרֵי עָרֶץ] (מִתּוֹךְ הַשִּׁירָה “הֵד אוּרִים”)
	



Bondì Valvason

]מוֵינֶצְיָה, נולד בשנת 1616 ומת בשנת 1690]





מִתּוֹךְ הַשִּׁירָה “הֵד אוּרִים”


– – ͝ – – – ͝ – – – –



כָּל מַלְאֲכֵי עֶלְיוֹן וְדָרֵי עָרֶץ

עִם כּוֹֽכְבֵי בֹקֶר זְמִיר הִשְׁכִּימוּ

שָׁם זִמְּרוּ תוֹדוֹת וְשָׁם הֵרִימוּ

כָּל־יוֹשְׁבַי תֵּבֵל וְשׁוֹכְנֵי־אָרֶץ.

כֵּן שִׁבְּחוּ אֵלִים קְהוּלִים שָׁמָּה

בֵּית הַבְּחִירָה זֹאת אֲשֶׁר נִשְׁלָמָה. / לָמָּה.





בִּירָה מְאֹד בְּרֶה הֲלֹא נִשְׁתַּנָּה

בִּזְבוּל אֲשֶׁר בּוֹ הַשְּׁכִינָה לָנָה. / אָנָה.





בִּמְעוֹן אֱלֹהִים זֶה שְׂרָפִים בָּאוּ

לִרְאוֹת יְקָר גָּדְלוֹ וְכֵן תָּמָהוּ. / מַה־הוּא.





מִקְדַשׁ אֲדֹנָי הוּא וְטוּר כָּל־טֹהַר

בָּנוּי לְתַלְפִּיּוֹת בְּחַדְרֵי־זֹהַר. / זוֹ הַר.





הָר זֶה יְמִינוֹ קָנְתָה לָנֶצַחַ

מִי זֶה יְהַלֵּל לוֹ בְכָל־קוֹל פֶּצַח. / פֶּה צַח.





פֶּה צַח זְמִיר יִפְצַח וּמִי עִמָּנוּ

יוֹדֶה תְּהִלּוֹת אֵל אֲשֶׁר קָנָנוּ. / אָנוּ.





גַּם כּוֹֽכְבֵי מָרוֹם בְּשִׁירִים סָרוּ

לָשִׁיר בְּשִׁיר שָׁרִים אֲשֶׁר אֻשָּׁרוּ. / שָׁרוּ.



(1662)









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/40766