


	
	בֶּן־מַלְכִּי צֶדֶק!
	



(שיר אזור – Muwasshât)

מלך יושב על כסא דין

מזרה בעיניו כל רע – (משלי כ ז)






רָנוּ, שְׂמָחוּ, הֵדָד צְוָחוּ לְבֶן־מַלְכֵּנוּ!



וּשְׂאוּ זִמְרָה, הַלֵּל וְשִׁירָה בְּבוֹאוֹ אֵלֵינוּ;



דָּבָר שָׁלַח, גְּבוּלוֹ צָלַח, לִדְרֹךְ גְּבוּלֵנוּ,



לִקְרָאתוֹ נִכּוֹן, בְּאָמְרוֹ לִשְׁכּוֹן כָּבוֹד בְּאַרְצֵנוּ!



פְּאֵר וְכָבוֹד, יְקָר וָהוֹד יְשַׁוֶּה עָלֵינוּ:



שָם בִּנְסִיעָתוֹ, הֲלֹא בְסִפְרָתוֹ “לְאֶרֶץ אֲבוֹתֵינוּ”;



טְהוֹרִים אִמְרֵי נֹעַם, כְּמֵלִיץ טוּב טַעַם, הִבִּיעַ תְּהִלָּתֵנוּ,



עֲלֵי “אָסְטְרִיָּה” בְּסֵפֶר תּוּשִׁיָּה, יָאִיר עֵינֵינוּ,



פִּיו יְדַבֵּר חָכְמוֹת, לִשְׁמוֹר מְזִמּוֹת, יִתֵּן בִּלְבָבֵנוּ,



אִמְרֵי שֶׁפֶר, יָחֹק בַּסֵּפֶר, מִכִּשְׁרוֹן מַעֲשֵׂינוּ,



נָאוֹר הִנֵּהוּ, יְשָׁרִים מַעֲשֵׂהוּ, בֶּן מֶלֶךְ צִדְקֵנוּ;



יְשָׁרִים יַעֲמוֹדוּ, נְבוֹנֵינוּ יַעֲבוֹדוּ, לְפָנָיו לְאָשְׁרֵנוּ,



עַל אַף אוֹיְבֵינוּ, מְשַׂנְאֵינוּ מְנַדֵּינוּ, יָרִים קַרְנֵנוּ!




ש.פיליב, מעריך “בית אוצר הספרות”.

לעמבערג בירח סיון התרמ"ז.










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/49804