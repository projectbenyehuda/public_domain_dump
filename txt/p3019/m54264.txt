


	
	בָּנִים אָנוּ
	




בָּנִים אָנוּ לְסַעַר מִשְׁתּוֹלֵל,

עַל בָּמֳתֵי־אֶרֶץ יְחוֹלֵל.

בְּתוֹר סוּפוֹת וִימֵי זְוָעָה

נוֹלַדְנוּ. – זוֹהִי הַתְּקוּפָה.





עַל חִתּוּלֵינוּ רוּחַ מַר שָׁרַק,

וַעֲרִיסָתֵנוּ – רַעַם וּבָרָק.

בָּנִים אֲנַחְנוּ לְיָגוֹן וָצַעַר,

עֵדִים לְרֶצַח־שָׂב וּלְמוֹת־נָעַר…





תְּקוּפָה חֲדָשָׁה – בָּנִים לָהּ אָנוּ.

בְּעִתּוֹת שׁוֹאָה וָזַעַם בָּאנוּ.

אַךְ בָּהּ גַּם נִלְחַם וּנְחֻשַּׁל,

נֵרֵד גַּם נַעַל בְּסֻלַּם־הַגּוֹרָל…









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54264