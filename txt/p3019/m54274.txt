


	
	לְחַנָּה סֶנֶשׁ
	




אַלְמוֹנִים נֵצֵא מוּל לֵיל

מַשְׁחִיר, שׁוֹתֵק.

שׁוּרָה שֶׁל עַם לֹא רַב

לִקְרָב שׁוֹקֵק.





אָז יְבָרְכֵנוּ מַבָּטֵךְ

כָּמֵהַּ וְחָרֵד –

וְהַנֶּשֶׁק בְּיָדֵנוּ

אָז רוֹעֵד.





וּבְצֵאתֵנוּ בוֹדְדִים

לִקְרָב אַחֲרוֹן,

הַלֵּב יֵדַע כִּי לֹא

נָשׁוּב בְּרֹן!…







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54274