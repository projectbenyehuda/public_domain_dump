


	
	על אליהו ב"ר סלימאן מני
	



מגדולי הרבנים והמקובלים בדורו. נולד בתמוז תקע“ח (1818).
תלמיד מובהק לר' עבדאללה סומך. בשנת תרי”ז (1857) עלה לארץ-ישראל וממנו ראו
וכן עשו כמה משפחות. ישב בירושלים ועבר לחברון. משנת תרכ“ה (1865) ועד
פטירתו שימש רב הקהילה. נפטר בשבעה בתמוז תרנ”ט (1899). ר' אליהו מני פעל
למען קהילתו, נסע בשליחותה לחוץ לארץ ומעריציו הרבים פתחו למענו כיסיהם.
היה תלמיד-חכם מופלג בנגלה ובנסתר. חיבר ספרים רבים, מהם נדפסו: קרנות
צדיק, על תיקון פגם הברית (בגדאד תרכ“ז, ירושלים תש“א); שיח יצחק, מוסר
ודינים, חלק א (ירושלים תרס“ב); זכרונות אליהו, אסיפת דינים על ארבעת חלקי
שולחן ערוך, (ירושלים, תרצ"ו, תרצ“ח); מזכיר שלום ופירוש על עץ חיים
(ירושלים תשכ“ב);ברכת אליהו ומעיל אליהו (ירושלים תשכ“ו). בכתבי-יד נותרו
מעשה אליהו, פה אליהו גלות אליהו ועוד. חידושי תורה ממנו נתפרסמו ב“המאסף”
הירושלמי (תרנ“ח, סי' לו, רף מא), וכן נס' דעה והשכל המצורף “לישכיל עבדי”
לר' עבדיה הראיה, ירושלים תרצ"ט. נוסף לכך מרובות הן הסכמותיו לספרים. בראש
ספרו שיח יצחק נתפרסמו שתי קינותיו על מות בסין ביךְּ מוצירי
ממצרים.










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/44192