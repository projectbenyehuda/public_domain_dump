


	
	זמר לשבת
	



זמר לשבת / דונש הלוי בן-לברט


דְּרוֹר יִקְרָא לְבֵן וּלְבַת



וְיִנְצָרְכֶם כְּמוֹ בָבַת.



נְעִים שִׁמְכֶם וְלֹא יָשְׁבַּת,



שְׁבוּ נוּחוּ בְּיוֹם שַׁבָּת!

דְּרֹש נָוִי וְאוּלַמִּי



וְאוֹת יֵשַׁע עֲשֵׂה עִמִּי,



נְטַע שׂוֹרֵק בְּתוֹך כַּרְמִי –



שְׁעֵה שַׁוְעַת בְּנֵי עַמִּי.

דְּרֹך פּוּרָה בְּתוֹךְ בָּצְרָה



וְגַם בָּבֶל אֲשֶׁר גָּבְרָה.



נְתֹץ צָרַי בְּאַף עֶבְרָה,



שְׁמַע קוֹלִי בְּיוֹם אֶקְרָא.

אֱלֹהִים, תֵּן בְּמִדְבַּר הָר



הֲדַס שִׁטָּה בְּרוֹשׁ תִּדְהָר



וְלַמַּזְהִיר וְלַנִּזְהָר



שְׁלוֹמִים תֵּן כְּמֵי נָהָר.

הֲדֹף קָמַי, אֵל קַנָּא,



בְּמוֹג לֵבָב וּבִמְגִנָּה,



וְנַרְחִיב פֶּה, נְמַלֵּא נָא



לְשׁוֹנֵנוּ לְךָ רִנָּה.

דְּעֶה חָכְמָה לְנַפְשֶׁךָ



וְהִיא כֶתֶר לְרֹאשֶׁךָ



נְצֹר מִצְוַת קְדוֹשֶךָ



שְׁמֹר שַׁבַּת קָדְשֶׁךָ!








את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/327