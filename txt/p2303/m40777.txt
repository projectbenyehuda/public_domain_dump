


	
	שִׁיר לִכְבוֹד הַמְשׁוֹרֵר אַבְרָהָם הַכֹּהֵן וַנְטַי: עַלְמָה יְפֵה־פִיָּה
	



Mordecai Ferrarese

]חי בפָּדוֹבָה בראשית המאה הי"ח]






– – ͝ – – – ͝ – – – –



עַלְמָה יְפֵה־פִיָּה אֲשֶׁר עָלֶיהָ



חֵן חֵן תְּשֻׁאוֹת יִרְעֲפוּ שָׁמָיִם



תָּעִיר בְּזִיו יָּפְיָהּ בְּאוֹר פָּנֶיהָ



חֶמְדַּת לְבָבוֹת עִם רְאוּת עֵינָיִם.





אַךְ אִם תְּכַהֵן גַּם פְּאֵר כֵּלֶיהָ



תַּעְדֶּה מְעִיל רִקְמַת זְהַב פַּרְוָיִם



נִזְמָהּ וְחֶלְיָתָהּ וְקִשּׁוּרֶיהָ



יִגַּהּ שְׁבִיב אִשָּׁהּ צְבִי כִפְלָיִם.





גַּם הוֹד מְלָכִים עוֹד יְרוֹמֵם כֶּתֶר



עַל־כֵּס מְלוּכָה עַל־מְרֹמֵי קָרֶת



בֵּין יַהֲלֹם סַפִּיר שְׁבוֹ אַחְלָמָה.





כֵּן בַּחֲרוּזִים נִשְּׂאוּ עַל־יֶתֶר



שִׁירֵי בְנוֹ יִשַׁי בְּרֹב תִּפְאָרֶת



קַרְנָם בְּכָבוֹד עַד־שְׁחָקִים רָמָה.




(1719)










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/40777