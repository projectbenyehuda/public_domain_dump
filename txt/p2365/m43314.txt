


	
	יִמַּס לְבָבִי
	



ציצים ופרחים






יִמַּס לְבָבִי בְשׁוּרִי עַל פְּנֵי תֵבֵל

עֵת אֶרְאֶה בְהַנְחֵל עֶלְיוֹן נַחְלָה וָסֵבֶל

עֹשֶׁר גַּם כָּבוֹד לֶאֱנוֹשׁ וְהַכֹּל הֶבֶל

יַעֲלִים עַיִן מֵעָנִי וָדַל כְּמוֹ קַיִן מֵהֶבֶל

הֲלֹא טוֹב גְּמוֹל חֶסֶד בְּשִׂמְחַת כִּנּוֹר וָנֵבֶל

פְּקַח עַיִן וְתָבִין וְתִמְנַע מֵעֲשׂוֹת תֶּבֶל

אַתָּה לְבַד תִּשְׂמַח וּבַאֲחֵרִים תִּהְיֶה חוֹבֵל

וְאֵיךְ תִּקְפֹּץ יָד וּבְצָרָתוֹ לֹא תִהְיֶה סוֹבֵל?









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/43314