


	
	דָּלִיָּה נִדַּחַת
	



דָּלִיָּה נִדַּחַת / מיכה יוסף לבנזון




הַיָּם יֵהוֹם בְּשָׁאוֹן וָרַעַשׁ



עַל פְּנֵי מֵימָיו דָּלִיָּה נוֹסַעַת –





"אֲהָהּ דָּלִיָּה!



אָן אַתְּ עֲנִיָּה!



אָנָה תִּסָּעִי?



בַּסַּעַר וְשׁוֹאָה



כִּי תֵלְכִי תוֹעָה



הֲבַל תִּירָאִי?



נָא הֵעָצֵרִי,



אַל נָא תִבְרָחִי!



נָא הִשָּׁמֵרִי



לִבְלִי תִדָּחִי!"


                                                                                          ** *



"עֲלֵי עֵץ רַעֲנָן



יָשַׁבְתִּי שַׁאֲנָן,



וּפֶתַע נִדַּפְתִּי,



בְּלֹא עֵת נִקְטַפְתִּי.



אִם מִמְּקוֹם הוּלַדְתִּי



אֲהָהּ נָדִדְתִּי –



לָמָּה לִי חַיִּים?


  


לָכֵן יִשָּׂאוּנִי,



לָכֵן יֶהְדָּפוּנִי



בַּחֲמָתָם הַמַּיִם!"







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/4883