


	
	[וּבַמַּטֶה הַלָּז הַסַּעַר הִרְגִּיעַ]
	



עוד לו מצאתי סוף אחד השירים המחבר

על הר אטלס ותחלתו איננה. וזהו סופו: 1




וּבַמַּטֶה הַלָּז הַסַּעַר הִרְגִּיעַ

וַיְנַהֵג בְּעֻזּוֹ סַעֲרוֹת הַשָּׁמַיִם,

אָז אֶל מֵצַח אַטְלַס מוּעָף הִגִּיעַ

גָּבְהֵי שִׁכְמוֹ מֵרָחוֹק יֶחֱזוּ עֵינַיִם.

נוֹשְׂאִים שָׁמַיִם מַשָּׂא לַעֲיֵפָה,

בֵּין חֶשְׁכַת עָבִים קָדְקָדוֹ יָנוּחַ,

זֶרֶם וּבָרָד עָלָיו אֻסְּפוּ אֲסֵפָה

וּבְשֶׁצֶף קֶצֶף יַכֶּנוּ הָרוּחַ.

עַל עֹז-כְּתֵפָיו חוֹפֵף שֶׁלֶג-עוֹלָמִים

וּקְוֻצוֹתָיו זְקָנוֹ – הוֹי שַׁמָּה וָפַחַד!

מִקֶּרַח הַנּוֹרָא כָּסּוּ גַם יַחַד

רֻטְּבָה לֶחֱיוֹ מֵחַשְׁרַת זֶרֶם וּגְשָׁמִים.


  






נעתק מן שיר דידו לווירגיל.  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/2311