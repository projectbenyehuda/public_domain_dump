


	
	לא"ל מנדלשטאם
	



לא"ל מנדלשטאם / מיכה יוסף לבנזון

כבוד הגבר הוקם על, לדרוש טוב לעמו,

ולדבר נכוחות לכל זרעו, החכם ואיש

תבונות, במדעים ולשונות כמוה"ר

א“ל מנדלשטאם הי”ו.


בֵּן אֲנִי אֶל אָבִי וּלְאֹהֲבָיו רֵעַ,



אוֹהֵב לִמְאִירֵי אוֹר בִּבְנֵי עַמֵּנוּ,



אָח וּמוֹדָע לִשְׂפַת-קֹדֶשׁ-יוֹדֵעַ



וּלְשׁוֹחֵר טוֹב עַמִּי מֵרִים קַרְנֵנוּ!



וּלְמִי כָל אֵלֶּה? לֹא אַחַת נֶעְדָּרָה –



הֲלֹא אַךְ אֵלָיו וּלְנַפְשׁוֹ כִּי בָרָה!

קַח-נָא סִפְרִי זֶה וּלְאוֹת אוּלַי יַעַל



לוֹ וּלְשָׂרִים עָלָיו כִּי יֵשׁ תּוֹחֶלֶת –



כִּי יִצְלַח עֲמָלָם לֹא יִמְעַל מַעַל,



כִּי גַם מִיַּעֲקֹב יוֹצִיאוּ תּוֹעֶלֶת!



מִמְּעוֹט הַשָּׁנִים וּמִפְּרִי מִגְרַעַת



יִרְאוּ יָמִים יִרְבּוּ, תִּרְבֶּה הַדַּעַת!









את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/3703