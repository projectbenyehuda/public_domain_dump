


	
	הברוש
	



הַבְּרוֹשׁ / מיכה יוסף לבנזון

(בעקבות שיירליין)


שָׁם עַל חוֹף יָם עַל הָר נִשְׁפֶּה בַּיַּעַר



שָׁמָּה בָּרָמָה הָאַלָּה עוֹמֶדֶת,



וּבְסִירַת דּוּגָה עֶלֶם אַט יָנוּעַ



בַּיָּם הַנִּגְרָשׁ בֵּין גַּלִּים יִרְעָשׁוּ



מֵעַל רֹאשׁ הָהָר הָאַלָּה נִשְׁקֶפֶת,



בִּדְמִי אָיוֹם אֶל הַנַּעַר מַבֶּטֶת –



לָהּ דַּלּוּ עֵינָיו, אֶת צַלְמָהּ הוּא יַחַז



וּמִשְׁבָּרִים גָּאוּ הַמָּשׁוֹט יַחַץ –



"מַה זֶּה, הוֹ אַלָּה! עֲצוּבָה בּוֹדֶדֶת



רַבַּת דָּלִיּוֹת וּזְקֵנָה זוֹעֶפֶת!



מֶה עֲלֵי עֵינַיִךְ, הוֹי מַה תִּלְטוֹשִׁי!



וּתְנִי לִי עֲבוֹר אַךְ נִבְכֵי הַמָּיִם!"



וַתָּנַע הָאַלָּה רִבְבוֹת בַּדֶּיהָ



וּפִיּוֹת עָלֶיהָ פִּתְּחָה כָּרֶגַע! –



אָז טַרְפֵּי צִמְחָהּ יָנוּעוּ יָזוּעוּ



וּסְעִיפֵי גִזְעָהּ יִזְעוֹמוּ יֵהוֹמוּ:



"הוֹ, הוּכַן הַקַּרְדּוֹם, קִלְקֵל פָּנֵיהוּ



וּלְסָעֵף בַּדֵּי מַעֲרָצָה שֻׁלָּחָה –



הָכֵן לָךְ אָרוֹן וַחֲטוֹב צִיּוּן קָבֶר,



לָכֵן הוֹ אֶרְגַּז כִּי אֶחֱזֶה פָנֶיךָ!"
 







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/4350