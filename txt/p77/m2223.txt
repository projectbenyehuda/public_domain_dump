


	
	אם לא ידעתם עד כה
	



אם לא ידעתם עד כה / וידאל בנבנשת

על תהפוכות הזמן אשר שם עליונים למטה ותחתונים למעלה




אִם לֹא יְדַעְתֶּם עַד כֹּה / כִי לֹא לְאָדָם דַּרְכּוֹ



שִׂימוּ לְבַבְכֶם לַזְּמָן / וּרְאוּ שְׂפֻנֵּי חָשְׁכּוֹ



כֻּלּוֹ הֲפַךְפַּךְ וָזָר / הֶבֶל וְשֶׁקֶר נִסְכּוֹ



פִּיד בּוּז בְּתוֹךְ אוֹצְרוֹתָיו / שׁוֹאָה בְתוֹךְ גִּנְזַכּוֹ



הַיּוֹם בְּדָבָר יַחְפֹּז / יַחְפֹּץ לְמָחָר הָפְכוֹ   ( 5 )



אִישׁ רָם וְנִשָּׂא יַעְרֹץ / פָּצַע וְהִכָּה הַכֹּה



וּשְׁפַל אֲנָשִׁים יָקִים / אֶל עַל וְיַגְדִּיל עֶרְכּוֹ



יָרִים וְיַמְלִיך עֶבֶד / יַפִּיל ויַשְׁפִּיל מַלְכּוֹ



רוֹדֶה דְבָשׁ מִיַּעְרוֹ / רוֹשׁ יִמְצְאוּ תוֹךְ חִכּוֹ



כִּי צוּף יְעָרוֹ רוֹשׁוֹ / צִיצוֹ וּפִרְחוֹ שִׂכּוֹ    ( 10 )



חוֹסֶה בְצֵל סֻכָּתוֹ / יַחְמֹס כְּמוֹ גַן סֻכּוֹ



נִשְׁעָן בְּקָנֶה רָצוּץ / הַמַּחֲזִיק בפלכו



לֹא אֶשְׂמְחָה בוֹ לָעַד / כִּי עֵת שְׂחוֹק עֵת לִבְכֹּה


[






את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/2223