


	
	[אֶל־כּוֹכְבֵי מָרוֹם בְּלֵב שָׁמַיִם]
	




Isaaco Reggio


[נולד בגוֹרִיצְיָה בשנת 1784 ומת שם בשנת 1855]






– – ͝ – – – ͝ – – – –



אֶל־כּוֹֽכְבֵי מָרוֹם בְּלֵב שָׁמַיִם

אַבִּיט כְּאִישׁ נִדְהָם וְאֶשְׁתּוֹמֵמָה

שָׁמָּה לְהַרְבּוֹת הוֹד נְתוּנִים הֵמָּה

נוֹרָא מְקוֹם שִׁבְתָּם רְחַב יָדָיִם.





אִישִׁים יְצוּרֵי־אֵל לְרִבּוֹתַיִם

יָד יִמְצְאוּ בָהֶם אֲשֶׁר נָעֵמָה

לֹא יִפְגְּשׁוּ יַחְדָּו לְהִלָּחֵמָה

שַׁגָּם יְעוֹפֵפוּ כְבַכְנָפָיִם.





סַפֵּר חֲסִין חָכְמָֽתְךָ אֵין דָּרֶךְ

כִּי שָֽׂגְבוּ מִנִּי פְּעֻלּוֹתֶיךָ

פִּי יַחֲרִישׁ תִּכְרַע לְךָ כָל־בָּרֶךְ.





אַךְ יֶהֱגֶה לִבִּי תְהִלּוֹתֶיךָ

כִּי בֵין כְּדוּרֵי־אֵשׁ גְּדוֹלֵי עֶרֶךְ

תִּזְכֹּר יְלוּד אִשָּׁה אֱנוֹשׁ חֵלֵכָה.

(1828)









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/40801