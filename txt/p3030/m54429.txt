


	
	נַחֲלָתִי
	




כָּל רֶגֶב מְחַיֵּךְ אֵלַי כְּיָדִיד וָתִיק,

מֵשִׂיחַ לִי שָׂדֶה בְּרָכָה אִלְּמָה;

מֵעֵץ נוֹשֶׁרֶת עַל רֹאשִׁי הֶמְיָה רוֹטֶטֶת –

אֵיךְ אוּכַל נָטְשֵׁךְ, הוֹ, אֲדָמָה?





צִפָּרְנַיִם אֵלּוּ בָּךְ נָעַצְתִּי

וָאֲרַוֵּךְ יִזְעִי וְגַם דָּמִי.

סְבִיבִי רַק חשֶׁךְ, אֶפֶס בָּךְ לֹא קַצְתִּי!

חִלְצִי נָא אֶת שָׁדֵךְ לִבְנֵךְ, אִמִּי.


משק־שורץ, 25.3.46






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54429