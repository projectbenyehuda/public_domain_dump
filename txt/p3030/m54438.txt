


	
	לְזֵכֶר נוֹפְלִים
	




בַּלַּיְלָה הַהוּא נִכְרְתָה זֹאת הַבְּרִית,

עִם רִגְבֵי־אֲדָמָה שְׁחוֹרִים.

בְּדָמָם הַלּוֹהֵט שָׁם חָתְמוּ שְׁנֵי רֵעִים,

וְעֵדִים – הַהֵדִים בֶּהָרִים.





וְעִם בֹּקֶר נִשְּׂאוּ עַל כָּתֵף שְׁתֵּי גְוִיּוֹת

וּסְבִיבֵנוּ יַתְמוּת וּדְמָמָה:

נִשְּׂאוּ שְׁנֵי רֵעִים אֱלֵי בֵית־חַיֵּיהֶם

– אֶל בֵּין זְרוֹעוֹת־אֲדָמָה…





וְיַרְדֵּן אָז נָשָׂא אֶת מֵימָיו וַיְסַפֵּר

אֵיךְ הֵגֵן עַל בֵּיתוֹ הָאָדָם –

אֵיךְ הַבְּרִית נִכְרְתָה עֵת הַשַּׁחַר בָּקַע –

נְאוֹת מָרְדְּכַי אֵיךְ קֻדְּשָׁה אָז בְּדָם…







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54438