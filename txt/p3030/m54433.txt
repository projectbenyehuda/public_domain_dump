


	
	אֶל כּוֹכָב קָט
	




כּוֹכָב נוֹצֵץ, הוֹ, כּוֹכָב קָט,

מַה מִּמְּרוֹמֶיךָ לִי תִלְאַט?





אָשׁוּר בְּךָ – אַתָּה נוּגֶה,

כֹּה מְעֻרְטַל־סוֹדוֹת הוֹגֶה.





עֵת לַיִל רַד אֶצְפֶּה בְךָ:

אוּלַי תָּעִיר עָלַי טוּבְךָ?





הוֹ, שְׁלַח לִי שַׁי – רְסִיס־כּוֹכָב,

אֶל פִּנָּתִי פֹּה בַּמֶּרְחָב.





אֵצֵא עִם שַׁחַר לַשָּׂדוֹת

פְּנִינֵי־כוֹכָב בָּהֶם לִרְדּוֹת…







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54433