


	
	בַּת־שַׁחַר
	




בְּקֶסֶם וְרֶתַע

צָנְחָה לָהּ לְפֶתַע

בַּת־שַׁחַר קְטַנָּה וּזְהַבְהֶבֶת.

עַל גַּל דֹּם הֶחֱלִיקָה

בַּלָּט עֵת הִסְמִיקָה

קַלָּה, חֲלוּמָה וְלוֹהֶבֶת.





בִּדְמִי הִיא לוֹאֶטֶת –

עַל גַּל הִיא פוֹרֶטֶת

שִׁירַת־שַׁחֲרִית עֲנֻנָּה.

דְּמוּתָהּ זְהַבְהֶבֶת

מְפַזֶּזֶת־סוֹבֶבֶת –

דּוֹלְגָה־מַחֲלֶקֶת זַכָּה.


גבעת־שורץ, 14.3.46






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54425