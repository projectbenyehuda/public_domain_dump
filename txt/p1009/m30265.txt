


	
	שִׁמְעָה מִנִּי מוּסָר לִשְׁמֹר
	




שִׁמְעָה מִנִּי מוּסָר לִשְׁמֹר / וּשְׁנֵה עִנְיַן כֶּלֶב וַחֲמוֹר

כִּי הֵם מָשָׁל טוֹב לִכְסִילִים / מֵאִוַּלְתָּם שֵׂעָר יִסְמוֹר

אַשְׁרֵי אִישִׁים לָמְדוּ מוּסַר / שֵׂכֶל מֵהֶם רָאוּי לִגְמוֹר

וּקְחָה מִיַּד אַבְנֵר שִׁירִים / עַל דִּבְרָתוֹ מוּסָר לֵאמֹר

כָּךְ שָׁמַעְתִּי מִקַּדְמוֹנִים / מִטּוֹבְיָה שׁוֹכֵן תַּדְמוֹר

כִּי הַשָּׁתוֹת יֵהָרֵסוּן / נֶפֶשׁ לִפְנֵי הָאֵל תִּזְמוֹר

עִם מַלְאָכִים עֵת יָשִׁירוּ / תִּגְמֹר הַלֵּל עִם שִׁיר מִזְמוֹר.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/30265