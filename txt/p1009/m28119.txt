


	
	וּמַה מֶּרְכָּב וְהָרוֹכֵב נְשָׂאוֹ
	



על המנעלים






וּמַה מֶּרְכָּב וְהָרוֹכֵב נְשָׂאוֹ

וּבִלְתּוֹ כָּל אֱנוֹשׁ נֶגַע קְרָאוֹ

וְיִדְאַג מִקְּשִׁי דַּרְכּוֹ וְיִתְעֶה

כְּהִתָּעוֹת אֱנוֹשׁ שִׁכּוֹר בְּקִיאוֹ

וּבוֹ הִדּוּר אֱנוֹשׁ לִפְנֵי אֲנָשִׁים

וְהוּא נִבְזֶה בְּעֵין הַכֹּל בְּמָצְאוֹ

וְכִלְאַיִם מְחֻבָּר צֹאן וּבָקָר

וְלֹא נִבְרָא אֲבָל אָדָם עֲשָׂאוֹ

וְנוֹשֵׁךְ רוֹכְבוֹ תָּמִיד בְּפִיהוּ

וְלֹא יִשְׂבַּע עֲדֵי בִּטְנוֹ מְלָאוֹ.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/28119