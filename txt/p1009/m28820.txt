


	
	בְּכִסְלֵו אֶזְכְּרָה פִלְאֵי אֱלֹהִים
	








בְּכִסְלֵו אֶזְכְּרָה פִלְאֵי אֱלֹהִים / לְחַשְׁמֻנַּאי בְּעֶזְרַת עָם כְּמֵהִים

וְהַקֶּשֶׁת בְּיָדָם תַּחֲלִיף מוּל / מְשַׂנְאֵיהֶם עֲדֵי שָׁבוּ גְבוֹהִים

מְעַטִּים מָשְׁלוּ עַל הָרְבָבוֹת / וְהָיוּ פוֹחֲדִים מֵהֶם וְרוֹהִים

לְזֹאת נִגְלֵית שְׁכִינַת אֵל בְּקִרְבָּם / וְכָל עוֹבֵר וְשָׁב עָמְדוּ תְמֵהִים

וְאֵיךְ שָׁבַת אֲבִיר יַעְקֹב וְעַל זֹאת / בְּשִׂיחָתִי אֲזַי אָרִיד וְאָהִים

וְרַעְיוֹנַי מְפִיקִים מַחֲשָׁבוֹת / וְגַם עֵינַי מְפַכִּים הֵם וְכָהִים

עֲדֵי תִזְרַח פְּנֵי שֶׁמֶשׁ צְדָקָה / וְיָאִירוּ לְזֹאת כּוֹכְבֵי נְגוֹהִים.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/28820