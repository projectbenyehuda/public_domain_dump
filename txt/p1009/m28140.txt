


	
	אֱמוֹר לָאִישׁ אֲשֶׁר קָבַע שְׁאֵלוֹת
	






אֱמוֹר לָאִישׁ אֲשֶׁר קָבַע שְׁאָלוֹת:

אֲנִי אוֹצִיא צְפוּן לִבּוֹ וְדַעְתּוֹ.

וְאָבִינָה בְּעָרְמָתוֹ וְסוֹדוֹ,

אֲגַלֵּהוּ וְאַגִּיד אֶת אֲמִתּוֹ.

וְזֶה הַמֵּת אֲשֶׁר נִזְכַּר תְּחִלָּה,

בְּנוֹ נָשָׂא בְּחַיָּיו אֶת חֲמוֹתוֹ.

וְהָרָה לוֹ וְהוֹלִיד בֵּן לְיָרְשׁוֹ,

לְיָמִים מֵת וְעָבַר יוֹם בְּכִיתוֹ,

וּבָא הַבֵּן וְיָרַשׁ אֶת זְקֵנוֹ.

וְאִם תָּבִין אֱמֶת, הוּא אָח לְאִשְׁתּוֹ.

וְהַחִידָה קְבוּעָה מֵחֲכַם לֵב,

שְׁמוֹ כַטַּל לְךָ שֵׂכֶל מְנָתוֹ.











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/28140