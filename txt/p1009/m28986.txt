


	
	יְלוּד צִידוֹן בִּינָה
	






יְלוּד צִידוֹן בִּינָה / לְאִמְרֵי הַקִּינָה / וְשִׂים לֵב לִשְׁמֹנָה / לְשִׁבְעָה תֶּן חֵלֶק

וְגַם לֵיבָב תִּקְרַע / וְגַם הָרֹאשׁ תִּפְרַע / וְשִׁמְעָה מָה אֵירַע / לְאַבְנֵר בֶּן־חֵלֶק

בְּיַד מַלְכוּת נִמְסַר / וְעֵינוֹ לֹא תֶחְסַר / לְרוֹאָיו הוּא נִבְסַר / וּבֵיתוֹ נִתְבַּלַּק

זְמַנּוֹ הִבְהִילוֹ / לְעָפָר הִמְשִׁילוֹ / וּמָחַץ גּוֹרָלוֹ / וְלַתֵּימָן דָּלַק

בְּעָבְרוֹ הַתּוֹרוֹת / דְּמָעָיו נִגָּרוֹת / סְבָבוּהוּ צָרוֹת / כְּמִסְפַּר הַיֶּלֶק

וְהַמֶּלֶךְ הֵעִיר / לְמַחֲמַדֵּי הָעִיר / לְגָדוֹל וּלְצָעִיר / בְּמִגְדָּלוֹת חִלֵּק.











את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/28986