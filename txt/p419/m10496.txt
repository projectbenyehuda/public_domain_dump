


	
	מַה תַּחְפְּצִי עוֹד?
	



(היינע)


יֶשׁ-לָךְ אַבְנֵי חֵפֶץ וּפְנִינִים מַזְהִירִים



כֹּל יִשְׁאַל לֵב אִישׁ לֹא תֶחְסְרִי, יָפָתִי;



פָּנַיִךְ מַה נָּאווּ, עֵינַיִךְ סַפִּירִים, —



וּמַה תַּחְפְּצִי עוֹד? אִמְרִי, אֲהוּבָתִי!


  


עַל אֵלֶּה עֵינַיִךְ כִּשְׁמָשׁוֹת יָאִירוּ,



זֶה רַבַּת הָמוּ נִבְלֵי בַת-שִׁירָתִי



וַהֲמוֹן זִמְרוֹת-נֶצַח עַל-יָפְיָן הֵעִירוּ, —



וּמַה תַּחְפְּצִי עוֹד? אִמְרִי, אֲהוּבָתִי!


  


בִּיפִי עֵינַיִךְ, עֲדִינָה, הִכְרַעְתִּנִי



וּבְלִי-חוּס מָחַצְתְּ, פָּצַעַתְּ לִבָּתִי,



עַד-כִּי לִבְאֵר שַׁחַת כִּמְעַט הִצְעַדְתִּנִי, —



וּמַה תַּחְפְּצִי עוֹד? אִמְרִי, אֲהוּבָתִי! — —







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/10496