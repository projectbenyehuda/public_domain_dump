


	
	בַּת-גַּלִּים
	




…וָאֵרֶא יָם גָּדוֹל גַּלָּיו יָהִימוּ,



עַנְנַת עֲרָפֶל עַל-פָּנָיו רֹבֶצֶת;



וּבֵין נִבְכֵי מֵימָיו מִדָּם יַאְדִּימוּ



עַלְמַת-יָם חֲמוּדָה אַט מִתְרַחֶצֶת.


  


עַל-רַחֲבֵי-הַיָּם סַעֲרַת-עֹז הוֹמִיָּה,



אֶת-גַּלָּיו הַאֲדֻמִּים כַּסִּיר מַרְתַּחַת…



בֶּטַח תִּתְרַחֵץ הַבַּת הַיְפֵה-פִיָּה,



תִּשְׂחַק לַסּוּפָה וּלְצוּלָה רֹתָחַת! —


  


אַךְ לֹא מִשְׁבְּרֵי-יָם זוּ יִרְעֲשׁוּ יֶהֱמָיוּ,



אַף לֹא פִיַּת-מַיִם1 עֵינַי יֶחֱזָיוּ, —



דְּמָעַי הֵם הַמְּהוּלִים בִּדְמֵי לִבָּתִי,



וּבַת-הַיָּם הִנָּךְ אַתְּ, אֲהוּבָתִי! —







Mafferfee  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/10495