


	
	כַּצִּפֹּרֶת לַחֲלַל־חַדְרִי...
	






כַּצִּפֹּרֶת לַחֲלַל־חַדְרִי



הָאִגֶּרֶת עָפָה.



עָבְרָה יָם… כְּתַב־יַד יַלְדָּתִי



עַל פְּנֵי הַמַּעְטָפָה.



בְּשָׁעָה זוֹ הָיִיתִי מֻטָּל



אָסוּר בַּעֲבוֹתִים



שֶׁל הַיֵּאוּשׁ אֶל מִטָּתִי,



מְהַרְהֵר: עוֹלַם־פּוֹתִים!…



בִּרְכַּת־אָבִיב בְּשָׂמִים דַּקִּים



פִּתְאֹם לִי הֵבִיאוּ:



עַל אִגֶּרֶת זוֹ הַקְּטַנָּה



פִּרְפֵּר לֵב – וְלִי הוּא.



מָה עֲבוֹתִים לִי, וְאִגַּרְתָּהּ



קְשׁוּרָה, דַּק, חוּט־שָׁנִי?



יְהִי! אֶטְוֵהוּ שׁוּב – וּפוֹתֶה



אֶהְיֶה־נָא גַם אָנִי…


נובמבר, 1012.






את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/21687