


	
	בְּיוֹם זֶה הַבָּהִיר, יוֹם־חֹרֶף...
	






בְּיוֹם זֶה הַבָּהִיר, יוֹם־חֹרֶף,



יֶתֶר קֹר לְבָתֵּי־הָאָבֶן.



“יָמִים שֶׁל אוֹר, אֵין בָּם חֵפֶץ”,



מַר הָגָה לִבִּי וַיָּבֶן.



שֶׁמֶשׁ אוֹר נִקְשֶׁה שׁוֹפַעַת,



צוֹבְעָה הַחַיּים בִּזְהָבָהּ:



יֵשׁ כָּאן הַכֹּל – רַק הַנִּיצוֹץ,



מִחְיַת־הַלֵּב, הוּא שֶׁכָּבָה.



חֲמִימוּת הַיַּלְדוּת הַתַּמָּה,



שִׂמְחַת הַנְּעוּרִים הַבָּרִים –



אִם לֹא כַקּוּרִים הַיְּתוֹמִים



יְרַחֲפוּ בַנְּגֹהוֹת הַקָּרִים?



שָׁטִים בַּנְּגֹהוֹת וְחוֹלְפִים



יִקְרֵי חֲלוֹמוֹתַי, מַאֲוַיַּי…



יֵלְכוּ! לֹא צַר לִי, כְּמוֹ יוֹם זֶה



אִם לֹא הֱיִיתֶם לִי, חַיַּי? –


דצמבר, 1012.






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/21689