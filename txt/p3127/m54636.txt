


	
	עַל שְׁלֹשָׁה דְּבָרִים
	



רק שלושה הם הדברים שאפשר לתת אמון בם: לב־פרח ולב־אם
ולב־אמן. אך שוּמה על האדם להיזהר מפרח משכר, כי יקרה שגם הוא משקר; שומה
עליו להיזהר מפני האֵם, כי מוכנה היא לעשות מעשים נוראים האסוּרים לכל אדם
לפי החוק ומוּתרים לאם; ושומה עליו להיזהר גם מאמן, כי יש והאמונה באמנות
מסנוורת את עיני המאמין עצמו והוא רואה אז את כל הסובב אותו רק באור
אמונתו־שלו.

אבל אפשר להאמין בטבע, באימהות ובאמנות.






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54636