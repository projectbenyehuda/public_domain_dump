


	
	זמן בוגד
	



זְמָן בּוֹגֵד / ר' שמואל הנגיד



וזאד גזעה עליה פי עאם ופאתה פקאל

ורב צערו עליו בתם שנה למותו (של אחיו) ואמר




זְמָן בּוֹגֵד! עֲלֵי מַה-זֶּה וְלָמֶה     /אֱלֵי אָחִי אֱהִי תָאֵב וְצָמֵא?



וְאִם אַתָּה גְּנַבְתּוֹ לִי – לְמָתַי     /תְּשִׁיבֵהוּ, וְעַד כַּמֶּה וְכַמֶּה?



לְמוֹתוֹ כָהֲתָה עֵינִי בְּפָנַי –      /הֲטוֹב לָךְ כִּי אֱהִי חָבֵר לְסוֹמֵא?



לְךָ, יִצְחָק, אֲשֶׁר הָלַךְ לְשַׁחַת     /וְלֹא יָשׁוּב, אֲנִי גוֹעֶה וְהוֹמֶה,



וְקָנִיתִי בְּמוֹתָךְ לֵב וְעָרְמָה –     /וְהָיִיתִי בְּחַיֶּיךָ מְרֻמֶּה:



אֲדַמֶּה כִּי תְּחִי לִי לַעֲדֵי עַד,     /וְאוּלָם הַזְּמַן לֹא כֵן יְדַמֶּה!







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/4649