


	
	דבריך כמו
	



דבריך כמו / ר' שמואל הנגיד

ומן דלך אביאת ראנע בהא ר חושיאל ען כתאב ירד לה עליה

ומזה בתי שיר השיב בהם לרב חושיאל על מכתב שקבל ממנו

  


דְבָרֶיךָ כְּמוֹ גֶשֶׁם נְדָבוֹת,   וְנָדִיב אַתְּ וְתָקוּם עַל נְדִיבוֹת,



וְכָל בִּינָה וְכָל חָכְמָה נְפוֹצָה  אֲסַפְתָּם כֶּאֱסֹף בֵּיצִים עֲזוּבוֹת,



וְחֻקֶּיךָ לְכָל נִגְזָל שְׁלוֹמִיִם   וְדִינֶיךָ לְכָל גּוֹזֵל חֲרָבוֹת,



וְכָל שׁוֹכֵן בְּמֶרְחַקִּים וְיִדְרֹשׁ  תְּעוּדָה מִמְּךָ – תָּשִׁיב תְּשׁוּבוֹת,



כְּמוֹ שֶׁמֶשׁ עֲרָבוֹת, הַמְּאִירָה  פְּנֵי אֶרֶץ וְיַמִּים מֵעֲרָבוֹת.     5



וְנָטַשְׁתָּ מְדִינָתָךְ וּבָאתָ וְקָבַעְתָּ בְּאַפְרִיקֵי יְשִׁיבוֹת



כְּעֵין אָדָם אֲשֶׁר תִּרְאֶה לְרָחוֹק וְלֹא תִּרְאֶה לְחָיָיו הַקְּרוֹבוֹת,



וְנִמְצֵאתָ בְּאַפְרִיקֵי לְדַלִּים   וְנִכְשָׁלִים, כְּמוֹ הוֹרִים וְאָבוֹת,



בְּמִשְׁפָּטִים כְּמוֹ אֶשֶׁד נְחָלִים, עֲלֵי רִיבוֹת כְּנִיצוֹצֵי לְהָבוֹת.



יְהִי לִבִּי, וְעִמּוֹ כָל לְבָבוֹת,   גְאֻלָּתָךְ, וְאִישׁוֹנִים וּבָבוֹת,     10



לְמַעַן כִּי הֱטִיבוֹתָ לְעַם אֵל,  וְאֵל יִגְמֹל, אֲשֶׁר יֵיטִיב, בְּטוֹבוֹת!







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/5861