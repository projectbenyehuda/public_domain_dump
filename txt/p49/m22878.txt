


	
	[רעיה צבי]
	








— — ∪ — — —∪ — — —∪ — // — — ∪— — —∪ — — —∪ —



רַעְיָה, צְבִי
מִבּוֹר־שְׁבִי־הַתְפַתְּחִי1? // רֵיחַ
בְּגָדַיִךְ לְבַשְׂרוֹ שַׁלְּחִי!



הַבְמֵי אֳדָמִים2 תִּמְשְׁחִי
שִׂפְתָיְכִי // אוֹ דַם עֳפָרִים3 תִּמְרְחִי
עַל הַלְּחִי?



דּוֹדִים4 לְדוֹד5, תַּגְמוּל אֳהָבָיו,
תִּתְּנִי, // רוּחִי וְנִשְׁמָתִי6, מְקוֹם
מָהְרֵךְ7, קְחִי!



לֵב בִּשְׁתֵּי עֵינַיְכִי אִם תִּפְלְחִי — // בַּאְחַד
עֲנָק מִצַּוְּארוֹנַיִךְ יְחִי8!









צבי מבור שבי התפתחי – האם תשחררי את חושקך
ממאסר חשקך. על פי שמות יב כט: עד בכור השבי אשר בבית הבור; ישעיה נב
ב: התפתחי מוסרי צוארך שביה.  ↩



הבמי אדמים – האם במים עשויים מאבני
אודם.  ↩



עפרים – החושקים.  ↩



דודים – אהבים.  ↩



לדוד – לי.  ↩



רוחי ונשמתי – על פי איוב לד יד: רוחו
ונשמתו.  ↩



מקום מהרך – במקום המהר שעלי לתת
תמורתך.  ↩



באחד ענק מצורוניך יחי – יקום לתחיה על ידי ענק
(רביד) אחד מצוארך. על פי שיר השירים ד ט: באחד ענק מצורוניך.  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/22878