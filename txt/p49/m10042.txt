


	
	לְבָבִי קָץ
	



ולה קבל מות אכוה יהודה רחמה אללה

ולו לפני מות אחיו יהודה, ירחמהו אל

∪ – – – ∪ – – – ∪ – – ∪ – – – ∪ – – – ∪ – –


לְבָבִי קָץ וּמָאַס אֶת יְרִיבוֹ וְהִזְנִיחוֹ וְלֹא שָׁמַע לְקוֹלוֹ –



וְאֵיךְ יָרִיב אֲשֶׁר הֵמַס לְבָבוֹ יְקוֹד פֵּרוּד, וּבֶחָרוֹן אֲכָלוֹ?



וּמוֹכִיחוֹ עֲלֵי דִמְעוֹ – יְשַׁלַּח כְּאֵב פֵּרוּד אֱלֹהִים לָךְ וְלֹא
לוֹ!



אֲשֶׁר הוֹקִיר בְּלִבּוֹ אֵשׁ נְדוּדִים יְשַׁלַּח רַחֲמִים מֵרוּם
זְבוּלוֹ



לְבֵן פּוֹרָת יְהוֹסֵף, עֵין יְמִינוֹ, וְגוּר אַרְיֵה יְהוּדָה, עֵין
שְׂמֹאלוֹ!







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/10042