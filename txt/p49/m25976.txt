


	
	חִבְּלוּ בְנֵי עָבִים
	








חִבְּלוּ בְנֵי עָבִים בְּנוֹת / גֶּפֶן וְהוֹלִידוּ בְנֵי

אֶשְׁכּוֹל, וְלָכֵן מִבְּנֵי / בָנָיו שְׁנֵי כַּדִּים קְנֵה

וּלְכָה אֱלֵי אוֹצָר מְמֻ/לָּא בַחֲבִיּוֹת וַחֲנֵה



וֶאְמֹר: ״פְּתַח פִּיךָ״ לְכָל / נִגָּשׁ וְכָל אִישׁ נַעֲנֶה



וִיצֹק בְּכוֹס מִכַּד, וְצַק / מִכּוֹס אֱלֵי פֶּה, וַעֲנֵה:



״אֶרְאֶה בְּכוֹסִי אֵשׁ וְלֹא / יִבְעַר, כְּמוֹ אֵשׁ בַסְּנֶה״.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/25976