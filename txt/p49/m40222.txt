


	
	קְרוֹב אָדָם בְּעוֹלָמוֹ
	




קְרוֹב אָדָם בְּעוֹלָמוֹ יְדִידוֹ

אֲשֶׁר יִשְׂמַח בְּעֵת יִרֶב כְּבוֹדוֹ

וְיֵשׁ קָרוֹב בְּעֵת יַעַל קְרוֹבוֹ

אֱלֵי-מַעְלָה וְלִגְדֻלָּה חֲמָדוֹ

וּמִתְאַמֵּץ בְּמַצָּבוֹ לְהָרְסוֹ

וּמִתְחַזֵּק לְהַפִּיל מַעֲמָדוֹ

וְאוֹמֵר בַּעֲדוֹ רַע שִׂמְּחָהוּ

וְאוֹמֵר בַּעֲדוֹ טוֹב הֶחֱרִידוֹ

וְאֵיךְ יִהְיוּ מְשַׂנְאֵי אִישׁ קְרוֹבָיו

וְכָל-אֵידוֹ בְּבֶן-דּוֹדוֹ וְדוֹדוֹ.











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/40222