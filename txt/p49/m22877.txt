


	
	[איה צבי]
	




— — ∪— — —∪ — — — — // — — ∪— — —∪ — — — —



אַיֵּה צְבִי עִלֵּג1 וְאָנָה
פָנָה // עֹפֶר2 מְקֻטָּר3 מָר־דְּרוֹר וּלְבוֹנָה4



כִּסְתָה לְבָנָה אֶת מְאוֹר כּוֹכָבִים — // דּוֹדִי
עֲלֵה כַּסֵּה מְאוֹר הַלְבָנָה5



צַפְצֵף בְּלָשׁוֹן רַךְ6 וְהִשָּׁעֵן עַל // שָׂם פֶּה7 לְתוֹר וָסִיס בְּעֵת בֹּאָנָה8.



בִּקֵּשׁ לְדַבֵּר9 ‘רַע’
וְאָמַר לִי ‘גַּע’10 — //
גַּשְׁתִּי11 אֲנִי כַּאְשֶׁר לְשׁוֹנוֹ
עָנָה12;



חָפֵץ אֱמֹר ‘סוּרָה’ וְאָמַר ‘סוּגָה’ — // חַשְׁתִּי
אֱלֵי סוּגָה13 כְמוֹ
שׁוֹשַׁנָּה14.









צבי עלג – העלם יפה המראה המגמגם לשם
התחנחנות.  ↩



ואנה פנה עפר – על פי שיר השירים ו א: אנה פנה
דודך.  ↩



מקטר – מבושם.  ↩



מקטר מר דרור ולבונה ־ על פי שיר השירים ג ו:
מקטרת מר ולבנה; שמות ל כג: מר דרור.  ↩



כסה מאור הלבנה – ביפיך. השוה להלן קצג 2: אשר
אמר לסהר בעלותו התראה את מאור פני ותרא.  ↩



בלשון רך – על פי משלי כה טו: ולשון
רכה.  ↩



שם פה – על פי שמות ד יא: מי שם פה לאדם…הלא
אנכי יי.  ↩



דבּר בלשון עלגת, בדבור מתחנחן, ובטח באל הנותן פה
אפילו לעופות העלגים בעת בואם. לתור וסיס בעת באנה – על פי ירמיה ח
ז: ותור וסיס ועגור שמרו את עת באנה.  ↩



לדבר – לומר.  ↩



גע – גש.  ↩



גשתי – נגשתי.  ↩



ענה – העידה. לשונו ענה – על פי שמואל ב א טז:
פיך ענה.  ↩



סוגה…סוגה – צמוד שלם.  ↩



סוגה כמו שושנה – היפה. על פי שיר השירים ז ג:
סוגה בשושנים.  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/22877