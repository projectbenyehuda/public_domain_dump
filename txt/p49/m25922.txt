


	
	ריז. [התנערי התנערי]
	




הִתְנַעֲרִי, הִתְנַעֲרִי, / וּבְיוֹם פְּדוּת הִתְבַּשְׂרִי!

שָׁלְמוּ יְמֵי אֶבְלֵךְ וְסָר / צִירֵךְ וְנִמְצָא לָךְ צֳרִי

קוּמִי, שְׁכוּרָה סֹעֲרָה, / וּמְשַׁכְּרַיִךְ שַׁכְּרִי

עַתָּה אֲשֶׁר ‘נִרְאָה וְלֹא / עַתָּה’ יְהִי קָם כַּאֲרִי

צִיּוֹן אֲשֶׁר הָיְתָה לְעֵץ / יָבֵשׁ תְּהִי עוֹשָׂה פְרִי

בּשׁוּ מְבִישַׁיִךְ וְעוֹד / לֹא יִקְרְאוּ לָךְ עַם מְרִי.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/25922