


	
	כתיבתך מהדרת
	



[כְּתִיבָתָךְ מְהֻדֶּרֶת] / שמואל הנגיד

וכלפני אן אנסך פי צבאי וועדני עלי כל כראסה בצלה ובעת ͘ ת אליה מא נסכ ͘ ת פכתב אלי

וצוני להעתיק בנערותי והבטיחני על כל מחברת מתת ושלחתי אליו מה שהעתקתי וכתב אלי

È — — —   È — — —    È — — —    È — — —


כְּתִיבָתָךְ    מְהֻדֶּרֶת    כְּבָרֶקֶת    מְסֻפֶּרֶת,



וְטוּרֶיהָ    מְיֻשָּׁרִים    כְּמוֹ רִקְמָה   בְּאַדֶּרֶת,



וְנֶחְמָדִים   לְעֵינַיִם     כְּמוֹ פַגֵּי    מְבַכֶּרֶת,



וְרֵיחָמוֹ    כְּרֵיחַ מֹר    עֲלֵי כַלָּה   מְקֻטֶּרֶת.



5 כְּתֹב וּקְרָא   וְשִׂים לִבָּךְ    לְדָת אָרוֹן   וְכַפֹּרֶת,



וְאִם תּוֹסִיף –  לְךָ אוֹסִיף    מְחִיר הַרְבֵּה  וּמַשְׂכֹּרֶת.



יְהוֹסֵף, אִם   כְּתַבְתָּמוֹ    בְּעֵט בַּרְזֶל   וְאִגֶּרֶת –



מְכֻתָּב אַתְּ   וְחָרוּת עַל    כְּבֵדִי, לֹא   בְּיוֹתֶרֶת,



וְלָךְ אַהְבָה,   לְקִיר לִבִּי    וּמוֹרָשָׁיו   מְחֻבֶּרֶת,



10 וְתוֹכַחְתִּי   מְגֻלָּה לָּךְ    וְאַהְבָתִי    מְסֻתֶּרֶת.
 







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/6845