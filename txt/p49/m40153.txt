


	
	פְּתַח אַשְׁפָּה
	




פְּתַח אַשְׁפָּה בְּטֶרֶם צָר

יְהִי דֹרֵךְ לְךָ קָשֶׁת

וּמֵרָחוֹק תְּמוֹךְ רַגְלָךְ

בְּטֶרֶם תֶּחֱזֶה רָשֶׁת

וּבִימֵי חֹם בְּטֶרֶם קֹר

עֲשֵׂה לְךָ סוּת וְתִלְבֹּשֶׁת

וְעוֹד לֹא בָא זְמַן חָרִישׁ

תְּכוֹנֵן אֵת וּמַחְרָשֶׁת

וְקוּם וּזְרַע בְּקוּם עָנָן

וְאַל-תִּזְרַע בְּיַבָּשֶׁת

וְתִקְצֹר שִׁבֳּלִים יָפוֹת

וְיִקְצֹר הַכְּסִיל בֹּשֶׁת.











את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/40153