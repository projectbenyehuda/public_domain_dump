


	
	[תַּתִּי דְבַר מוֹעֵצָה]
	








תַּתִּי דְבַר מוֹעֵצָה / לִבְנִי בְּעֵת מִשְׁאָלוֹ:

מָה אֶעֱשֶׂה עִם יֵצֶר / לִבִּי וְהוּא מַכְשִׁילוֹ?

אֵיךְ יַעֲשֶׂה אֶת הַטּוֹב / לִבִּי וְהוּא יֹאמַר: לֹא!

שַׂחְתִּי: בְּמִנְהָג יִגְבַּר / יֵצֶר וְהוּא יַשְׁפִּילוֹ

שַׁוֵּה עֲשׂוֹת טוֹב מִנְהַג־/ לִבָּךְ וְלֹא יַחְדִּילוֹ

אִם רַע תְּשַׁו מִנְהָגוֹ / יִצְרוֹ יְיַפֵּהוּ לוֹ

אֶתֵּן בְּזֹאת לָךְ מָשָׁל / תָּמִיד לְךָ הַמְשִׁילוֹ:

הַרְבֵּה לְלֵב אִישׁ יֵצֶר / לַעְזוֹב תְּפִלָּה עֻלּוֹ

וּבְשׁוּב לְהִתְפַּלֵּל לִ/בּוֹ צַר וְנִלְאֶה סִבְלוֹ

עַד נַעֲשֶׂה לוֹ מִנְהָג / גַּם יַאֲשׁוֹ מֵהֶבְלוֹ

אִלּוּ יְנַכֵּל נָא לִי / לֹא בָא בְּלִבּוֹ נִכְלוֹ.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/39123