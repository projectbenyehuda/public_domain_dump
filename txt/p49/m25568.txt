


	
	בְּעָבְרְךָ עַל
	








בְּעָבְרְךָ עַל קְבוּרוֹת הַמְּלָכִים, / אֲשֶׁר הָיוּ כְּכוֹכָבִים בְּפֶלֶךְ,

שְׁאַל אוֹתָם וְיֹאמְרוּ לָךְ: ״מְעַט לוּן / בְּעוֹלָמָךְ, וְתֵאָסֵף וְתֵלֵךְ.

יְרַשְׁנוּהוּ בְּיָד רָמָה וְכָבוֹד, / וְלַנּוּ בוֹ מְעַט לֵילוֹת כְּהֵלֶךְ,

וּמָוֶת יַחֲמֹס רַבִּים כְּבוֹדָם / וְיַשְׁוֶה אֶת מְלוֹן עָנִי וּמֶלֶךְ״.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/25568