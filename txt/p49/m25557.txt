


	
	אָמְרָה שְׂמַח
	








אָמְרָה: ״שְׂמַח, בַּעֲבוּר הִגִּיעֲךָ אֵל אֱלֵי / שָׁנִים חֲמִשִּׁים בְּעוֹלָמֶךָ – וְלֹא יָדְעָה

כִּי אֵין חֲלוּקָה בְּעֵינַי בֵּין יְמוֹתַי אֲשֶׁר / עָבְרוּ, וּבֵינוֹת יְמֵי נֹחַ אֲשֶׁר אֶשְׁמְעָה.

אֵין לִי בְּעוֹלָם לְבַד שָׁעָה אֲנִי בָהּ, וְהִיא / תַּעְמֹד כְּרֶגַע – וְאַחַר כֵּן כְּעָב נָסְעָה.













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/25557