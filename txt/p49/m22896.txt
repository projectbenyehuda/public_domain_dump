


	
	[לא כמשפטי]
	




— ∪ — — —∪ — — — — — // — ∪ — — —∪ — — — — —



לֹא כְמִשְׁפָּטִי תְדִינוּן עָלֵימוֹ // חַפְּשׂוּ הֵיטֵב
וְדִינוּם כִּשְׁלֹמֹה1



מַהֲרִי שׁוּבִי, תְּנוּמַת עֵינֵימוֹ, // וַאֲנִי מֵאֵין
תְּנוּמָה אֶבְכֵּמוֹ



הֵן לְבָבִי סָר2 וְנִמְהַר3 אַחְרֵימוֹ, // כִּי
מְנַהֵג בָּם, לְהַכְעִיס, מִהְרָמוֹ4.



שַׁאֲלוּ נָא אֶת שְׁלוֹמִי5,
כִּי כָל דּוֹד // אֶל יְדִידוֹ סָר וְשׁוֹאֵל בִּשְׁלוֹמוֹ



כָּהֲתָה עֵין אוֹהֲבָם6 כִּי
אֵינֵימוֹ, // אַשֲׁרֵי עַיִן אֲשֶׁר עוֹד תֶּחְזֵמוֹ!









אל תדונו, האנשים, את אוהבי כמשפטי הנמהר שרחצתי
עליכם בשעת צערי, אלא דרשו וחקרו היטב ודינום בחכמה כשלמה.  ↩



סר – יצא.  ↩



ונמהר – ומהר.  ↩



כי מנהג בם להכעיס מהרמו – כי המוביל אותם
בדרך מהר להרחיקם ממני להכעיסני.  ↩



שאלו נא את שלומי־ אתם ידידי שהלכתם ממני,
לפחות שאלו לשלומי.  ↩



אוהבם – המשורר.  ↩










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/22896