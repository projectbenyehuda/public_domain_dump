


	
	וְאוֹמֵר לִי בְּשָׁמְעוֹ
	








וְאוֹמֵר לִי, בְּשָׁמְעוֹ אֶת בְּכוֹתִי / בְּלֵיל לֹא טָעֲמוּ עֵינַי שְׁנָתִי:



״עֲלֵי מַה זֶּה בְּמַר תִּבְכֶּה?״ / עֲנִיתִיו: ״לְמַעַן כִּי שְׁנַת שִׁשִּׁים שְׁנָתִי״.



שְׁנַת שִׁשִּׁים מְשֻׁנָּה מִשְּׁנוֹתַי, / בְּעִקְּשׁוּתָה מְסִירָה עִקְּשׁוּתִי,

וּמִשִּׁשִּׁים וּמַעְלָה לֹא יְהִי עוֹד / שְׂחוֹק עַל פִּי וְרִנָּה עַל שְׂפָתִי.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/25589