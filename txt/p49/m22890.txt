


	
	[ריב אני]
	




— ∪ — — ∪ — ∪ — — ∪ — — //
— ∪ — — ∪ — ∪ — — ∪ — —



רִיב — אֲנִי אֵין לְךָ בְחִכִּי מְרִיבָה, // וַחֲרֹף —
אֵין בְּפִי לְעֹפֶר תְּשׁוּבָה1,



כִּי תְשׁוּבַת צְבִי — לְחַטָּאת מְכֻתֶּ־ //
בֶת2, וְרִיבוֹ — כְּמוֹ צְדָקָה
חֲשׁוּבָה3.



יַעֲזֹב חֵץ בְּפִי אֲרִי מֵת בְּרִיבוֹ, // אַךְ מְרִיבַת
צְבִי — מְרִיבָה עֲזוּבָה4.









גם אם תריב עמי, אהובי, ותחרפני אשמע חרפתי ולא
אשיב.  ↩



לחטאת מכתבת – על פי ירמיה יז א: חטאת יהודה
כתובה.  ↩



כי אם אשיב לאהובי תחשב לי תשובתי לחטא, אבל ריב
אהובי בי לצדקה תחשב לו. כמו צדקה חשובה – על פי בראשית טו ו:
ויחשבה לו צדקה.  ↩



מוטב לי לכלות את חמתי בארי, להמיתו ולעזב בפיו את
החץ שהכנתי, ואל אריב עם אהובי.  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/22890