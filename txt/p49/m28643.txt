


	
	[חדל מחטא בהתיפות]
	




חֲדַל מֵחֵטְא בְּהִתְיַפּוּת חֲטָאִים

בְּשָׁנִים הֵם כְּמוֹתָךְ רַעֲנַנִּים

וְהִוָּסֵר לְךָ בִּימֵי בְחוּרוֹת

בְּבַחוּרִים אֲשֶׁר הֵמָּה זְקֵנִים

וּבַשֵּׂיבָה זְכוֹר מָוֶת וְשָׂבִים

אֲשֶׁר הֵמָּה בְּתוֹךְ עָפָר יְשֵׁנִים

וְאֵיךְ יִיטַב לְךָ אֹכֶל וּמִשְׁתֶּה

וְהִתְעַדֵּן בְּשָׁנִים וַעֲדָנִים

הֲלֹא תִשְׁמַע הֲלֹא תָבִין הֲתִרְאֶה

הֲלֹא תֵדַע אֲשֶׁר הָיָה לְפָנִים.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/28643