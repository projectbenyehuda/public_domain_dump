


	
	[זמן אדם לאדם]
	




זְמַן אָדָם לְאָדָם כַּ-

אֲרִי אוֹ דוֹב בְּצִלֵּהוּ

וּמִתְכַּחֵשׁ לְמַצְדִּיקוֹ

וּמַלְוֵהוּ יְשָׁלֵּהוּ

וְאִם יָעֹז וְיִשְׂתָּרֵר

אֱנוֹשׁ עָלָיו יְקִלֵּהוּ

וּמַשְׁלִימוֹ יְרִיבֵהוּ

וּמַכְעִיסוֹ יְכַלֵּהוּ

וּמִתְחַבֵּא בְּצַלְמָוֶת

כְּמוֹ שֶׁמֶשׁ יְגַלֵּהוּ

וּמִתְחַדֵּשׁ כְּמוֹ נֶשֶׁר

כְּבֶגֶד סָס יְבַלֵּהוּ

וְאִם מֵאָה יְחַיֵּיהוּ

וּבַטּוֹבוֹת יְחַלֵּהוּ

בְּהָפְכוֹ יָד בְּרִקָּבוֹן

וְתוֹלֵעָה יְמֻלֵּהוּ.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/28639