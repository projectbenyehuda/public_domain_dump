


	
	[דְּעֶה כִּי אֵין גְּדָל]
	




דְּעֶה כִּי אֵין גְּדָל הַגּוּף מְכֻבָּד

אֲבָל גָּדוֹל בְּשִׁבְתּוֹ בֵּין חֲבֵרִים

וְאֵין חָסֵר חֲסַר לֶחֶם וְאוּלָם

אֲשֶׁר שִׂכְלוֹ וְהֶגְיוֹן פִּיו חֲסֵרִים

וְאֵין עָשִׁיר אֲשֶׁר לוֹ הַנְּכָסִים

אֲבָל שֶׁהֵם עֲלֵי-יָדָיו שְׁמוּרִים

וְאֵין מֶלֶךְ אֲשֶׁר לוֹ הָעֲבָדִים

אֲבָל מֶלֶךְ אֲשֶׁר עוֹבֵד גְּבָרִים.
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/3380