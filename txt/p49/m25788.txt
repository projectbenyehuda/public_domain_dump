


	
	בְּנִי אַל תֵּט
	








בְּנִי, אַל תֵּט אֱלֵי יָיִן / בְּעֵת יִתֵּן בְּכוֹס עָיִן.

הֲטוֹב אַחֵר עֲלֵי כוֹס, שָׂם / רְכוּשׁ עָשִׁיר כְּמוֹ אָיִן,

וְעַל פֶּצַע וּמִדְיָנִים / וְחַכְלִילוּת בְּתוֹךְ עָיִן?

וְכַמָּה יֵשׁ אֲשֶׁר הֵעִיר / בְּשִׁכְרוּתוֹ כְּלֵי זָיִן,

וְכַמָּה יֵשׁ אֲשֶׁר עָשָׂה / עֲלֵי כוֹס מַעֲשֵׂה קָיִן?









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/25788