


	
	[חלק ימותיך]
	




חַלֵּק יְמוֹתֶיךָ בֵין

קִנְיָן וּבֵין מַתָּנָה

וּשְׂמַח בְּלֵחָךְ וּבְעוֹד

כִּפָּה לְךָ רַעְנָנָה.

אוֹהֵב בְּשִׂמְחָה הָלִין

וּבְתַעֲנוּג וּרְנָנָה

וּשְׂנֵא לְבָבָךְ עַל פִּי

חַדּוּד צְרוֹר הַלִּינָה

אַתָּה בְּעוֹלָם כְּגֵר

עָבַר וְלָלוּן פָּנָה

אִם לֹא בְּיוֹם זֶה תַּעַשׂ

אָן תַּעֲשֶׂה לְךָ, אָנָה?









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/28649