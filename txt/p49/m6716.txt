


	
	בְּטֶרֶם נְסִיעָה
	



וּנְשָׂאֵנִי עִמּוֹ בְּלֶכְתּוֹ לִפְשֹׁט וּלְהִלָּחֵם בְּמָקוֹם קָרוֹב, בְנִיסָן שְׁנַת תת"ה [4805; אַפְּרִיל-מַאי 1045] וְנִכְסְפָה נַפְשִׁי אֶל בֵּיתִי
וְאֶל קְרוֹבַי, וְאָמַרְתִּי אֵלֶּה הָאַרְבָּעָה בָּתִים, וְהוּא, יוֹקִירֵהוּ אֵל, עֲזָרַנִי בָהֶם, וְעַל כֵּן הָיָה נָקֵל עָלַי לִמְצֹא אוֹתָם, וְהֵם אֵלוּ:

  


בְּטֶרֶם נְסִיעָה – שֶׁאֱלָתִי בְּעַד לֶכֶת, / וְעֵת הַפְּרִידָה – תַּאֲוָתִי מְעַט שָׁבֶת,



וּמִי הוּא כְּבֵן תֵּשַׁע וְיוּכַל נְשֹׁא פֵרוּד – / לְבָבוֹ כְּבַרְזֵל אוֹ כְּאֶבֶן מְחֻצָּבֶת.



שְׁלוֹמִים עֲלֵי בוֹכוֹת לְנוּדִי! הֲיֵדְעוּ כִי / בְּשָׁלוֹם אֲנִי וִיקָר, כְּמִשְׁנֶה בְּמִרְכָּבֶת,



וְאוּלָם רְצוֹנִי: לוּ יְאַבֵּד אֱלֹהִים אֶת / פְּרִידָה וְלֹא תַעַל בְּלֵבָב וּמַחְשָׁבֶת!








את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/6716