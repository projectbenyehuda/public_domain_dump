


	
	[איך תהי מאמין]
	




אֵיךְ תְּהִי מַאֲמִין בְּיָמִים מְטִיבִים

לָךְ וּמִמָּחֳרָת בְּךָ יִמְרֹדוּ

אִם יְיַפּוּ לְאִישׁ עֲוֹנָיו מְהֵרָה

יִלְכְּדוּנוֹ וְהֵם לְצַד יַעְמֹדוּ

מַה יְּקַוֶּה אֱנוֹשׁ בְּנַגֵּן יְמוֹתָיו

לוֹ, וְהֵם זִמְּרוּ (לוֹ) וְהֵם יָנוּדוּ

אוֹ יְשִׂישׂוּן לְבַב חֲכָמִים בְּהוֹלִי-

דָּם וְהֵם שָׁכְלוּ אֲשֶׁר הוֹלִידוֹ

כָּל יְמֵי אִישׁ עֲלֵי אֲדָמָה כְּצֵל עוֹ-

בֵר וּמַה יִתְּנוּ–בְּסוֹף יַאְבִידוּ

לוּ יְהִי לוֹ עֲלֵי אֲנָשִׁים וְלֹא לָ-

הֵם וְלֹא לָמְדוּ וְלֹא הִפְרִידוּ.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/28528