


	
	אֲהָהּ שַׁבְתִּי
	



וזאר קברה פי לאתאני מן מואראתה פי לחדה וקאל

בקר את קברו ביום השני אחרי הטמנתו בקברו ואמר


אֲהָהּ, שַׁבְתִּי / בְּצַר רוּחִי, /  אֱלֹהִים יָחְ- / נְךָ, אָחִי!



קְבַרְתִּיךָ  /  בְּיוֹם אֶמֶשׁ / וְגַם הַיּוֹם /  מְרִי שִׂיחִי.



לְךָ שָׁלוֹם!  / הֲלֹא תִשְׁמַע / בְּקְָרִאי לָךְ / בְּכָל כֹּחִי?



הֲשִׁיבֵנִי:   / הֲתַכִּיר מַ- / עֲנֶה קִינַי /  בְּהַצְרִיחִי?



וְאֵיךְ לַנְתָּ  / בְּקִבְרָתָךְ  /  עֲלֵי עָפָר  /  בְּבֵית דֶּחִי,



הֲרָפְתָה מִ- /  מְּךָ עֶצֶם  /  וּמַכְתֵּשׁ מִ-  / מְּקוֹם לֶחִי,



עֲזַבְתִּיךָ  /  בְּכוֹר אָבִי, / לְפִקָּדוֹן  /  בְּיַד גּוֹחִי,



וְאֶבְטַח, כִּי  / אֱלֵי שָׁלוֹם / תְּהִי הוֹלֵךְ, / בְּמַבְטִיחִי.








את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/5535