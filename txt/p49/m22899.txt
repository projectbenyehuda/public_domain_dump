


	
	[לי הזמן]
	




— — ∪ — — —∪ — — — // — — ∪— — —∪ — — —



לִי הַזְּמַן1, אָגִיל בְּתוֹךְ אָהְלִי, // בָּא גוֹאֲלִי, שָׁלְמוּ יְמֵי אֶבְלִי2,



בָּא גוֹאֲלִי, הֵצִיץ וְהִשְׁגִּיחַ // מִן הַחֲרַכִּים
אַחֲרֵי כָּתְלִי3.



כַּמָּה תְפַתֵּנִי4 וְתָסִית
אֶת // דּוֹדִי5 — אֲנִי לְדוֹדִי וְדוֹדִי
לִי6.



אֶשַּׁק אֲנִי שֶׁאָהֲבָה נַפְשִׁי7, // מַה תַּעֲשֶׂה אַתְּ8 לִי — אֲדֹנָי לִי9!









לי הזמן – השעה משחקת לי.  ↩



שלמו ימי אבלי־ על פי ישעיה ס כ: ושלמו ימי
אבלך.  ↩



על פי שיר השירים ב ח־ט: קול דודי הנה זה בא…הנה
זה עומד אחר כתלנו משגיח מן החלונות מציץ מן החרכים.  ↩



תפתני – אתה ה‘מוכיח’ לעזב את דודי.  ↩



ותסית את דודי – לעזבני.  ↩



אני לדודי ודודי לי – שיר השירים ו ג.  ↩



שאהבה – את שאהבה. שאהבה נפשי־ שיר השירים
א ז.  ↩



את – אתה.  ↩



אדני לי – ולא ארא. מה תעשה את לי אדני לי
־ על פי תהלים נו ה: באלהים בטחתי לא אירא מה יעשה בשר לי; תהלים נו
יב: באלהים בטחתי לא אירא מה יעשה אדם לי; תהלים קיח ו: יי לי…מה
יעשה לי אדם.  ↩










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/22899