


	
	[נאם מצפה אחרית]
	




נָאַם מְצַפֶּה אַחְרִית:

שָׁר אִישׁ מְמַלֵּא נִבְלוֹ:

זֶה יַעֲרִים עַד יָסִיר

לֵב אִישׁ וְיַרְבֶּה הֶבְלוֹ

יֶהְבַּל וְיוֹסִיף לִשְׁתּוֹת

יִשְׁתֶּה וְיִתֵּן שֶׁלּוֹ

יִתֵּן וְגַם יוֹסִיף עוֹד

לִשְׁתּוֹת וְיֵקַל אֶצְלוֹ

מַחְשׂוֹף כְּמוֹ נֶחְשָׂף בֶּן-

לֶמֶךְ בְּקֶרֶב אָהְלוֹ

יִתְגַּל וְיַרְבֶּה לִשְׁתּוֹת

יַרְבֶּה וְיָחֵל לַחְלוֹא

יֶחְלֶה וְיָקוּם עַד כִּי

לֹא יַעֲמוֹד מִנָּפְלוֹ.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/28737