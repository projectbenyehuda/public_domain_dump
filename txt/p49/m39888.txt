


	
	מְצַדֵּק לְלֹא
	




מְצַדֵּק לְלֹא נוֹדָע מְהוֹלָל

וְכוֹסֶה עֲלֵי-בָרִי בְּשֶׁמֶּא

וְהָאִישׁ אֲשֶׁר אֵיבָה מְכַסֶּה

בְּלִבּוֹ כְּמוֹ אֹהֵב יְדֻמֶּה

עֲלֵי-מָה תְּרַחֵם אֵת אֲשֶׁר לֹא

יְרַחֵם בְּעֵת נָפְלָךְ וְלָמֶה

וְאֵיךְ תַּעֲצֶה עַיִן בְּנָפְלוֹ

בְּשַׁחַת וְעֵינֶיךָ תְּסַמֵּא

וּמַה-תַּחֲזִיק יָדוֹ בְּשָׁקְעוֹ

בְּצוּלָה וְלָךְ יִצְעַק וְיֶהְמֶה

חֲשַׁבְתָּהּ כְּמוֹ מִרְמָה וְכֵן הִיא

וְאוּלָם יְחִידָתָךְ תְּרַמֶּה.











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/39888