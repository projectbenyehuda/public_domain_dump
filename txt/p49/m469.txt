


	
	טוֹרָד וְלֹא
	




טוֹרָד וְלֹא הִרְבָּה הוֹן



וָבָא כְּאִלּוּ לֹא בָא



וּלְאִישׁ לְטוֹב יַרְבֶּה הוֹן



תִּרְבֶּה לְעוֹלָם טוֹבָה



כִּי יֵשׁ כְּמוֹ בֶן-יִצְהָר



הוֹנוֹ לְרַע לוֹ הִרְבָּה



גַּם יֵשׁ אֲשֶׁר הָרָעָה



הָיְתָה לְטוֹב לוֹ סִבָּה



יוֹסֵף לְמִמְשָׁל עָלָה



וּלְמַעְלָה כִּי נִשְׁבָּה



שָׁאוּל לְכֶתֶר מַלְכוּת



זָכָה וְהָיָה נֶחְבָּא.
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/469