


	
	יֵשׁ בֵּין מְפַזֵּר
	




יֵשׁ בֵּין מְפַזֵּר הוֹן וְנָדִיב חֲלוּקָה כִּי

נָדִיב נְדִיבוֹתָיו נְתֻנּוֹת בְּמִישׁוֹרִים

יִתֵּן כְּפִי שֹׁאֵל וּמִשְׁאָל וְכַשָּׁעָה

הַהִיא וְיַבְדִּיל בֵּין נְמִבְזִים וְנֶהְדָּרִים

וּמְפַזְּרִים לֹא יַעֲנִיקוּ כְּפִי שֹׁאֵל

וּכְפִי שְׁאֵלָה אוֹ כְפִי עֵת וְכַדּוֹרִים

יִתֵּן וְלֹא יִתֵּן בְּיֹשֶׁר מְפַזֵּר כִּי

יִתֵּן לְקָטֹן רַב וְיַמְעִיט לְכַבִּירִים

יִתֵּן לְנָכְרִי שִׁבְּחוֹ רַב וְיַרְחִיב לוֹ

מַתָּן וְלֹא יִתֵּן כְּמוֹ כֵן לְמַכִּירִים.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/39633