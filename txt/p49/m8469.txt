


	
	[עָבַרְתִּי עַל שָׂב]
	



למותת




עָבַרְתִּי עַל שָׂב שָׂח כִּי הוּא

בֶּן מֵאָה וָשֵׁשׁ וּשְׁלֹשִׁים

וַיַּצְדִּיקוּהוּ רַבִּים שָׁמְ-

עוּ יוֹם הִוָּלְדוֹ מִישִׁישִׁים,

שַׂחְתִּי: מִי יִקְרָא כָל-אִישׁ עַל

אֶרֶץ יוֹם לִדְתּוֹ מִנָּשִים

וּגְבָרִים לַעְנוֹת אוֹתוֹ הָ-

יוּ כֻלָּם יַחַד מַחְרִישִים

כִּי אִם זֶה אוֹ זֶה וּמְעַט לוֹ

קוֹל בַּחְלוּשָׁה הָיוּ רוֹחְשִים

הָלְכוּ וַאְשֶׁר לִפְנֵיהֶם גַּם

אַחְרֵיהֶם וָזֶה מֵאִישִׁים

כֵּן יֵלְכוּ וַעְוֹנוֹתָם מֵ-

עַל עַצְמוֹתָם לֹא נִתָּשִׁים

גּוּרוּ מָוֶת כִּי בּוֹ כֻלָּ-

נוּ מִבָּתֵּינוּ נִגְרָשִׁים

הִקָּדְשׁוּ לוֹ אוֹ הַנִּיחוּ

אַתֶּם לַמָּוֶת נִקְדָּשִׁים

וּלְחֶשְׁבּוֹן רַב רַב וּמְעַט מִן

טוֹב וָרַע נַעְשָׂה נִגָּשִׁים.
 







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/8469