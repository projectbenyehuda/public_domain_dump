


	
	טֶרֶם יְרֹה
	




טֶרֶם יְרֹה הַחֵץ יְמַלֵּא אַשְׁפָּה



מֵבִין לְהִנָּצֵל בְּיוֹם מִלְחָמָה



וּבְעוֹד דְּבַר מֵרִיב בְּךָ בִּלְבָבוֹ



תִּהְיֶה תְשׁוּבָתוֹ בְּפִיךָ שׂוּמָה



וּבְעוֹד אֲשֶׁר תַּחְפֹּץ לְךָ לֹא נָכוֹן



עוּרָה וְאַל תִּתֵּן לְעַפְעַף נוּמָה



וּשְׁכַב לְצַד כִּסָּה בְשִׁרְיָן חֻמְשׁוֹ



וּבְעֵת אֲשֶׁר יִגָּל בְּרֹמַח קוּמָה.
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/8402