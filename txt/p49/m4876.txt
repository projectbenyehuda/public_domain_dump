


	
	סעד את לבך
	




סְעַד אֶת לִיבְּךָ עַל שָׁוְא– מְהוּמוֹת



יְבוֹאוּךָ וְתַרְוִיחַ לְנַפְשָׁךְ



וְשׁוּרָה אֵת מְבוֹא עֶרֶב וּבֹקֶר



וְלַיִל סָר וְיוֹם אָפֵל וְחָשַׁךְ



הֲלֹא תָבִין זְמַן, כִּי לוֹ פְקִידִים



לְהָסִיר הוֹן וְעַל הָסִיר לְרֵישָׁךְ



זְמַן שׂוֹחֵק, לְרַע מִטּוֹב וּמִטּוֹב



אֱלֵי רָעָה בְּעֵת יַחְפּוֹץ יְמִישָׁךְ



וְאִם תֶּחְכַּם שׂחֹק אַתָּה בְּחֶלְקָךְ



בְּיוֹם אִמֵּץ לְךָ אוֹ הֶחֱלִישָׁךְ.








את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/4876