


	
	עֲמִידָה תַּאֲרִיךְ
	




עֲמִידָה תַּאֲרִיךְ לָאִישׁ יְשִׁיבָה

וְהָקִיץ תַּעֲשֶׂה נוּמָה עֲרֵבָה

וְרֹאשׁ יֵחַם בְּאוּר שָׁרָב – בְּחֹרֶף

יְהִי שֹׁכֵב בְּצִנַּת קֹר בְּטוֹבָה

וְהוֹן יִמְצָא בְּעִיר נָכְרִית וְיִשּׁוּב

אֲשֶׁר מֶנְהוּ תְּהִי אַרְצוֹ עֲזוּבָה

וְצָרָה מֵאֲשֶׁר נִזְהָר רְחוֹקָה

וּמִצָּרָה יְשׁוּעַת אֵל קְרוֹבָה

וְהַיָּגוֹן בְּמַה-לֹּא בָא נְבָלָה

וְהָרָצוֹן בְּמַה-יָּבֹא נְדָבָה.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/40092