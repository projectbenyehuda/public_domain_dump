


	
	[היום ילך וירחיק]
	




הֲיוֹם יֵלֵךְ וְיַרְחִיק נֶאֱמָנַי

וְיוֹם יָבֹא וְיַקְרִיב אֶת-זְקוּנַי

וְלֹא אָשִׁית לְבָבִי אֶל אֲשֶׁר סָר

וְלֹא אֶרְאֶה אֲשֶׁר יָבֹא בְּעֵינָי

וְהַזִּקְנָה שְׁאֵר יוֹם הַפְּקֻדָּה

וְהַמָּוֶת אֲחִי פֵרוּד נְבוֹנַי

וְאֶשְׂמַח בַּזְּמַן כִּי יַאֲרִיךְ לִי

וְהוּא כִלָּה אֲנָשִׁים מִלְּפָנַי

וְלִי יִקְרֶה כְּמִקְרֵיהֶם וְאֵרֵד

אֱלֵי שַׁחַת כְּמוֹ רֶדֶת זְקֵנַי.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/28599