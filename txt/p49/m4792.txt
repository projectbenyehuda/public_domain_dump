


	
	חכם-לבב אהב אותו
	



חֲכַם-לֵבָב אֱהַב אוֹתוֹ / ר' שמואל הנגיד


וְהִסְתּוֹפֵף בְּאֶבְרָתוֹ



לְמַעַן עֹז פְּעֻלָּתוֹ



וּמוֹשָׁעוֹת בְּאִמְרָתוֹ



וְיָחֹן דַּל בְּהַעְשִׁירוֹ



וְיוֹסִיף עוֹד בְּמָחְרָתוֹ



וְאִם יִכְרֹת בְּרִית יָקוּם



עֲלֵי-דָתוֹ בְּהַכְרִיתוֹ



וְאִם יָשׂר עֲלֵי-עַמּוֹ



יְחַיֵּיהוּ בְּמִשְׂרָתוֹ



וְאִם יִגְזֹר בְּאַפּוֹ לֹא



יְקַיֵּם אֶת-גְּזֵרָתוֹ



וְחַיִּים יֵשׁ בְּרַצּוֹתוֹ



וְאֵין מָוֶת בְּעֶבְרָתוֹ



וְאִם יָעַץ יְהִי תוֹמֵךְ



עֲצַת תּוֹמֵךְ בְּיִשְׁרָתוֹ



וְכָל-סִתְרָה מְגֻלָּה לוֹ



וְנִגְלֶה אֵין בְּסִתְרָתוֹ



וְיֵש הֶתֵּר בְּאִסּוּרוֹ



וְאֵין טָמֵא בְּטָהְרָתוֹ



וְתוּגָה בוֹ לְאוֹיַבְתּוֹ



וְכָל-שִׂמְחָה לְהוֹרָתוֹ



וּמָוֶת טוֹב לְחֶבְרָתוֹ



וְקִבְרָה מִקְּבוּרָתוֹ.
 







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/4792