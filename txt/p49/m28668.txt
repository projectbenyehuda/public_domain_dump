


	
	[ידידי הכמוני תפתו]
	




יְדִידַי, הֲכָמוֹנִי תְּפַתּוּ כְיִלּוֹדִים

וְאִם תִּזְכְּרוּ לִי עוֹד אֲהָבִים וְדוֹדִים

אֲנַחְנוּ בְּעוֹלַם אֵל וּמַה לִּי בְּעוֹלָמוֹ

כְּגֵרִים, וְעַל-טוּבוֹ בְּאַרְצוֹ פְּקִידִים.

וְאֵיכָה תְּנַחְמוּנִי וּבֵינִי וּבֵין קִצִּי

חֲמִשָּׁה פְּשָׂעִים אוֹ כְּשִׁשָּׁה צְעָדִים

חֲמִשִּׁים אֲשֶׁר עָבְרוּ וּוָוִים עֲלֵי רֹאשִׁי

לְבָנִים–עֲלֵי קִרְבַת תְּמוּתָה מְעִידִים.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/28668