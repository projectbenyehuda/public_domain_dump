


	
	יְהִי כָל־אִישׁ
	




יְהִי כָל־אִישׁ בְּעֵין לִבָּךְ מְכֻבָּד

וְאַל תִּבְזֶה בְּלִי מִבְחָן בְּאִישִׁים

הֲלֹא שַׁרְתָּ אֲחִי עֹשֶׁר קְצַר לֵב

קְצַר דַּעַת וְגָבְהוֹ כַּבְּרוֹשִׁים

מְעַט תִּמְצָא מְאַסֵּף הוֹן וְחָכְמָה

וְהַרְבֵּה נִמְצְאָה חָכְמָה בְּרָשִׁים

וְכַמָּה תֶחֱזֶה מֻכֵּה אֱלֹהִים

קְצַר קוֹמָה וְלֵבָב לוֹ כְּלֵישִׁים

וְכַמָּה מַאֲרִיכִים פֶּה בְּבֵיתָם

וְיֵאָלְמוּ בְּהִקָּבֵץ אֲנָשִׁים

וְלָכֵן לִבְּךָ מַלֵּא בְאֵימָה

בְּעֵת תִּרְאֶה חֲכָמִים מַחֲרִישִׁים

וְאַל תַּבֵּט אֱלֵי־מַרְאֶה וּמַלְבּוּשׁ

וְהַבֵּט אֶל־אֲשֶׁר תַּחַת לְבוּשִׁים

וְנַסֵּה הַגְּבָרִים וַחֲדַל מִן

כְּסִילֵי לֵב וְדָבְקָה בַקְּדוֹשִׁים.











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/39611