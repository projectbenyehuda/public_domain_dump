


	
	רעי התתאונן
	




פראגעה ען דלך וקאל



והשיב לו על זה ואמר





רֵעִי, הֲתִתְאוֹנֵן וְתִדְוֶה עַל /  זֶה הַזְּמַן כִּי הִשְּׂקְךָ רַעַל,



תִּדְאַג לְשֵׂה-עִזִּים אֲשֶׁר עָלָה / בַּדִּין, וְדֹב יָרַד וְלֹא יָעַל,



תֹּאמַר: בְּתֵבֵל אֵין אֱנוֹשׁ יָכוֹל / לִפְעֹל בְּרֵעוֹ רַע וְלֹא פָעַל,



כִּי כָל בְּנֵי אָדָם כְּבָר נִשְווּ  / יַחַד, וְהַגּוֹעֵל וְהַנִּגְעָל,



טוֹרֵף כְּמוֹ טֶרֶף, אֲרִי נוֹהֵם  / כִּגְדִי, חֲזִיר יַעַר כְּמוֹ שׁוּעָל.   5



אֵיכָה יְהִי כָּזֹאת – וְאַתָּה חַי, / נוֹעֵל – וּמִי יִפְתַּח אֲשֶׁר נָעַל?



מַה יַּעֲשֶׂה לָךְ אֵל וְלֹא עָשָׂה? / הֵשַׁח בְּנֵי אָדָם – וְאַתָּה עַל!



שָׂרִים כְּרַגְלַיִם – וְאַתָּה רֹאשׁ, / אוֹ אַתְּ כְּרַגְלַיִם – וְהֵם נָעַל!



אֵיךְ תַּחֲשֹׁב אִישִׁים כְּמוֹ נָשִׁים? /  אִם נֶחְשְׁבוּ נָשִׁים – הֱיֶה בָּעַל!



הַנַּח לְזוּת שָׂפָה, וּמֵישָׁרִים / מַלֵּל, וְסוּרָה מִמְּסָר מָעַל,   10



כִּי כָל אֲמָרֶיךָ מְכֻתָּבִים עַל יָד וְנִמְדָדִים בְּמוֹ שֹׁעַל!
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/3047