


	
	בְּיַד מוֹשֵׁל
	




בְּיַד מוֹשֵׁל תְּשׁוּעַת הַגְּדוֹלִים

וְלֹא נוֹשַׁע אֲשֶׁר מוֹשֵׁל גְּזָלוֹ

וְלֹא יִצְדַּק אֲשֶׁר מִלָּיו נְכוֹחִים

בְּמִשְׁפָּט אִם יְדִינֵהוּ פְּלִילוֹ

וּמוֹשֵׁל רַע אֲשֶׁר עָזְבוּ יְשָׁרִים

שְׁבִיל בֵּיתוֹ וְשָׂטָן עַל שְׂמֹאלוֹ

וְאִם עָלַץ אֲשֶׁר טָרַף עֲנִיִּים

וְעָצֵב זֶה לְמַעַן זֶה אֲכָלוֹ

לְמָחָר יַעֲלוֹץ עָצֵב וְיִדְאַג

אֲשֶׁר עָלַץ בְּהָשִׁיב אֵל גְּמוּלוֹ.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/39179