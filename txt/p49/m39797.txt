


	
	לֹא אֲשֶׁר נוֹצְרוּ
	




לֹא אֲשֶׁר נוֹצְרוּ בְשָׁוֶה יְצוּרִים

יֵשׁ אֲשֶׁר לוֹ שְׂמֹאל כְּיָמִין לְזָרִים

גַּם אֲשֶׁר יֶחֱזֶה בְעָרְפּוֹ אֲשֶׁר לֹא

יֶחֱזוּ מִן אֱמֶת בְּפָנִים אֲחֵרִים

הַחֲזֵק בֶּאֱנוֹשׁ אֲשֶׁר בּוֹ תְבוּנָה

וֶאֱמוּנָה וְחֹק וְהַנַּח גְּבָרִים

כַּשְּׂעִירִים, לְבַעֲבוּר יֵשׁ אֲנָשִׁים

כַּשְּׂרָפִים וְיֵשׁ אֲנָשִׁים שְׁוָרִים.











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/39797