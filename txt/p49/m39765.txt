


	
	לְבַב מַלְשִׁין
	




לְבַב מַלְשִׁין כְּבוֹר מָלֵא רְמִיָּה

וְשִׂיחוֹתָיו כְּמוֹ מַיִם גְּנוּבִים

וּמֵימֵי בוֹר גְּנוּבִים בִּשְׁנַיִם

בְּבַד וּדְלִי וּבַחֶבֶל שְׁאוּבִים

שְׁלֹשָׁה הֵם לְזֶה וּלְזֶה שְׁלֹשָׁה

וְזֶה וָזֶה בְּהִדָּמוֹת קְרוֹבִים

דְּלִי פִי זֶה וְהַמַּלְשִׁין כְּחֶבֶל

וּמַצְדִּיקָיו כְּבַדִּים נֶחֱשָׁבִים.











את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/39765