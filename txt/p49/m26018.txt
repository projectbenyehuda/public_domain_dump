


	
	אָהֳלֵי בַת נְשִׂיא
	








אָהֳלֵי בַת נְשִׂיא עֲרָב הַחֲרֵבִים – / יָצְקוּ בָם בְּנֵי נְשִׂיאִים רְבִיבִים,

וֶהֱנִיעוּם אֲבוֹת רְעָמִים וְאַחְיוֹת / הַבְּרָקִים וְהֶעֱלוּ בָם עֲשָׂבִים.

אַחֲרֵי יָצְקוּ לְךָ שָׁם אֲהוּבִים / מֵי זְהוּבִים בְּתוֹךְ גְּבִיעֵי זְהָבִים,

עַד אֲשֶׁר אֵין בְּךָ תְּבוּנָה לְהַבְדִּיל / בֵּין מְאוֹרֵיהֶם וּמַחֲשַׁכֵּי עֲרָבִים.











את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/26018