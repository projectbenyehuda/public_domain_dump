


	
	שְׂטֵה מִבֵּית
	




שְׂטֵה מִבֵּית חֲסַר-לֵבָב

וְאַל-תִּבְחַר צְמִידָתוֹ

וְאִם יִבְחַר בְּחֶבְרָתָךְ

בְּחַר אַתָּה פְּרִידָתוֹ

לְמַעַן הוּא בְיוֹם צָרָה

כְּצַר נוֹדְעָה מְרִידָתוֹ

וּבַחֶבְרָה כְּהַר עָקֹב

אֲשֶׁר תַּלְאֶה עֲמִידָתוֹ

וְלַיְשׁוּעָה כְּמוֹ מָעוֹז

אֲשֶׁר אָפְסָה יְסוּדָתוֹ

וְאִם נוֹסַר לְךָ הַיּוֹם

לְמָחָר שָׁב אֱלֵי-דָתוֹ.











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/40468