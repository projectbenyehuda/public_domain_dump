


	
	[אמת כי צבי לוקט ורדים בגנך]
	




אֱמֶת כִּי צְבִי לוֹקֵט וְרָדִים בְּגַנֶּךָ –

אֲהַבְתִּיו, לְכֵן עָלַי תְּשַׁלַּח חֲרוֹנֶךָ,

וְלוּ תֶחֱזֶה, אֶת שֶׁאֲהַבְתִיו, בְּעֵינֶיךָ –

אֲזַי שִׁחֲרוּךָ אוֹהֲבֶיךָ וְאֵינֶךָ.

אֲשֶׁר שָׂח: רְדֵה נָא לִי דְּבַשׁ מִנְּחִילֶךָ!

עֲנִיתִיו: תְּנָה לִי אֶת דְּבַשׁ מִלְּשוֹנֶךָ.

וְקָצַף וְאָמַר לִי בְּזַעַף: הֲנֵחָטֵא

לְאֵל חַי? עֲנִיתִיו: בִּי, אֲדוֹנִי עֲווֹנֶךָ!







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/13206