


	
	בְּמַתַּן יָד
	




בְּמַתַּן יָד נְטֵה גָּרוֹן / וּמַעְלָה מַעֲלָה רוּמָה

וְשִׁית שׂוֹרָךְ בְּרֹחַב לֵב / וְאֹרֶךְ אַף מְלֹא קוֹמָה

וְעָרֵב בִּשְׂחוֹק מָרָה / וְשִׁית רָצוֹן בְּצַד אֵימָה

וְאַל תָּעוֹז וְאַל תִּהְיֶה / אֲחִי קִנְאָה וּמַשְׂטֵמָה

וְאִם תִּזְעַף נְקוֹם אוֹ יִפְ/צְרוּ בָךְ הַעֲבֵר חֵמָה

וְחַטָּאת מִבְּלִי דַעַת / כְּחֵטְא לֹא נַעֲשָׂה שִׂימָהּ

וְהִתְעַלֵּם וְלֹא …. / אֱמֹר מַזֶּה וְלֹא לָמָּה.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/39351