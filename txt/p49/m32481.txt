


	
	הַבְּשַׁחַק בְּכִי
	




הַבְּשַׁחַק בְּכִי וְקוֹלוֹת – וְיֶחְשֶׁה / בֶּן-מְרָרִי, וְנִין שְׁמוּאֵל וּמֹשֶׁה?

נַעֲרִי, לָךְ אֱלֵי כְנַעַן וְיַלְוֶה / כַּד בְּנֶשֶׁךְ וְיִהְיֶה לָּךְ כְּנוֹשֶׁה,

כִּי בְאָזְנַי הֲמוֹן גְּשָׁמִים כְּרִגְשַׁת / שִׁיר קְרוֹבַי עֲלֵי נְסָכִים וְאִשֶּׁה,

וַעֲלִיצוּת בְּתוֹךְ לְבָבִי, לְמַעַן / בַּגְּשָׁמִים תְּחִי אֲדָמָה וְתַדְשֵׁא.











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/32481