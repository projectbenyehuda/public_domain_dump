


	
	אשר ידאג
	



אֲשֶׁר יִדְאַג / ר' שמואל הנגיד




אֲשֶׁר יִדְאַג בְּעֵת יִרְאֶה פְגָרִים



עֲלֵי חוּצוֹת, כְּבָר עָשָׂה נְבָלָה



הֲיֵדַע כִּי בְיוֹם מָחָר יְהִי הוּא



כְמוֹתָם עַל-פְּנֵי אֶרֶץ נְבֵלָה.


  


אֲשֶׁר הוֹלְכִים וְלֹא שָבִים שְׁלֹשָׁה:



צְפּוּן-קֶבֶר וְיוֹם אֶתְמוֹל וְהַצַּל



וְהַפִּסְחִים כְּמוֹ תָמוֹ שְׁלֹשָה:



נְכֵה-רֶגֶל וְרוֹדֵף רִיק וְעָצַל.


  


אֲבוֹי לָךְ לִבְּךְ פָרִיץ וּפִיךָ



תְּמִים שֹיחַ וְאַין זֶה חֹק מְתֵי-תֹם



וְצוֹם תָּצוּם בְּיוֹם עָשֹוֹר, וְתִבְרֶה



בְּלֶחֶם גֵּר וְאַלְמָנָה וְיָתוֹם.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/7181