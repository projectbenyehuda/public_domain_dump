


	
	שְׁכִינַת אִישׁ
	








שְׁכִינַת אִישׁ בְּרֶחֶם אֵם – שְׁכִינָה / בְּמָקוֹם צַר, אֱלֵי עֵת הַיְצִיאָה,

וְיוֹם צֵאתוֹ – לְעוֹלָם צַר יְהִי בָא, / וְיֵצַר מִתְּלָאָה אֶל תְּלָאָה,

וְיוֹם יָשׁוּב – לְקֶבֶר צַר יְהִי שָׁב, / וְאֶל צָרַת גְּמוּלָה עַל חֲטָאָה.

הֲלָעַד מֵחֳלִי צָרָה לְצָרָה / יְהִי נִמְסָר, וּמִשּׁוֹאָה לְשׁוֹאָה?

וּמַה בֶּצַע, לְאִישׁ חָלָה בְּצָרוֹת, / בְּעוֹלָמָיו, אֲשֶׁר אֵין בָּם רְפוּאָה?









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/25593