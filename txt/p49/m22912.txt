


	
	[ווים שחרים]
	




— — ∪ — — ∪ — — — ∪ — — — // — — ∪ — — ∪ — — — ∪ —
— —



וָוִים שְׁחֹרִים כְּמוֹ לַיִל קְוֻצּוֹתָיו1
// וּבְמֹר2 מְכֻתָּב עֲלֵי
לֶחְיוֹ כְּמַרְאֵה תָו3



וּמְטַר נְדָבוֹת4 בְּפִיו5, וּכְגַרְגְּרֵי
בָרָד6 // חוּץ מִלְּשׁוֹנוֹ וּמִבַּיִת
לְשִׂפְתוֹתָיו7.



סוּר מִלְּפָנָיו בְּשׁוּרוֹ8, כִּי בְרוֹבוֹתָיו9 //
יַעַשׂ10 כְּמוֹ מַעֲשֵׂה דָוִד
בְּרִבְבוֹתָיו11!









קווצותיו של האהוב דומים לאותיות וו שחורות כמו
ליל. ווים שחרים כמו ליל קוצותיו – על פי שיר השירים ה יא: קוצותיו
תלתלים שחורות כעורב; והשוה לעיל עה 3: ושער כחשכה; קפא 1: שערך
ליל.  ↩



ובמר – שהוא שחור.  ↩



תו – תו הוא השפם הדומה לאות תו בכתב חצי
קולמוס שבו נכתבת התו כנון כפופה ארוכה.  ↩



ומטר נדבות – על פי תהלים סח י: גשם
נדבות.  ↩



ומטר נדבות בפיו – הוא רקו המתוק.  ↩



וכגרגרי ברד – שנים לבנות.  ↩



חוץ מלשונו ומבית לשפתותיו – בין לשונו ובין
שפתיו.  ↩



בשורו – בהביטו.  ↩



ברובותיו – בעיניו הרובות (יורות) חצי
אהבה.  ↩



יעש – יהרג את חושקיו.  ↩



ברובותיו…ברבבותיו – לשון נופל על לשון. על
פי שיר השירים ו ה: הסבי עיניך מנגדי שהם הרהיבוני; שמואל א יח ז: הכה
שאול באלפיו ודוד ברבבותיו.  ↩










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/22912