


	
	[היא שלחה]
	




— — ∪— — — ∪ — — — ∪ — // — — ∪— — — ∪— — — ∪—



הִיא שִׁלְּחָה בֵינוֹת לְחוּמִי אֵשׁ1 — וְאֵיךְ // אוּכַל לְהָכִיל אֵשׁ2 תְּכַלֶּה לַחֲמִי?3



אֶזְכֹּר בְּאָמְרִי לָהּ: בְּנַפְשִׁי
אַתְּ4! וְהִיא // קָרְצָה
בְעֵינֶיהָ5 וְאָמְרָה לִי:
בְּמִי6?





אִם אַתְּ הֲקִלּוֹת אֶת הֱיוֹתִי לָךְ פְּדוּת — //
עַיִשׁ לְיָד תִּשַּׁק בְּזָכְרָהּ אֶת שְׁמִי7.



רַבַּת8 צְרָרוּנִי9 וְהִנָּחְמוּ10 — וְאַתְּ רַבַּת
צְרַרְתִּינִי וְלֹא תִנָּחֲמִי!









שלחה בינות לחומי אש – על פי איכה יג: שלח אש
בעצמותי. בינות – יחזקאל י ז. לחומי – על פי צפניה א יז:
ולחומם; איוב כ כג: בלחומו.  ↩



ואיך אוכל להכיל אש – על פי ירמיה כ ט: והיה
בלבי כאש בוערת עצור בעצמותי ונלאיתי כלכל ולא אוכל.  ↩



אהובתי הדליקה אש אהבה בבשרי ואיך אוכל עכשו לסבל
אש שנאה המכלה את בשרי. לחומי…לחמי ־ לשון נופל על לשון.  ↩



בנפשי את – את חקוקה ורשומה בנפשי. השוה לעיל
מט 8: לך מקום…בנפשי.  ↩



קרצה בעיניה – דרך לגלוג.  ↩



במי – כאומרת: אינך חשוב בעיני.  ↩



עיש ליד תשק בזכרה את שמי – העיש תתכבד בי.
עיש – על פי איוב לח לב: ועיש על בניה תנחם. ליד תשק – על פי
איוב לא כז: ותשק ידי לפי; והשוה לעיל עה 23: ועל ידי אהי נושק בעברם;
להלן קצב 4: אם בא ועמד לנגדי אקד ואשק לידי.  ↩



רבת – הרבה אנשים.  ↩



רבת צררוני – תהלים קכט א.  ↩



והנחמו – והתחרטו.  ↩










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/22903