


	
	צִיּוֹן
	







1


אַל טַל וְאַל מָטָר – דְּמָעַי יַרְטִיבוּ

צִיּוֹן, אֶת הֲרָרַיִךְ!

לֹא אֵשׁ וָשֶׁמֶשׁ – דָּמֵינוּ יַאְדִימוּ,

צִיּוֹן, אֶת שָׁמַיִךְ




2


וְאֵד יַעֲלֶה מִדִּמְעוֹת עֵינֵינוּ

וְהָיָה לִמְטַר שָׁמָיִם

וּמֵי מְנוּחוֹת יַרְגִּיעוּ רוּחֵנוּ

אֶת רוּחַ אֲבֵלֵי יְרוּשָלִִָם!




3


נֹחַם לָנֶפֶשׁ דֶּמַע עֵינָיִם

וּמַרְפֵּא לְרוּחַ נִשְׁבָּרֶת

לְנִדְכְּאֵי לֵב יְאַמֵּץ יָדָיִם

וְיַשְׁבִּיחַ נֶפֶשׁ סֹעָרֶת!









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/24728