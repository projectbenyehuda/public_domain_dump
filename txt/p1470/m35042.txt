


	
	אָחֲזָה רְעָדָה
	



כט – בראשית מד יח – ויגש אליו





א


אָחֲזָה רְעָדָה לְשִׁבְטֵי תָם / בְּעֵת הֵשִׁיב הָאִישׁ אוֹתָם

גָּבִיעַ בְּהִדָּרֵשׁ מֵאִתָּם / דָּאֲגוּ בְּשָׁמְעָם וּבִרְאוֹתָם.





הֵחֵל וְכִלָּה וּמָצָא / וְנַעַר לְעֶבֶד נִמְצָא

זֹאת עָשׂ עוֹרְבוֹ נֶעֱצָב / חִנֵּן וְנִתְרַפַּס פְּנֵי נִצָּב.





טָעַן אַרְיֵה אֶת חֲמָתוֹ / יְדַבֶּר נָא פִי שִׂיחַ שָׂח בְּחָכְמָתוֹ

כִּכְפִיר שָׁאַג לְעֻמָּתוֹ / לֹא נֶחְפַּז שׁוֹר מִנַּהֲמָתוֹ.





כֹּל מַעֲשֵׂי יָדֶיךָ / וְהַכֹּל בְּיָדֶיךָ / מַגְּנֵינוּ בְּצֵל יָדֶיךָ.




ב


מַיִם עֲמֻקִּים עֲצַת לֵב / נָבוֹן בְּשׁוּרוֹ שִׁבְרוֹן לֵב

סָחוּ לוֹ אַחִים בְּכָל לֵב / עַל אָח נִשְׁפֹּךְ נֶפֶשׁ וָלֵב.





פְּרִי אִישׁ אֶחָד כֻּלָּנוּ / צוּר אֶחָד הוּא אֱלֹהֵינוּ

קֶדֶם בְּאָח אַחֵר אָשָׁמְנוּ / רִשְׁעֵנוּ לָכֵן עַתָּה שֻׁלָּמְנוּ.





שְׁלֵמִים הָיִינוּ וְחָסָרְנוּ / שְׁאַלְתָּנוּ וּמִמָּךְ לֹא הִסְתָּרְנוּ

תָּבַעְתָּה וֶאֱמֶת לָךְ גִּלִּינוּ / בִּי אֲדוֹנִי אַל נָא תְּנִידֵנוּ.





אֲמִתָּיךְ תְּנַחֲמֵנוּ / וְאוֹרָךְ יַנְחֵינוּ / בְּגֶשֶׁם מִשְּׁאוֹל יְחַיֵּינוּ.




ח


לֹא נִבְהַל שׁוֹר לֹא נֶחְפַּז אֲרִי / זֶה מְדַבֵּר



וְזֶה מֵשִׁיב / זֶה אוֹמֵר וְזֶה מְקַבֵּל / מוֹכֵר וּמָכוּר / וּבַת קוֹל



מִמָּרוֹם עוֹנָה / הִנֵּה הָעֵת וְהָעוֹנָה / הִנֵּה קְרָב וְהִנֵּה



מִלְחָמָה / ……. אִישׁ מִלְחָמָה / אוֹמֵר עֵת שָׁלוֹם הִיא /



וְהַשַּׁלִּיט……. לְהִתְוַדַּע אֶל אֶחָיו / …… וּפָנָיו גִּלָּה לָהֶם



נָפְלוּ עַל פְּנֵיהֶם / …. חִיל כַּיּוֹלֵדָה אֲפָפָם / ……….. וּחָם / …….



אֲשֶׁר לוֹ הַתְּהִלָּה ……. אֲלֻמָּתוֹ…… עֲצָתוֹ כֵן בְּכֵן…… וקרא זה אל



זה קדוש קדוש.















את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/35042