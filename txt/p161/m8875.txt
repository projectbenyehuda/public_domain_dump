


	
	[עצי עדן נתנו לפני תפוחם]
	




עֲצֵי עֵדֶן נָתְנוּ לְפָנַי תַּפּוּחָם



וּמָסְכוּ לִי יֵינָם וְרָקְחוּ לִי רָקְחָם



שְׁנֵי הַתַּפּוּחִים אֲשֶׁר גַּלְגַּל נָחָם



וְשֶׁמֶש הוֹלִידָם וְסַהַר הִצְמִיחָם



כְּמוֹ שָׁדֶה צָלְמָם וּבָרֶקֶת זַרְחָם



וְנֹפֶת צוּף טַעְמָם וְאַבְקַת מֹר רֵיחָם



וּבָרוּךְ מּבָּנִים נְזִירָם וּמְשִׁיחָם



קְטָפָם מִמִּגְדי לְבַנוֹן וּשְׁלָחָם



וְאָצַל מֵרוּחוֹ וְהֵעִיר אֶת רוּחָם



וְנַתָן מֵהוֹדוֹ עֲלֵיהֶם וַהְרִיחָם



וְעָמַד בָּם טַעְמָם וְלֹא נָמַר רֵיחָם



וְלֹא כָהְתָה עֵינָם וְגַם לֹא נָס לֵחָם








את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/8875