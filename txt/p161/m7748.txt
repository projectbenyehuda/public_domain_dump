


	
	[לרב יצחק נשיא כל הנסיכים]
	



[לרב יצחק נשיא כל הנסיכים] / ר' יהודה הלוי

לרבי יצחק בן ברוך


לְרַב יִצְחָק נְשִׂיא כָּל הַנְּסִיכִים



חֲסָדִים אֶל בְּנֵי בָנָיו מְשׂוּכִים



שְׁמוֹ עַל בֶּן בְּנוֹ נִקְרָא כְהַיּוֹם



וְשָׂם עָלָיו יְדֵי חַסְדּוֹ סְמוּכִים



יְלִיד נִקְרָא בְּמָרוֹם בֶּן אֱלֹהִים



וְנִקְרָא בָאֲדָמָה בֶּן מְלָכִים



יְלָדָהוּ כְרוּב שׁוֹכֵן אֲדָמָה



וְלוֹ בֵּין מַלְאֲכֵי אֵל מַהֲלָכִים



מְקוֹר מַיִם לְכָל נֶפֶשׁ עֲיֵפָה



וְנֹגַהּ לַאֲשֶׁר הָלַךְ חֲשֵׁכִים



שְׁמוֹ בָּרוּךְ וְהוּא כִשְׁמוֹ מְבֹרָךְ



וְהַמִּתְבָּרְכִים בִּשְׁמוֹ בְּרוּכִים.

לדף הראשי של
פרויקט בן-יהודה







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/7748