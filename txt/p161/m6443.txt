


	
	ראשי עם עת התאסף ומלכים בסודם (לרבי יוסף)
	



לרבי יוסף


רָאשֵׁי עָם עֵת הִתְאַסֵּף וּמְלָכִים בְּסוֹדָם



כֻּלָּהַם הוֹדוּ לְיוֹסֵף כִּי הוּא עֵין כְּבוֹדָם



לִמְשֹׁל בְּיַד אֱלוֹהַּ כֹּסֵף וְכֵן משֵׁל בְּאָדָם


  


חֶמְדַּת אִישׁ אֲשֶׁר כֹּל יַגִּיד אַחַת הִיא וּבָרָה



מִשְׂרָה מוּכָנָה לְנָגִיד הִיא לִצְבִי עֲטָרָה


  


כָּל חֶמְדַּת אֱנוֹשׁ אִם יָקְרָה תֵּבֵל עִם מְלוֹאָהּ



אָמַרְתִּי הֲכִי הִיא אָמְרָה עִנְיָנָהּ נְשִׂיאָהּ



יוֹסֵף צוּר לְשִׁבְתּוֹ יְצָרָהּ לֹא תֹהוּ בְרָאָהּ


  


בּוֹ נָקֵל עַבְטִיט מַכְבִּיד כִּי גָבַר וְשָׂרָה



וּבְמִגְדַּל הָעֹז הֶעֱמִיד עִם נוּסוֹ עֲשָׂרָה


  


בֵּן פֹּרָת בְּאֵיתָן קַשְׁתָּךְ מַעֲשֶׂיךָ בְּכִשְׁרוֹן



טוּב יָמִים הֲלֹא מֵאִתָּךְ וּלְךָ חִדְּשׁוּ רֹן



אַתְּ שֶׁמֶשׁ וּמָטָר נִתָּךְ אַךְ מֵהֶם בְּיִתְרוֹן


  


זָרְחוּ בָךְ מְאוֹרֵי תָמִיד וַתּוֹפַע נְהָרָה



עַל אָרֶץ וְגַם הִיא תָעִיד כִּי בָךְ נֶעֱזָרָה

מַה זֶּה שָׁם הֲמוֹן עָם נִקְלֶה עַל הַזְּמָן חֲמָסָיו



עַד הוּסַר סִלּוֹן עוֹלֶה נִשְׂרָף בְּאֵשׁ הֲמָסָיו



לִפְנֵי בּוֹא יְקָר אֵל מָלֵא עֹמֵד בֵּין הֲדַסָּיו


  


כִּי שָׁאֳגוֹ שָׂרִים הֶחְרִיד וְקָלַע בַּשְּׂעָרָה



שָׂמָהוּ אֱלֹהָיו יָחִיד מִבְצַר עֹז בְּצָרָה


  


שָׁטְפוּ נַחֲלֵי הַשֶּׁמֶן נַחַל הָאֲבָנִים



בִּבְשׂרוֹת גְּבִיר הָאֹמֵן עַם אֵל בַּעֲדָנִים



יְחִי הַשָּׂר אִמְרוּ אָמֵן וַיִּשְׂאוּ רְנָנִים


  

דש כנד מוסדילה בניד

תן בונה אלבשארה

כם ראיה דשול אשיד

אן ואד אלחגארה.

  

משערים שגם שיר זה נשלח לר' יוסף הלוי בן מיגש






את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/6443