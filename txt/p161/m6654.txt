


	
	[כְּנִדָּה הָיְתָה תֵבֵל לְפָנַי]
	




כְּנִדָּה הָיְתָה תֵבֵל לְפָנַי,



בְּיַעַן יָקְרָה נַפְשִׁי בְּעֵינַי



אֲשֶׁר חָלְקָה לְבִלְעָדֵי כְּבוֹדָהּ



בְּעֵת רָאְתָה אֲשֶׁר חֶלְקִי אֲדֹנָי.



הֲתִבְחַר בִּי – וְאָנֹכִי מְשַׂנְאָהּ?



וְאֶבְחַר בָּהּ – וְהִיא מִכְשׁוֹל עֲוֹנִָי!



אֲנִי יָבָם וְלֹא אֶחְפֹּץ לְקַחְתָּהּ –



וְהִיא חוֹלצָה וְיוֹרֶקֶת בְּפָנָי!
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/6654