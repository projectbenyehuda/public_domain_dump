


	
	יד [עוּרָה כְבוֹדִי]
	




עוּרָה כְבוֹדִי

לִדְרוֹשׁ פְּנֵי מַלְכִּי וְדוֹדִי





לִבִּי דְרָשׁ נָא

כַּיּוֹם בְּמַחְמַדֵּי נְעוּרִים

אוּלַי ל(עֶדְנָה)



יָשׁוּב כְּבוֹדִי כַּשְּׁחָרִים

בָּאוּ לְזִקְנָה

יָמַי וּשְׁנֵיהֶם סְפוּרִים

וּזְמַן פְּקִידִי

הָיָה וּבֶעָפָר יְסוֹדִי





רַבּוּ נְגָעַי

בִּרְבוֹת יְגוֹנַי וַעֲצָבַי

כִּי מִצְּלָעַי

נָדוּ כְצֵל עוֹבֵר אֲהָבַי

וּבְכֵן לְרֵעַי

יֶהְמוּ כְּכִנּוֹר כָּל קְרָבַי

אֶת דַּם כְּבֵדִי

אֶשְׁפּוֹךְ לְכַבּוֹת חֹם יְקוֹדִי





מֵרוֹב כְּאֵבִי

עֵינִי יְגָרֵשׁ אֶת דְּמָעָיו





כִּי נִחֲתוֹ בִי

חִצָּיו וְשָלַח בִּי נְגָעָיו

לָכֵן לְלִבִּי

חֵשֶׁק בְּמִכְתַּב שַׁעֲשֻׁעָיו

שָׂהְדִי וְעֵדִי

נַפְשׁוֹ וְנַפְשִׁי עִם מְאֹדִי





מַה זֶּה אֲקַוֶּה

אַחַר אֲשֶׁר גָּלָה כְבוֹדִי

אוֹ מָה אֲצַוֶּה

אַחַר אֲשֶׁר נִגְלָה יְסוֹדִי

עוֹד מָה אֲחַוֶּה

עָנְיִי וְשָׁלוֹם אֵין בְּיָדִי

דִּרְשׁוּ בְעוֹדִי

לִשְׁלוֹם לְבָבִי מִיְּדִידִי





קַצְוֵי אֲדָמוֹת

מָלֵא יְדִידִי מִכְּבוֹדוֹ

עָלָה מְרוֹמוֹת

שָׁכַח בְּנוֹת עַיִשׁ בְּיָדוֹ

עַל עָשׁ וְכִימוֹת

יָרוּם וְיִתְפָּאֵר בְּהוֹדוֹ

הַחֵן צְמִידִי

הַהוֹד וְהַיּוֹפִי רְבִידִי

אַנְשֵׁי מְקוֹמוֹ

הָלְכוּ לְאוֹרוֹ עַל נְתִיבוֹ

דָּרְשׁוּ שְׁלוֹמוֹ

אַךְ שָׁאֲלוּ חֵשֶׁק לְבָבוֹ

יַעְנוּ בְיוֹמוֹ

מֵאַהֲבָה כִּי יִשְׂמְחוּ בוֹ



אלסבת עידי



מן אגל הדא אלריס אליהודי.1









ליצחק בן אברהם  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/44758