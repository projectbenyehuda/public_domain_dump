


	
	רשות
	



[222]






יְעִירוּנִי בְשִׁמְךְ רַעֲיוֹנַי / וְיָשִׂימוּ חֲסָדֶיךְ
לְפָנַי -



הֱבִינוּנִי דְבַר נֶפֶשׁ יְצַרְתָּהּ קְשׁוּרָה בִי –
וְהִיא נִפְלָאת בְּעֵינַי!



וְלִבִּי רָאֲךְ וַיַּאֲמֵן בָּךְ - / כְּאִלוּ מָעֲמָד
הָיָה בְסִינַי.



דְּרַשְׁתִּיךְ בְחֶזְיוֹנַי - וְעָבַר / כְּבוֹדְךְ בִּי
וְיָרַד בַּעֲנָנִי.



5 הֱקִימוּנִי שְׂעִפַּי מִיְּצוּעַי לְבָרֵךְ שֵׁם
כְּבוֹדֶךְ אֲדֹנָי.






[222]





המשקל: המרובה. - רשות לברכו.

חתימת השם: יהודה.


יעירוני – משנת הסכלות. 2. הבינוני - עוררוני להבין;
נפלאת (תה' קיח, כג) - הפלא שבצירוף הנשמה האלהית והגוף השפל. 3, ולבי ראך - ראייה פנימית. במידה יתרה של כוח זה חוננו הנביאים. עיין “כוזרי” ד, ג:
…ושם [האלהים] למי שבחר מברואיו עין נסתרת רואה דברים בעיניהם לא
יתחלפו, ויקח מהם השכל ראיה על ענין הדברים ההם ולבותם. ומי שנבראה לו העין ההיא – הוא הפקח באמת בני אדם כעורים ויורם ויישירם אלה [הנביאים] מאין
ספק רואים העולם ההוא האלהי בעין הנסתרת; מעמד - שווה לבני ישראל שראו את
התגלות האלהים בעינם ממש. 4. בחזיוני - המשורר נרדם; וירד - שמי לד, ה. 5.
הקימוני - המשורר מתעורר ואץ לתפילת הבוקר “ברכו את ה' המבורך”, הנרמזת כאן
בסיום.











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/23110