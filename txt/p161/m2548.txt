


	
	משירת ערב (תרגומים)
	



משירת ערב (תרגומים) / יהודה הלוי

  

אַשִׁישׁוֹת מִבְּלִי יַיִן

  


אַשִׁישׁוֹת מִבְּלִי יַיִן כְּבֵדוֹת



וְהֵם חֶרֶשׂ כְּכָל‑חַרְשֵׂי אֲדָמָה



וְאוּלָם מָלְאוּ יַיִן – וְקַלּוּ



כְּמוֹ תֵקַל גְּוִיָּה בַּנְּשָׁמָה.


 

יוֹם שִׁעֲשַׁעְתִּיהוּ עֲלֵי בִרְכַּי

  


יוֹם שִׁעֲשַׁעְתִּיהוּ עֲלֵי בִרְכַּי



וַיַרְא תְּמוּנָתוֹ בְאִישׁוֹנָי,



נָשַׁק שְׁתֵּי עֵינַי מְתַעְתֵּעַ –



אֶת‑ תָּאֳרוֹ נָשַׁק וְלֹא עֵינָי!


  

נְקַלּוֹתִי וְדַלּוֹתִי לְפֵרוּד

 


נְקַלּוֹתִי וְדַלּוֹתִי לְפֵרוּד



צְבִי וַיִּהְיוּ כַצֵּל יְצוּרָי,



עֲדֵי שַׂבְתִּי וְלֹא מֵרֹב שְׁנוֹתַי



(וְהֵן עֵדַי – שׁנֵי חַיַּי מְגוּרָי!)



אֲבָל שַׂבְתִּי בְּבִגְדוֹ בִי, וְאִלּוּ



יְשִׁיבֵנִי – יְשׁוּבוּן לִי נְעוּרָי.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/2548