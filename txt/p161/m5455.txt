


	
	שאו שלום לרב הדור נשיאו (לרבי ברוך ב"ר יצחק)
	




שְׂאוּ שָׁלוֹם לְרַב הַדּוֹר נְשִׂיאוֹ



נְשִׂיא עֵדָה בְּחִיר מוֹעֵד קְרִיאוֹ



שְׁלוֹם תּוֹרָה וְלֹמְדֶיהָ אֲשֶׁר בּוֹ



תְּקוּמָתָם וְהִנָּשְׂאָם בְּשִׂיאוֹ



קְרָאוֹ הַזְּמָן חָכָם וְנָבוֹן



וְלוּ הֵבִין קְרָאָהוּ נְבִיאוֹ



נְוֵה צֶדֶק אֲשֶׁר צֶדֶק סְבִיבוֹ



וּבֵית קֹדֶשׁ אֲשֶׁר חָכְמָה מְלֹאוֹ.








את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/5455