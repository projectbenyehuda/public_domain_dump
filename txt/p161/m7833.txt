


	
	[פני אדום וצח]
	



[פני אדום וצח] / יהודה הלוי


פְּנֵי אָדֹם וְצַח / לְבָבִי לִבְּבוּ.



חֲמָסִי עַל צְבִי



נְתָנַנִי שְׁבִי,



בְּפֶרֶךְ יֵרְדְּ בִּי



וְלֹא נֶעְתַּר לְאָח / קְרָבָיו נִצְרְבוּ.      5



בְּמָה אֶתְנַחֲמָה –



וְהוּא יִתְנַחֲמָה



לְהָרְגֵנִי?, וּמָה



אֲיַחֵל, כִּי בְּפַח / פְּעָמַי עֻזְּבוּ?


הֲיָסוּר מַחֲלִי –?            10


וְגוֹלִי גוֹאֲלִי



לְבָבִי שָׂם צְלִי



וְעַפְעַפָּיו כְּאָח / בְּקִרְבִּי קָרְבוּ.



אֲבָל בִּשְׁתוֹת עֲסִיס


בְּפִיו וּבְתוֹר וְסִיס            15


וְנִטְפֵי מֵי רְסִיס



בְּדֹלַח לַח וְאַחְ- / לָמָה יֵחָֽשְׁבוּ.



"סְתָו עָבַר, וּבָא



זְמָן הָאַהֲבָה.


יְדִידִי, קוּם שְׁבָה            20


וְהַיָּגוֹן רְצַח / בְּכוֹסוֹת עָֽרְבוּ.



כְּבָר נֶהְפַּךְ זְמָן



לְרֵעַ נֶאֱמָן,



וְטַל עָבָיו כְּמָן



לְחוֹשֵׁק נֶאֱנָח / בְּבִכְיָם נָֽדְבוּ."       25



לְנֶגֶד מַחֲנֵה



יְדִידִים אֶעֱנֶה



בְּלֵבָב נַעֲנֶה:


נסים אלרוץ פאח / פקומו נשרבו






את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/7833