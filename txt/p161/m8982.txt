


	
	[יום נכספו נפשים וכלו]
	




יוֹם נִכְסְפוּ נְפָשִׁים וְכָלוּ



יַחַד פְּנֵי אֱלֹהִים בְּיוֹם חָלוּ וְחִלּוּ

הִיֵה וְאִם כְּיַמִּים לְשׁוֹנִי



אֵין מַעֲנֶה לְנֶגֶד מְעוֹנִי



רַק אֶדְרְשָׁה עֲבֹר עַל עֲוֹנִי

עֵינַי בְּכוֹת לְעֵינַי יְכַלּוּ



עֵת תַּחֲמוֹל אֱלֹהֵי לְךָ נִתְלוּ וְנֶחְלוּ

וַיִּדְמוּ לְאֵין חֹק בְּחֵיקִי



לִפְנֵי דְבִיר מְנָתִי וְחֶלְקִי



בּוֹ תַּאֲוַת לְבָבִי וְחִשְׁקִי

כִּי זָרְמוּ בְעָבִים וְדַלּוּ



בִּגְלַל בְּנֵי יְדִידָיו אֲשֶׁר נִגְלוּ וְהָגְלוּ

דַּי לִי נְשֹׂא עֳנִי בֶן אֲמָתִי



מָתַי יְעוֹרֲרָה קֵץ מְנָתִי



לִי גַּם אֲנִי וְאֶעְשֶׂה לְבֵיתִי

בַּיִת אֲשֶׁר יְסוֹדָיו יְגַלּוּ



נָכְרִים אֲהָהּ בְּנָקָם וְהֵחֵלּוּ וְכִלּוּ

הדִוֹי בְּשׁוּב לְקָדְשִׁי אֲרַנֵּן



עוֹד לֹא אֲקוֹנֲנָה שָׁם אֲקַנֵּן



תּוֹךְ חֵיק מְעוֹן אֱלֹהַי אֲשַׁנֵּן

יִגְדַּל שְׁמוֹ בְּפִיכֶם וְסֹלּוּ



דֶּרֶךְ לְאֵל אֲשֶׁר מַעֲשָׂיו נַעְלוּ וְגָדְלוּ.








את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/8982