


	
	שֶׁמֶשׁ וְיָרֵחַ לְעוֹלָם שֵׁרְתוּ
	




שֶׁמֶשׁ וְיָרֵחַ לְעוֹלָם שֵׁרְתוּ,



חֻקּוֹת בְּיוֹם וָלַיְלָה לֹא נִצְמְתוּ:



הֵם נִתְּנוּ אוֹתוֹת לְזֶרַע יַעֲקֹב



לִהְיוֹת לְעוֹלָם גּוֹי וְלֹא יִכָּרְתוּ.



אִם בַּשְׂמֹאל דּוֹחֵם – בְיָמִין קָרְבֶם,



אַל יֹאמְרוּ נוֹאָשׁ בְּעֵת יִתְעַוְּתוּ,



אַךְ יַאֲמִינוּ כִּי לְעוֹלָם הֵם וְכִי



לֹא יִשְׁבְּתוּ עַד יוֹם וְלַיִל יִשְׁבְּתוּ!
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/1504