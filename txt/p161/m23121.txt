


	
	בשתותו סם רפואה
	



[233]






אֵלִי רְפָאֵנִי וְאֵרָפֵא, / אַל יֶחֱרֶה אַפָּךְ
וְאֶסָּפֶה!



סַמִּי וּמֶרְקָחִי לְךָ – בֵּין טוֹב / בֵּין רַע, וּבֵין
חָזָק וּבֵין רָפֶה.



אַתָּה אֲשֶׁר תִּבְחַר וְלֹא אָנִי, / עַל דַּעְתְּךָ
הָרַע וְהַיָּפֶה.



לֹא עַל רְפוּאָתִי אֲנִי נִסְמָךְ – / רַק אֶל
רְפוּאָתְךָ אֲנִי צוֹפֶה.




המשקל: המהיר. - תרגום הכתובת הערבית שעל גבי שיר זה
בדיואן: “ואמר כאשר שתה משקה של רפואה”. 2. לך - שלך הם, פעולתם תלויה אפוא אך ורק ברצונך. 3. אתה - אתה הוא הבוחר, על דעתך (איוב י, ז) - שהרי יודע אתה.










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/23121