


	
	א [יְמוֹת עוֹלָם חִדְּשׁוּ]
	




יְמוֹת עוֹלָם חִדְּשׁוּ

זְמִירוֹת וּרְנָנִים

וְהַשָּׁעוֹת לָבְשׁוּ

לְבוּשׁ הוֹד וַעֲדָנִים

וְכָל פִּיּוֹת נִקְדְּשׁוּ

לְשֹוֹרֵר מוּכָנִים

עֲלֵי חָתָן רָחְשׁוּ

שְׁבָחָיו כָּל לְשׁוֹנִים

וְזִכְרוֹ בֵין בָּנִים

כְּבֹשֶׂם יָפֵיחַ

וְכָל אֲשֶר הוּא עֹשֶה

אֲדֹנָי מַצְלִיחַ





הֲמוּלַּת מֵרֵעִים

כְּהַיּוֹם נִצְמָדוּ

וּמַחְבֶּרֶת שׁוֹעִים

לְחָתָן נוֹעָדוֹ

לְזִכְרוֹ כִּי נָעִים

וְדוֹדָיו נֶחְמָדוּ

לְגִיל בֶּן שַׁעְשׁוּעִים

לְבֵיתוֹ תִצְעָדוּ

וְלוֹ מִסּוֹד מְרֵעִים

אֲדֹנָי יָנִיחַ

וּמִן יִתְרוֹן חֶלְקְךָ

תֵּדַע כִּי רְצוּיִים

פְּעָלֶיךָ וְזַרְעֲךָ

יְהִי מְלֹא הַגּוֹיִם

וּמִמְּעוֹן יֶשְׁעֲךָ

שְׁתֵה מַיִם חַיִּים

וְעִם לִבְּךָ נַסְּכָה

בְטוֹב וּרְאֵה חַיִּים

עִם הָאִשָּׁה אֲשֶׁר

אֲדֹנָי הוֹכִיחַ





דְּשֵׁנִים וּנְעִימִים

יְבַלוּ אֶת יְמֵיהֶם

וּמַחְשֶבֶת יָמִים

תְּהִי עַל חֶפְצֵיהֶם

וְנוֹדַע בָּעַמִּים

יְקָר צֶאְצָאֵיהֶם

וּמִמּוֹקְשֵי יָמִים

יְמַלֵט רַגְלֵיהֶם

וְיִפְנֶה וַאֲלֵיהֶם

בְּעַין חִין יַשְׁגִּיחַ





הֲמוֹן חָתָן יִשְׂגֶּה

וְטוֹבָתוֹ תֶרֶב

וְגַם לָרוֹב יִדְגֶּה

וְטוּבוֹ יֶעְרַב

וּמְשִׂנְאָיו יַגֶּה

וְאָהְלֵיהֶם יֶחְרַב

כְּמוֹ דָתוֹ יֶהְגֶּה

בְּבֹקֶר וּבְעֶרֶב

יִיטַב וּבְקֶרֶב

חֲצֵרָיו יַפְרִיחַ.1





שְׁבִיבֵי אֵשׁ תְּשׁוּקָתָךְ

בְּלִבִּי שִׁלְחוּ רָזוֹן

וְאָבְדוּ רַעֲיוֹנַי בָּךְ

וְאָז לֹא מָצְאוּ חָזוֹן

וְלָכֵן שָׂא עֲוֹן מִכְתָּב

אֲשֶׁר נִכְתַּב בְּחִפָּזוֹן.2




נוספים – בסוף דף היוצר










ולחתן איצ'א  ↩



שיר ידידות  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/44763