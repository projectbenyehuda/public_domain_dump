


	
	[מִינֵי חֲמֻדוֹת]
	




מִינֵי חֲמֻדוֹת, תַּעֲמִידוּ תוֹדוֹת, [מֵהֶם לְנַצֵּח]

וּלְהוֹדוֹת, וּמֵהֶם לָשִׁיר יְדִידוּת, תִּתְחַבֵּרְ(נָה), נְגִידוֹת,

וּתְדַבֵּרְנָה נִכְבָּדוֹת, זֹאת מְ(עַכֶּסֶת), וְזֹאת מְפַרְכֶּסֶת,

גְּדֻלָּה וְתוֹרָה, וְיַחַס וּמִשְּׂרָה, הַתּוֹרָה מִתְפַאֶּרֶת,

וְהַגְּדֻלָּה מִתְגַּבֶּרֶת, וְהַמִּשְׂרָה מִתְאַמֶּרֶת, וְהָעֲנָוָה

מִשְׂתָּרֶרֶת, רֹחַב הַלֵּב יִתְגָּאֶה, וְרֹחַב הַיָּד יִתְנָאֶה,

וְהַיַּחַשׂ יִתְרָאֶה, וְהַכָּבוֹד יִתְאַדַּר הַלֵּב יַשְׁבִּיר,

וְהַלָּשוֹן תַּגְבִּיר, וְהָעֵט יַחְבִּיר, וְהַקִּוֹל יַעֲבִיר, הוֹי

כָּל צָמֶא לְכוּ לַמַּיִם, מִנַּחֲלֵי הָאָרֶץ וּמִטַּל הַשָּׂמָיִם דבר

על כל… לְכָל חָכְמָה ומ… הות אֲשֶׁר… כִּי נִמְצָאוּ,… אותיו

נִפְלָאוּ, ורפא…… או, עִוְרִים… רבים רָאוּ, וִיעֵפִים

(בַּחוּ)צוֹת לֶחֶם מָצָ(אוּ), לֹא יִרְעֲבוּ וְלֹא יִצְמָאוּ.



(אֶשָּׂא) (כַ)נְפֵי שְׁחָרִים, וְאֶבְקַע מִשְׁבָּרִים, וְאֶרְקַע מִדְבָּרִים, וְנִרְדִּי יִתֵּן רֵיחוֹ,

נֶגֶד אֲדֹנָי וְנֶגֶד מְשִׁיחוֹ, אֶל מְשִׁיחַ אֲדֹנָי וּנְגִידוֹ,

שַׁרְבִיט הַזָּהָב בְּיָדוֹ, בְּחִיר אֲדֹנָי וִידִידוֹ, גְּבִיר הַדּוֹר

וַחֲסִידוֹ, יְסוֹד עוֹלָם וְעַמּוּדוֹ, סוֹד הַיְקָר וּכְבוֹדוֹ,

בַּשָּׁמַיִם עֵדוֹ, וּבַמְּרוֹמִים סָהֲדוֹ, וְכָל עַיִן תְּעִידוֹ, וְכָל

לָשׁוֹן תַּגִּידוֹ, מַעֲלָלָיו יְתַנּוּ מַהֲלָלָיו, וְהַכִּנּוֹר

יְנַגֵּן מֵאֵלָיו, הַחֵן מָשׁוּךְ אֵלָיו, וְהַחֶסֶד נָטוּי עָלָיו,…ך

נַחַל דְּבַשׁ נְחָלָיו, וּדְבַשׁ…… חבת נְחָלָיו,…טֶרֶף

שְׁחָלָיו,…מות הַשָּׁלוֹם כְּסָלָיו, בִּמְרוֹם הָרִים חֲיָלָיו,

וּבְצַלְמָוֶת לֹא סְדָרִים חֲלָלָיו, הַמַּזָּלוֹת… וְהַכּוֹכָבִים

עש…, כֵּלָיו, מוֹרִיָּה וְסִינָי, וְשַׂר צְבָא אֲדֹנָי,…

מְאוֹרִים, וְיַלְאוּ עֲדָנָיו יְאוֹרִים,…בָּחַר בּוֹ אֲדֹנָי

הִתְיַצֵּב בְּתוֹךְ הָעָם, וַיִּגְבַּהּ מִכָּל הָעָם, שָׁפַל… ביניו,

יָקַר בְּעֵינָיו אֲדֹנָיו, הַשָּׂר הַטִּפְסָר אֲשֶׁר רְבִיד הַזָּהָב עַל

צַוָּארוֹ, אֲשֶׁר הַמֶּלֶךְ חָפֵץ בִּיקָרוֹ, אֹהֵב טְהָר־לֵב חֵן

שְׂפָתָיו רֵעֵהוּ מֶלֶךְ יָצִיץ נִזְרוֹ, וְיָבוֹא עֶזְרוֹ, וְיָקוּם

אֲמָרוֹ, וְלֹא יָשׁוּב דְּבָרוֹ, כִּי אִם עָשָׂה אֶת אֲשֶׁר חָפֵץ

אֲדֹנֵנוּ וּגְאוֹנֵנוּ, מַחְמַד עֵינֵינוּ, וְנֹעַם…1







שָׁלוֹם רַב, וְיֵשַׁע יִקְרַב, לְאוֹר הַמַּעֲרָב, חֲכַם

עֵבֵר וַעֲרָב, מִגְדַּל עֹז בְּיוֹם קְרָב, וְצֵל חֶסֶד בְּעֵת שָׁרָב,

הַשֵׁם הַטּוֹב הַנֶּעֱרָב, [מ]שֶׁה הָרַב; אֲחִי הַנְּדִיבוֹת, וּמְאוֹר

הַלְּבָבוֹת, בֹּקֶר לֹא עָבוֹת, מֵנִיף גֶּשֶם נְדָבוֹת, וּמָלְאוּ פְנֵי

תֵבֵל תְּנוּבוֹת, יְדֵי חַסְדּוֹ מְשֻׁלָּבוֹת אֶל יְדֵי חֶסֶד אָבוֹת,

לַעֲרֹךְ בָּם קְרָבוֹת, לַאֲלָפִים וְלִרְבָבוֹת, כִּי יֵשׁ לַחֶסֶד

מוֹצָא, וְעֶזְרָה בְצָרוֹת נִמְצָא, רוּחַ אֱלֹהִים לְבָשַׁתְהוּ,

וְנֶפֶשׁ נְדִיבָה סְמָכַתְהוּ, כֵּן יִהְיֶה תָמִיד נֵר‑מַעֲרָבִי לֹא

יִכְבֶּה, וּשְׁלוֹמוֹ יִשְׂגֶּה וְיִרְבֶּה; מֵאֵת נִבְזֶה וְצָעִיר, לֵב

הַיְדִידוּת מֵעִיר, וְאֵשׁ הָאַהֲבָה מַבְעִיר, הָעוֹלֶה מִשֵׂעִיר;

לֵאוֹר בְּאוֹר רַבֵּי פְעָלִים, הֵם הַמְּאוֹרוֹת הַגְּדוֹלִים, חַכְמֵי

מַעֲרָב סְפָרַד, לִבִּי לְזִכְרָם יִתַּר וְיֶחֱרַד; וּמֵאָז אָסַרְתִּי

רִכְבֵי יְדִידוּת, וַיְנַהֲגֵנִי הַזְּמָן בִּכְבֵדוּת; וְאוּלָם

שַׂמְתִּי פָנַי אֶל נֹכַח קְדוֹש אֲדוֹנָי, וָאֶתְנַהֲלָה לְאִטִּי

לְבַקְשָׁם, זְעֵיר שָׁם זְעֵיר שָׁם; עַד הַגִּיעִי אֶל קְצֵה גְלִילָם,

וְלֹא הֻרְשֵׁיתִי לָגֶשֶת אֶל גְּבוּלָם; אַךְ הַזְּמָן גִּלָּה,

לְבִלְתִּי יַעֲשֶׂה כָלָה; בְּבֵית גֵּרוּתִי סְעָדַנִי, וּבְשִׁירֵי

יְדִידוּת רְפָדַנִי; וַיַּשְׁבִּיעֵנִי בְּיֵין דֹּדִים, אַחַר

שָׂבַעְתִּי נְדוּדִים; וָאֶתְחַכְּמָה לְנַגֵֹן בַּגְּבִיעִים,

מִשֹׁוֹרֲרִי שִׁיר נָעִים; וָאֶהִי מְנַגֵּן נְגִינָתָם, שִׁירָה לְשַׂר

צִבְאוֹתָם; נָתַתִּי תְחִלַּת הַשִּׁירָה, לוֹ לְמַחְשְׁבוֹת לֵב

אָעִירָה, וְיֵּיטִיבוּ נַגֵּן בְּרֵאשִׁיתָהּ, וַתִּבְצַר מֵהֶם

אַחֲרִיתָהּ, וַיִּתְפָּאֲרוּ עָלַי לֵאמֹר, הִנֵּה הַחִיּלֹונוּ וְאַתָּה

תִגְמֹר, וָאֹמר לָהֶם חָלִילָה, אִם אַרְחִיב וְאִם אַגְדִּילָה, וְלֹא

אֶשְׂתָּרֵר כְּשֶׁאֵינִי יוֹדֵעַ, פֶּן יְחַסְּדֵנִי שׁוֹמֵעַ, כִּי אֶת

רַגְלִים רַצְתִּי וַיַּלְאוּנִי, וְאֵיךְ אֲתַחֲרֶה סוּסִים

יְבַיְּשׁוּנִי, וְאַף כִּי כְבַד פֶּה וּכְבַד לָשׁוֹן אֲנִי, תַּרְבּוּת

… ין לִישׁוֹן, נועז……. ופה……..ה.ונ…….. לִשְׁאֹל
הִקְשִׁיתֶם.2











נכתב אל שמואל הנגיד ז"ל עם השיר אשר ראשיתו אמר  לצבא שחקים.  ↩



ממכתב לר' משה אבן עזרא  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/44765