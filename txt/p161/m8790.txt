


	
	[נשמת ידועי חליים אנשי מכאובות מימי קדמוני]
	




נִשְׁמַת יְדוּעֵי חֳלָיִים אַנְשֵׁי מַכְאֹבוֹת מִימֵי קַדְמוֹנָי



תְּיַחֶדְךָ יוֹם הִזְכַּרְתָּ לְבֶן-עֲמָלֵק רֹאש אֹיְבַי וּמוֹנָי



יִזָּכֵר עֲוֹן אֲבֹתָיו אֶל אֲדֹנָי

נִשְׁמַת הַמְחַכִּים רַחֲמֵי אֵל יוֹם צַר לְאַבְּדָם פּוּר הִפִּיל



תְּהַדֶּרְךָ הָעֵת קָרָאתָ זֹאת לֹא זֹאת רַחֲמֵי עוֹלָם לְהַכְפִּיל



הַשָּׁפָלָה הַגְבֵּהַּ וְהַגָּבֹהַּ הַשְׁפִּיל

נִשְׁמַת וָלָד גֹּרַשׁ מִבֵּית אָבִיו וּמֵחֶדֶר הוֹרָתוֹ



תְּוָעֶדְךָ וְאַף גַּם זֹאת בִּהְיוֹתְךָ עֹז אֱיָלוּתוֹ



וְיָרֹם מֵאֲגַג מַלְכּוֹ וְתִנַּשֵּׂא מַלְכוּתוֹ

נִשְׁמַת דְּחוּיִים מִפְּנֵי כְפִירִים כִּמְעַט נָטָיוּ רַגְלֵיהֶם



תְּדַגֶּלְךָ דַּבֵּר עַל לִבָּם כִּי לֹא מַחְשְׁבוֹתַי מַחְשְׁבוֹתֵיהֶם



דְּבַר מִי יָקוּם מִמֶּנִּי וּמֵהֶם

נִשְׁמַת הֲדוּפִים רְדוּפִים אֹהֶל מַחֲמַדֵּיהֶם שֻׁדָּד



תְּהַדֶּרְךָ הַדֹּרֵךְ גַּת לַעֲתִידִים לִקְרֹא עֲלֵיהֶם הֵידָד



הֵמָה כָּרְעוּ וְנָפָלוּ וַאֲנַחְנוּ קַמְנוּ וַנִּתְעוֹדָד

נִשְׁמַת פֹּעֲלֵי רְצוֹנְךָ בְּכָל מַאֲוַיָּם



תְּפָאֶרְךָ הֵם וּבְנֵיהֶם גִּזְעָם וּפִרְיָם



אֹמְרִים וְאִלּוּ פִינוּ מָלֵא שִׁירָה כַיָּם.


לפרשה זכור






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/8790