


	
	[ייטב בעיניך נעים שירי ומיטב מהללי]
	



יִיטַב בְּעֵינֶיךָ נְעִים שִׁירִי / ר' יהודה הלוי


יִיטַב בְּעֵינֶיךָ נְעִים / שִׁירִי וּמֵיטַב מַהֲלָלִי,



הַדּוֹד, אֲשֶר הִרְחִיק נְדוֹד / מִנִּי, לְרֹעַ מַעֲלָלִי –



וָאֲַחֵזק בִּכְנַף יְדִי‑ / דוּתוֹ וְהוּא נוֹרָא וּפֶלִי.



דַּי לִי כְּבוֹד שִׁמְךָ, וְהוּא / חֶלְקִי לְבַד מִכָּל‑ עֲמָלִי,



הוֹסֵף כְּאֵב – אוֹסִיף אֲהֹב, / כִּי נִפְלְאָה אַהְבָתְךָ לִי!
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/3829