


	
	[יגילון באור מזרחך יום חילך]
	




יְגִילוּן בְּאוֹר מִזְרָחֲךָ יוֹם חֵילְךָ



הֲמוֹנִים דְּבֵקִים בָּךְ שְׁכוּנֵי צִלְּךָ



וְלַעְטֹף לְפָנֶיךָ עֲנִיֵּי חֶדְלְךָ



דְּבָרִים יְבִיאוּן לְהֲדֹמֵי רַגְלְךָ



הֲלִיכוֹת מְעַט מִקְדַּשׁ יְשַׁחֵר חֶבְלְךָ



הֲלֹךְ אַחֲרֵי צִדְקָךְ שְׁמֹעַ קוֹלְךָ



לְיֵשַׁע מְשִׁיחָךְ צֵא וְלַעְזֹר לוֹ לְכָה



וְתִזְכֹּר יְמֵי עוֹלָם בְּסָבְלוֹ עֻלְּךָ



יְמֵי קֵץ גְּאַלְתָּהוּ זְרוֹעַ מָשְלְךָ



חֲשָׂף נָא כְמֵאָז לוֹ וְהָרֵם דִּגְלְךָ



וְנִשְׁמַת אֱנוֹשׁ עַל זֹאת בְּפִי כָל חֵילְךָ



תְּרַנֵּן בְּרֹן כּוֹכְבֵי מְאֹרֹת הִלְּךָ.








את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/8975