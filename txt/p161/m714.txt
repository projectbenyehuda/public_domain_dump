


	
	לִקְרַאת מְקוֹר חַיֵי אֱמֶת
	




לִקְרַאת מְקוֹר חַיֵי אֱמֶת אָרוּצָה ‑

עַל כֵּן בְּחַיֵי שָׁוְא וְרִיק אָקוּצָה.

לִרְאוֹת פְּנֵי מַלְכִּי מְגַמָּתִי לְבַד,

לֹא אֶעֱרֹץ בִּלְתּוֹ וְלֹא אַעְרִיצָה,

מִי יִתְּנֵנִי לַחֲזוֹתוֹ בַחֲלוֹם!

אִישַׁן שְׁנַת עוֹלָם וְלֹא אָקִיצָה.

לוּ אֶחֱזֶה פָנָיו בְּלִבִּי בַיְתָה ‑

לֹא שָׁאֲלוּ עֵינַי לְהַבִּיט חוּצָה.
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/714