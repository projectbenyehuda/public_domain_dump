


	
	[יעבור עלי רצונך כאשר עבר חרונך]
	




יַעֲבֹר עָלַי רְצוֹנְךָ / כַּאֲשֶׁר עָבַר חֲרוֹנְךָ,



הַלְעוֹלָמִים עֲוֹנִי / יַעֲמֹד בֵּינִי וּבֵינְךָ?



וַעֲדֵי מָתַי אֲבַקֵּשׁ / אוֹתְךָ עִמִּי – וְאֵינְךָ?



דָּר בְּכַנְפֵי הַכְרוּבִים / הַפְּרוּשִׂים עַל אֲרוֹנְךָ,



הֶעֱבַדְתַּנִי לְזָרִים – / וַאֲנִי כַנַּת יְמִינְךָ.



גּוֹאֲלִי, לִגְאֹל הֲמוֹנֵי / רוּם וְהַשְׁקֵף מִמְעוֹנְךָ!








את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/8736