


	
	[לכם בני ציון הכואבים]
	




לָכֶם בְּנֵי צִיּוֹן הַכֹּאֲבִים



לָכֶם דְּמָעוֹת עֵינַי שֹׁאֲבִים

יִקְרַע סְגוֹר לִבִּי חֵץ מֹחֲצָי



עַד כִּי מְלֹא חֻבִּי אֵיד לֹחֲצָי



מִדְרָךְ אֲשַו גַּבִּי לִמְנַאֲצָי

כָּל יוֹם מְרֹרוֹת עָלַי כֹּתְבִים



לָבֹז יְגִיעִי יַחַד סֹבֲבִים

הָלַךְ בְּלֹא חֶמְדָּה כָּל מַחֲמַד



עֵינָי וְהוּחַדָּה חֶרֶב שְׁמָד



עָלָי וְאֵין נֶגְדָּה לִי מַעֲמָד

בֵּין לֹהֲטִים עוֹלָלַי שֹכְבִים



וּבְנֵי אֲמָתָם בָּהֶם רֹהֲבִים

וַיִּתְּנוּ עָלַי קוֹל כַּאֲרִי



מִכָּל נָעִים אֵילַי מָנְעוּ פְרִי



וַיָּחְשְׂפוּ שוּלַי לִקְשֹׁר מְרִי

וּלְהַאֲבִידִי תָּמִיד חֹשְׁבִים



לָכֵן בְּקִרְבָּם קִבְרִי חֹצְבִים

……..


……..

……..

……..

……..


הִנֵּה וְאִם אֶתְכֶם שַׁתִּי שְׁבִי



עוֹד אֶזְכְּרָה לָכֶם בְּרִית אֹהֲבִי



אָשוּב לְהַנְחִילְכֶם אֶרֶץ צְבִי

וּבְזֹאת בְּחַנְתִּיכֶם בֵּין אוֹיְבִים



לָדַעַת הֲיִשְכֶם אֹתִי אֹהֲבִים.

לשבת חזון







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/8702