


	
	[שלום לך הר העברים]
	




שָׁלוֹם לְךָ, הַר הָעֲבָרִים, / שָׁלוֹם לְךָ מִכָּל‑עֲבָרִים!



בָּךְ נֶאֱסַף מִבְחַר אֱנוֹשׁ / וַיְהִי בְךָ מִבְחַר קְבָרִים.



אִם לֹא יְדַעְתָּהוּ, שְׁאַל / יַם‑סוּף אֲשֶׁר נִגְזַר גְּזָרִים,



וּשְׁאַל סְנֶה וּשְׁאַל לְהַר / סִינַי – יְשִׁיבוּךָ אֲמָרִים:



“הַנֶּאֱמָן עַל מַלְאֲכוּת / הָאֵל, וְהוּא לֹא אִישׁ דְּבָרִים.”



אִם הָאֱלֹהִים עוֹזְרִי – / עָלַי לְשַׁחֶרְךָ נְדָרִים.








את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/9060