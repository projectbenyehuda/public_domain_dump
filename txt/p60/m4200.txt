


	
	לאמי
	




מִנַּיִן לָמַדְתְּ לִמְחוֹת דְּמָעוֹת?

לָשֵׂאת הַכְּאֵב בַּחֲשַׁאי?

בְּסֵתֶר לִבֵּךְ לְהַטְמִין הַתְּלֻנָּה,

הַסֵּבֶל, הַבְּכִי, הַדְּוָי…


  


שִׁמְעִי אֶת הָרוּחַ!

בְּלוֹעַ פָּתוּחַ

שׁוֹאֶגֶת בְּגַיְא וְהָרִים.

רְאִי אֶת הַיָּם – בְּקֶצֶף וְזַעַם

מַצְלִיף אֶת עִנְקֵי הַסְּלָעִים.


  


הַטֶּבַע כֻּלּוֹ רוֹעֵשׁ וְגוֹעֵשׁ

פּוֹרֵץ כָּל גָּדֵר וְצוּרָה…

מִנַּיִן הַשֶּקֶט הַזֶּה בְּלִבֵּךְ?

מִנַּיִן לָמַדְתְּ גְּבוּרָה?


  

נהלל 15.1.1941






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/4200