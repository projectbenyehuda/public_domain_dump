


	
	לָמוּת?...
	




לָמוּת… צְעִירָה… לָמוּת… לֹא, לֹא רָצִיתִי…



אָהַבְתִּי אֶת הַשֶׁמֶשׁ הַחַמָּה,



הָאוֹר, הַשִּׁיר, נִיצוֹץ שֶׁל זוּג עֵינַיִם,



וְלֹא רָצִיתִי הֶרֶס, מִלְחָמָה.



לֹא. לֹא רָצִיתִי.


 


אַךְ אִם נִגְזַר עָלַי לִחְיוֹת הַיּוֹם



בְּשֶׁפֶךְ דָּם, בַּהֶרֶס הָאָיֹם,



אַגִּיד: בָּרוּךְ הַשֵּׁם בְּעַד הַזְּכוּת



לִחְיוֹת, וּבוֹא תָבוֹא שָעָה לָמוּת



עַל אַדְמָתֵךְ אַרְצִי, מוֹלַדְתִּי.


  

נהלל, 5.5.1942






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/1975