


	
	גרעין
	



גַּרְעִין / חנה סנש




גַּרְעִין נָפַל, נִזְרַע, גַּרְגִּיר צָהֹב,



לֹא בֵּין סְלָעִים, לֹא עַל מִרְצֶפֶת רְחוֹב.



קִלְטִי אוֹתוֹ – שִׁכְבַת עָפָר שָׁחוֹר,



כַּסִּי אוֹתוֹ מִפְּנֵי לַהַט וּכְפוֹר,



גַּרְעִין חַיִּים סְגוּרִים בְּתוֹךְ קְלִפָּה.



מִסּוֹד אֵין-סוֹף, גַּרְגִּיר קָטָן, טִפָּה.



תַּחַת עָפָר נִלְחָץ, יְחַכֶּה לְרֶמֶז,



לְאוֹת אָבִיב, לְקֶרֶן-אוֹר, לְשֶׁמֶשׁ,



לְיוֹם


  

24.12.1942






את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/8000