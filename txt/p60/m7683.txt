


	
	[אֵינֵךְ בָּדָד...]
	




אֵינֵךְ בָּדָד. הִנֵּה הַיָּם שֶׁלָּךְ

הוּא יִשְׁאָלֵךְ בְּזִמְזוּמוֹ הָרַךְ

עַל חֲלוֹמוֹת דַּרְכֵּךְ, עַל תִּקְווֹתַיִךְ.

חִכּוּ לְעֵת בּוֹאֵךְ – חִכּוּ כֻּלָּם:

הַחוֹף, הַחוֹל, סְלָעִים, גַּלִּים וָיָם,

יָדְעוּ-יָדעוּ: בְּלֵיל אָפֵל תָּבוֹאִי.

וּבַמָּרוֹם, אַלְפֵי עֵינֵי שָׁמַיִם,

הֵן מְבִינוֹת חַבְרוֹתֵיהֶן הַשְּׁתַּיִם

אֲשֶׁר גּוֹנְבוֹת מִיָּם אֵין-סוֹף – דֶּמַע.


  

קיסריה, 7.1943






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/7683