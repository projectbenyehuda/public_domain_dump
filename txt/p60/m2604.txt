


	
	לְאִמָּהוֹת בַּגּוֹלָה
	




יוֹם וְיוֹמַיִם, שָׁבוּעַ, שְׁבוּעַיִם,



שָׁנָה וְשָׁנִים – לְחַכּוֹת.



לְמִכְתָּב, לְשׁוּרָה, לְאוֹת.


  


בְּלֵילוֹת לְאֵין-סוֹף



לֶאֱגֹר, לֶאֱסֹף



תְּמוּנוֹת-בַּלָּהוֹת.


  


לְהַסְתִּיר בְּיַמִּים



אֲיֻמִּים שֶׁל דָּמִים



דִּמְעָה. –


  


מַה נּוּכַל לְהָשִׁיב?



רַק מַבָּט, רַק הַנִּיב:



אִמָּא!


  
שדות-ים,  18.5.1942







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/2604