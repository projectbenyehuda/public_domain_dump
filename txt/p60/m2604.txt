


	
	לאמהות בגולה
	



לְאִמָּהוֹת בַּגּוֹלָה / חנה סנש


יוֹם וְיוֹמַיִם, שָׁבוּעַ, שְׁבוּעַיִם,



שָׁנָה וְשָׁנִים – לְחַכּוֹת.



לְמִכְתָּב, לְשׁוּרָה, לְאוֹת.

בְּלֵילוֹת לְאֵין-סוֹף



לֶאֱגֹר, לֶאֱסֹף



תְּמוּנוֹת-בַּלָּהוֹת.

לְהַסְתִּיר בְּיַמִּים



אֲיֻמִּים שֶׁל דָּמִים



דִּמְעָה. –

מַה נּוּכַל לְהָשִׁיב?



רַק מַבָּט, רַק הַנִּיב:



אִמָּא

שדות-ים, 18.5.1942


לדף
הראשי של
פרויקט
בן-יהודה






את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/2604