


	
	חלום חלם ידיד נפשי בשחר
	




חֲלוֹם חָלַם יְדִיד נַפְשִׁי בְּשַׁחַר,



וּפִתְרוֹנוֹ יְהֶא טוֹב לָך וְנָעִים.



בְּתוֹרָה שִׂכְלְך נִדְבָּק וּבָחַר,



וְנַפְשָׁך חָדְלָה מִכָּל פְּשָׁעִים.



וְנִדְרָך שַׁלְּמָה, אַל נָא תְּאַחַר,



וְתַצִּיל גּוּפְך מִכָּל פְּגָעִים.



רְצוֹן אֵל חַי אֲשֶׁר לִוָּוך וְסָחַר,



עֲלֵי אוֹהָלְך מִצֵּיד רְשָׁעִים.



שְׁבָה בִּמְקוֹם חֲכָמִים לָך יְבוּחָר,



וְאָז יִהְיוּ לְך אַחִים וְרֵעִים.



בְּלֵצִים תִּמְאֲסָה אָחִי וְתִתְחַר,



אֲשֶׁר הֵמָּה בְּמַעְשֵׂיהֶם גְּרוּעִים.



זְכוֹר יוֹם דִּין אֲשֶׁר לִבָּם יְחַרְחַר,



וְעוֹרוֹתָם יְזוּרֶה בָּם נְגָעִים.



יְחִי לִבָּך בְּחֵן תּוֹרָה וְתִּבְחָר,



וְתִיקָּרֵא נֵטַע שַׁעֲשׁוּעִים.



וְשָׁלוֹם עַל עֲדַת רֵעִים וְאַחִים,



כְּמוֹ נָהָר מְרַוֶּוה לַזְּרָעִים.


 






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/1771