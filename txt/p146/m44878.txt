


	
	יָהּ וּמֵקִים
	



בקשה. הכתובת: תפילה לכל צורך וקדושתה כמו השם הראשון






יָהּ וּמֵקִים דַּלִּים הַמְרַחֵם יִשְׂרָאֵל וְאָמַר יִקְרָאֵנִי ואֶעֱנֵהוּ

הָרוֹעֶה יִשְׂרָאֵל בָּרוּךְ שֵׁם כְּבוֹד מַלְכוּתוֹ לְעוֹלָם וָעֶד

יְהִי רָצוֹן מִלְּפָנֶיךָ יְוֹיָ אֱלֹהַי וֵאלֹהֵי אֲבוֹתַי

יָחִיד וּמֶלֶךְ דָּגוּל הַמְשַׂגֵּב יוֹדְעֶיךָ

וְגוֹאֵל יִשְׂרָאֵל וּמוֹשִׁיעַ, הַמַּצִּיל יְרֵאֶיךָ

שֶׁתַּצִּילֵנִי מִכָּל אוֹיֵב וְצָר וְשׂוֹנֵא וּמִכָּל פַּחַד וּמִפְחָד

וּמֵחֳלָאִים רָעִים וּמֵחֲלוֹמוֹת רָעִים וּמֵחֲלוֹמוֹת מְבוֹהָלִים

וּמֵעוֹנֶשׁ הַדִּין וּמִכָּל חֵטְא וְעָווֹן וְאַשְׁמָה וָפֶשַׁע

וּמִמִּיתָה מְשֻׁנָּה וּמִמִּיתָה אַכְסַנְיָא וּמִמִּיתָה חֲטוּפָה

וּמִן הָעַנְיוּת וְהַדַּלּוּת וְהַשִּׁפְלוּת וְהַגָּלוּת וְהַטִּלְטוּל

וּמֵרְעָבוֹן וּמֵצִמָּאוֹן וּמֵעֵרוֹם וְעֶרְיָה

וּמִכָּל בּוּשָׁה וּכְלִמָּה וּמֵחֶרְפַּת אָדָם וּבְזוּי עָם

וּמִכָּל נֶגֶף וּמִכְשׁוֹל וְעָווֹן וּמִכָּל שֵׁד וְרוּחַ רָעָה

וּמִכָּל נֶזֶק וּמַזִּיק וְקֶטֶב מְרִירִי



וּמִלִּילִית וּמֵאָגְרַת בַּת מָחֳלַת עִם י״ח רִבּוֹא מַלְאֲכֵי חַבָּלָה



וּמִלִּילִין וְשֵׁדִין וְרוּחִין בִּישִׁין, זְכָרִים וּנְקֵבוֹת טוּמְטוֹם וְאַנְדְּרוּגִּינוֹס

וּמֵחִלּוּל הַשֵּׁם וּמִשִּׂנְאַת חִנָּם וּמִשִּׂנְאַת הַבְּרִיּוֹת

וּמִכָּל צָרָה וְצוּקָה וּמִכָּל כְּאֵב

וּתְנֵנִי לְחֵן לְחֶסֶד וּלְרַחֲמִים וּלְאַהֲבָה בְּעֵינֵי כָּל רוֹאַי וּבְלֵב כָּל מַזְכִּירַי

לְמַעַן שְׁמֶךָ הַגָּדוֹל וְהַקָּדוֹשׁ יָהּ וְקָדוֹשׁ

הוּא יָחִיד וּשְׁמוֹ יְוֹיָ וְחָסִיד, הַמֶּלֶךְ יִתְבָּרֵךְ וְיִתְעַלֶּה

בָּרוּךְ שֵׁם כְּבוֹד מַלְכוּתוֹ לְעוֹלָם וָעֶד:









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/44878