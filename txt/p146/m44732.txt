


	
	בְּרִית מִילָה
	



ו. מילה

החתימה: אלשבזי; טור 27: שלום בן יוסף.






בְּרִית מִילָה לִשְׁמוֹנַת יָמִים

שֶׁקִּבֵּל אֵיתָן אִישׁ תָּמִים:





אַבְרָהָם הוּא אַב הֲמוֹן גּוֹיִם

וְכָל זֶרַע יְשָׁרִים וּנְקִיִּים

בְּנֵי יַעֲקֹב חֶלְקָם בְּעֵץ חַיִּים

מַעֲלָתָם רָמָה עֲלֵי רָמִים:





לָהֶם סוֹד תּוֹרָה וְגֵַם חֻקִּים

וּמִשְׁפָּטִים נָאִים וְצַדִּיקִים

נִבְחָרִים לָאֵל וְנֶחְשָׁקִים

מַשְׁפִּילִים שָׂעִיר אִישׁ דָּמִים:





שִׁבְטֵי יָהּ כָּל הַשְּׁנֵים עָשָׂר

לָהֶם סוֹד מִילָה בְּטוֹב נִמְסָר

מְנָת צוּרָם לֹא יִמְשְׁלָה בָם שָׂר

וַחֲכָמִים הֵמָּה מְחֻכָּמִים:





בַּשַּׁבָּת הֻתָּר בְּרִית מִילָה

טוֹב הַיְּסוֹד וּמַלְכוּת לְהַקְבִּילָה

עֵת דּוֹדִים שִׂמְחָה וְגַם גִּילָה

בִּדְבָרִים רָזִים וְנֶעְלָמִים:





זוֹ מִצְוַת אַבְרָם אֲשֶׁר קִבֵּל

מָל אַחַר מֵאָה וְגַם סָבַל

שָׂטָן רָע הִחְלִישׁ וְגַם בִּלְבֵּל

גָּבַר עַל אוֹיְבִים וּמַשְׂטִימִים:





יְשַׁר לֵבָב אִם יִוָּלֵד מָהוּל

הַטֵּף דָּם צָרִיךְ כְּנֵר יָהוּל

וּמְקַטְרֵַג יִתְגָרְשָׁה בָּהוּל

וּלְבָרוּךְ לֹא יִצְרְכָה מַתְמִים:





שָׁלוֹם בֶּן יוֹסֵף בְּשִׁיר צָלַח

וּתְשׁוּרָה לִמְאַהֲבָיו שָׁלַח

מַזְכִּירוֹ מִצְוַת בְּרִית מֶלַח

עַל לִבָּם דָּת יוֹצְרָם שָׂמִים:





אֶחְתּוֹם שִׁיר צוּרִי שְׁהוּא מִגְדָּל

עוֹז עַמּוֹ אֵיתָן אֲשֶׁר נִבְדָּל

חֶלְקִי יָהּ עִם בְּנֵי חָדָל

בַּעֲלֵי חֵן זַכִּים וְנִשְׁלָמִים:









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/44732