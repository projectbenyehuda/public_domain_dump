


	
	שַׁבָּת מְנוּחָה הִיא
	



חתימה: שלם בן יוסף






שַׁבָּת מְנוּחָה הִיא לִבְנֵי סְגֻלָּה

מַה טּוֹב וּמַה נָּעִים בּוֹאֵךְ בְּחֶמְלָה:





לִבִּי בְּיוֹם שַׁבָּת יָבִין בְּחִידוֹת

גַּם מִתְּמוֹל אָכִין שָׁלֹשׁ סְעוֹדוֹת

אַזְכִּיר שְׁבָח לָאֵל אַרְבֶּה לְהוֹדוֹת

וַאְזַמְּרָה בִּשְׁבַח וּדְבַר תְּהִלָּה:





מִיוֹם אֲשֶׁר בָּרָא שׁוֹכֵן שְׁחָקִים

אֶרֶץ וְשָׁמַיִם כּוֹנֵן וְהֵקִים

וּבְיוֹם שְׁבִיעִי נָח וַיְצַו חֲשוּקִים

שִׁמְרוּ לְיוֹם שַׁבָּת כָּל הַקְּהִלָּה:





בּוֹ כֻלְכֶם תִּהְיוּ יַחַד שְׂמֵחִים

יִהְיְֶה שְׂכַרְכֶם רָב לֵידַע נְכוֹחִים

בּוֹ תִדְרְשׁוּ כָל סוֹד תַּרְבּוּ שְׁבָחִים

תִּזְכּוּ וְתָבוֹאוּ צִיּוֹן בְּצַהְלָה:





נִסְל אלנַּבִי יַעְקוּבּ פִי אלסַּבְת מַערוּף

פִי גֻ׳מְלַת אלְעַאלַם מַשכּוּר וַמַוְצוּף



קַד דַ׳א דַלִיל וַאגִ׳ב פִי סִר מַכּשוּף

מַן יַכְ׳רֻקֹהּ אַוְגַ׳ב חַצְבֻּן וִקַתְלַא:

[זרע הנביא יעקב נודע ביום שבת

בכל העולם מהולל ומשובח

הרי זו הוכחה ניצחת בסוד גלוי

המחלל אותה חייב סקילה ומיתה:]





יָה מִמְּכוֹן שִׁבְתָּךְ תַּשְׁגִּיחַ וְתִרְאֶה

עַם דָּל אֲשֶׁר גָּלָה חָלוּשׁ וְנִכְאֶה

תַּשְׁמִיד לְאִישׁ שָׂעִיר בָּזוּי וְגֵאֶה

תִּזְכֹּר זְכוּת אָבוֹת תִּשְׁמַע תְּפִלָּה:





וַאעִידַנַא יַא רַבּ פִי חַיְת׳ כֻּנַּא

וִאדְ׳כֻר לַנַא עַהְדַךּ פִי מַא וֻעִדנַא

וִאזִיל כֻּלּ הַמֻּן גַמֻּן וּמִחנַא

יַא מַן לַנַא פִי אלטּוּר נוּרַךּ תִגַ׳לַּא:



[השיבנו ה׳ למקום שהיינו

וזכור לנו בריתך כפי שהובטח לנו

והסר כל צער, יגון ונגישה

אתה אשר בהר נגלה עלינו אורך]





סֻבְּחַאן רַבּ אלְג׳וּד אלְפַרְד אלַאוְחַד

דִ׳י כַ׳ץ בַּנִי אלְאַסְבַּאט שַרַף וִזַיַד

וַאעְטַא לַנַא אלתַּוְרַאת תַחְכֻּם וְתַשְהַד

פִי דַרְסְהַא יֻעְרַף נַהְיֻן וּפִעְלַא:



[ישתבח האל הטוב היחיד המיוחד

אשר בחר בבני השבטים, כיבדם ורוממם

ונתן לנו את התורה למשפט ולעדות

בלימודה ייוודעו מצוות עשה ולא תעשה:]





פִּתְאֹם שְׁלַח יִנּוֹן יִרְעֶה לְצֹאנָךְ

לִכְלַל עֲדַת קֹדֶשׁ תָּחִישׁ רְצוֹנָךְ

תִּמְשׁוֹךְ לְעַמֶּךָ חַסְדָּךְ וְחִנָּךְ

תִּמְחֶה פְשָעֵינוּ תַּרְבֶּה מְחִילָה:









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/45035