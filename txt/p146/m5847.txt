


	
	אמת השיג חמוד נפשי ומנה
	



אֱמֶת הִשִּׂיג חֲמוּד נַפְשִׁי וּמָנָה / ר' שלום שבזי

בהשׂג ענן בלא לקיון




אֱמֶת הִשִּׂיג חֲמוּד נַפְשִׁי וּמָנָה



בְּאָרְבִי סָר יְהִי לִקְיוֹן לְבָנָה



לְבוּשׁ אָדוֹם וְשָׁחוֹר זֶה גְּוָונוֹ



וּבְמַעְרָב סְמֹאל בָּא וְחָנָה



שְׁדַי גִּבּוֹר וּמִלְחָמָה יְקַטְרֵג



לְמוּל מִזְרָח וְגַם אָנֶה וְאָנָה



בְּמָוֶת יִפְּלוּ בַּעְלֵי עֲמָקִים



וְהַצָּפוֹן לְקָחוֹ לוֹ לְמָנָה



יְעוֹרֵר שָׁם חֳלָאִים בַּגְּשָׁמִים



שְׁתֵה דּוֹדִי לְךָ חֶמאָה יְשָׁנָה



מְעוּלֶּה מֵחֳלִי מָרָה אֲדוּמָּה



שְׁתִיַּית יוֹם הֲלוֹא הוֹעִיל לְשָׁנָה



שְׁלוֹם הָאֵל יְחַיֵּינוּ בְּחַסְדּוֹ



וְיַעְלֵינוּ לְקִרְיָה נֶאֱמָנָה



תְּנָה מֵחַסְדְךָ עָלַי מְשׁוּלָּם



וְלִבִּי שָׂשׂ בְּחָכְמָתָךָ וְקָנָה



אֲיֶלֶת חֵן מְבַקֶּשֶׁת שְׁלוֹמָךָ



וְלַחָכְמָה בְּלִיבָּךָ יֵשׁ הֲכָנָה







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/5847