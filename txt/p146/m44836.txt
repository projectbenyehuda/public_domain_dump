


	
	מֶלֶךְ רַב
	



החתימה: משתא






מֶלֶךְ רַב לַכֹּל וְאֵין זוּלָתֶךָ

הוֹפִיעַ בְּרָצוֹן עַל עַם קָדְשֶׁךָ

וְנַחֵם אֲבֵלֵיהֶם בְּחַסְדָּךְ וְרַחֲמֶיךָ

כְּמוֹ שֶׁהִבְטַחְתָּם עַל יַד נְבִיאֶךָ

אָנֹכִי אָנֹכִי הוּא מוֹחֶה פְשָׁעֶיךָ:





שָׁמַעְתִּי נְהִי עַל חָבֵר נִפְטָר

מִיתָתוֹ כַּפָּרָה כְּמוֹ כָּלִיל תָּקְטָר

וְנַפְשׁוֹ מִן הָאוֹר בְּגַנָּה תִּתְעַטָּר

וּמַלְאֲכֵי רוּם יֹאמְרוּ בָּרוּךְ בּוֹאֶךָ:





תְּהֶא לָךְ כַּפָּרָה בֵּן פּוֹרָת הַצְלַח

לֵישֵׁב בְּגַן עֵדֶן, וְלָךְ יוֹצְרָךְ יִסְלַח

בִּזְכוּת שְׁלֹשָׁה אָבוֹת וּבִזְכוּת בְּרִית מֶלַח

דַּע כִּי שֵׁם יְוֹיָ נִקְרָא עָלֶיךָ:





אַשְׁרֵי נְשׂוּי פֶשַׁע אֲשֶׁר יַקְדִּים תְּשׁוּבָה

יוֹם תַּעֲלֶה נַפְשׁוֹ טְהוֹרָה וַאֲהוּבָה

וּבְסֵפֶר זִכָּרוֹן וְסֵפֶר חַיִּים כְּתוּבָה

אַתָּה יְוֹיָ לֹא תִכְלָא רַחֲמֶיךָ:













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/44836