


	
	ידידים נחמדים
	



ישועה

  


יְדִידִים נֶחְמָדִים, רְאִיתִים נִצְמָדִים,



וְלִשְׁתוֹת נוֹעָדִים, וְאֵין מֵהֶם פּוֹרֵד.



שְׁאֵלוּנִי הַמְשֵׁל וְדַמֵּה נָא חֶבְרַת



אֲהוּבִים אִם לִבָּךְ בְּאַהְבָתָם חָרֵד.



וְהַכּוֹס עֵת יַעַל בְּיַד אִישׁ יֹאמַר לוֹ:



לְבוֹשׁ בִּגְדֵּי שִׂמְחָה וְסוּת יָגוֹן הוֹרֵד.



עֲנִיתִים: הֵם יִדְמוּ עֲצֵי גַּן אֱלֹהִים,



וּבַת גֶּפֶן תּוֹכָם כְּמוֹ נָהָר יוֹרֵד.



הֲנָהָר מֵעֵדֶן, אֲשֶׁר יֵצֵא תָּמִיד



לְהַשְׁקוֹת אֶת הַגַּן וּמִשָּׁם יִפָּרֵד.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/7478