


	
	בְּצֵאת תַּלְמִיד
	



החתימה: בן יוסף בן יוסף משתא






בְּצֵאת תַּלְמִיד שְׁהוּא מָהִיר

וְזִיו שִׂכְלוֹ כְּאוֹר בָּהִיר

וְלוֹ רִבּוֹ יְהֶא מַזְהִיר

וְהוּא מוּמְחֶה כְּנֵר מַנְהִיר:





נָדִים אלעלם יַתשַׁוַּק

וַפִיהּ סִר אלעֻלוּם תַרְשַׁק

לִחִין יַדְרֶס וַיַתחַקַּק

תַפַסַּר קַוְלַהוּ תַפסִיר:



[רֵעַ החמה ישתוקק



ובו סוד החכמות נצמד



עת ידרוש ויחקור



יתבאר אָמרוֹ מפורש:]





יְהֶא תָּאֵב וְשָׂמֵחַ

וּבוֹ טַעַם וְגַם רֵיחַ

בְּסוֹד זֶבַח וְזוֹבֵחַ

בְּכָל דָּבָר יְהֶא מַכִּיר:





וַיַכ׳תַץ פִיהּ מִן אלאִימַאן

בְּתַוְרַת רַבַּנַא אלרַחמַאן

בִּפַרק אלחַלּ ואלרַחמַאן

יֻדַבִּר פִעלַהוּ תַדבִּיר:



[ותתיַחד בו האמונה



בתורת אלהינו הרחמן



בהבחנה בין המותר לאסור



יכונן מעשהו בתבונה:]





סְגֻלַּת עוֹף דְּעֵה וּתְפוֹס

וְלֹא תַשְׁהֶה וְלֹא תִדְרוֹס

וְלֹא תַחְלִיד וְלֹא תֶּאְנוֹס

וְלֹא תַגְרִים וְלֹא תַעְקִיר:





פְּגָם סַכִּין תְּתַקֵּנָהּ

בְּדוֹק אוֹתָהּ בְּכַוָּנָה

וְהָבֵן דַּע בְּהַאְזָנָה

הֲלָכָה הִיא לְךָ תַסְבִּיר:





בְּשִׁבְעִים הַטְּרֵפוֹת דַּע

בְּלִבָּךְ אוֹהֲבִי תִּקְבַּע

שְׁמַעְתָּתָא שְׁהֶן שֶׁבַע

וְאָז תֶּאְסוֹר וְלֹא תַתִּיר:





נִגַהּ לִבָּךְ בְּהִלְכָתָא

וְדַע אַרְבַּע מַתְנִיָתָא

חֲמֵשׁ שִׁתִּין נְבֵלָתָא

בְּסִימָן הֶם תְּהֶא מַזְכִּיר:





יְהֶא טֶבַח לְךָ פָּקוּד

וְדַע פִרְכּוּס וְהָעִקּוּד

וְהַחֵלֶב וְהַנִּקּוּד

שְׁהוּא טָמֵא יְדִיד הָסִיר:





וּבִשְׁמוֹנָה חֲלָבִים ת״ר



יְלוּד מַיְמוּן אֲשֶׁר פָּתַר

וְזֶה לָנוּ אֲשֶׁר הֻתַּר

וְלֹא נַחְלִיף וְלֹא נָמִיר:





סְכוּם טֵרוּף כְּבָר נִמְסַר

בְּתוֹךְ רֵאָה שְׁהִיא כָשַׁר

בְּלוּלוֹת חַי וְלֹא תֶחְסַר

טְרֵפוֹת בָּהּ וְלֹא תַכְשִׁיר:





פְּעֻלָּתָךְ בְּעֵת תִּשְׁחָט

בְּאֶמְצַע צַוְּארֵי נִשְׁחָט

וְסָפֵק אִם יְהֶא נִשְׁמָט

בְּסִימָנִין אָסוּר הַחְמִיר:





מְאֹד תַּלְמִיד סְבוֹל טוֹרֵחַ

וְתָצִיצָה כְּמוֹ פֶּרַח

וְזוֹהַר שִׂכְלְךָ יִזְרַח

בְּגַן עֵדֶן וְלֹא יַקְדִּיר:





שְׁבָה עִם רִבְּךָ תַּלְמִיד

וְאַל נָא תִּפְרְדָה גַּלְמִיד

וּבַמִּשְׁנָה הֲגֵה תָמִיד

וְכַבֵּד כָּל בְּנֵי הָעִיר:





תְּחִי נַפְשָׁךְ בְּחֵן תּוֹרָה

וְדַָרְכֶּךָ תְּיַשֵּׁרָה

וְנַפְשְׁךָ תְּטַהֵרָה

שְׁמַע מִלִּין וְאַל תָּמִיר:





אֲנִי הַדַּל אֲשֶׁר נַמְתִּי

בְּעֶזְרַת יָהּ וְדִבַּרְתִּי

הֱעִירַנִי וְחִבַּרְתִּי

וְנִכְסַפְתִּי בְּמִזְמוֹר שִׁיר:









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/44714