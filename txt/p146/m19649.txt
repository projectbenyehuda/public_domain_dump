


	
	אֲקַוֶּה חַסְדְּךָ שׁוֹכֵן מְעוּנִים
	



חתימה: אלשבזי משתא




אֲקַוֶּה חַסְדְּךָ שׁוֹכֵן מְעוּנִים / שְׁלַח יִשְׁעָךְ לְעַם קֹדֶשׁ
נְדוּדִים:



לְהַר צִיּוֹן תְּשִיבֵנוּ נְכוֹנִים / בְּקוֹל שׁוֹפָר תְּקַבֵּץ
הַפְּרוּדִים:



שְּכִינָה חוֹפְפִי עַל הַגְּאוֹנִים / לְהָבִין סוֹד בְּתוֹךְ אוּזָל
צְמוּדִים:



בְּלָמְדָם דּוֹבְבוֹת שִׂפְתֵי יְשֵׁנִים / בְּסֵפֶר מִלְחֲמוֹת אֵל חַי
גְּדוּדִים:



זִכְרָם יָעֳרַב לִי בֵּין הַזְּקֵנִים / בְּסֵפֶר אַהֲבָה יַחַד
פְּקוּדִים:



יְדִידִים לוֹמְדֵי תּוֹרָה וְשׁוֹנִים / דְּבַר חָכְמָה בְּמַסֶּכְתּוֹת
חֲמוּדִים:



מְקוֹר חַיִּים שְׁרוּיִם בּוֹ וְחוֹנִים / בְּרֹאשׁ דֶּגֶל וְזֵבֶד טוֹב
זְבוּדִים:



שְׁמוּרִים מִבְּלִי חֵטְא וַעֲוֹנִים / בְּלֵב יָרֵא וְרַעְיוֹנִים
לְמוּדִים:



תְּעוּדָה הַזְכְּרִי לִבִּי שְׂשׂוֹנִים / וְשַׂמֵּחִי עֲנִיִּים
הַמְּרוּדִים:



אָז תָּשִׂישׂ כַּלּוֹת וַחֲתָנִים / בְּיַיִן טוֹב וְשׁוֹשַׁנַּת
וְרָדִים:







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/19649