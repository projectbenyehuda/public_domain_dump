


	
	אֲהַלֵּל לַיוֹיָ
	



חתימה: אני שלום






אֲהַלֵּל לַיוֹיָ כִּי טוֹב זַמְּרָה אֱלֹהֵינוּ כִּי נָעִים

נָעִים לְהוֹדוֹת לוֹ וּלְבָרְכוֹ אָמְנָם הַכֹּל יוֹדְעִים

יוֹדְעִים הַיְשָׁרִים סוֹד יוֹיָ וְלִדְבָרוֹ שׁוֹמְעִים

שׁוֹמְעִים אֲמָרָיו וְהוּא מַשְׁלִים חֶפְצָם לִרְגָעִים

לִרְגָעִים מְבִינִים בְּשִׂכְלָם הֵמָּה חֲכָמִים נְבוֹנִים וִידוּעִים

וִידוּעִים בִּבְרִית יוֹיָ וְלִבְנֵי בְּנֵיהֶם מוֹדִיעִים

מוֹדִיעִים גָּדְלוּ וּכְבוֹדוֹ וְלִישׁוּעָתוֹ מְשַׁוְּעִים

הַבֵּן יַקִּיר לִי אֶפְרַיִם אִם יֶלֶד שַׁעֲשׁוּעִים.












את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/44664