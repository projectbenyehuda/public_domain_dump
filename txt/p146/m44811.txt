


	
	הַלְלִי נַפְשִׁי לְקוֹנֵךְ
	



חתימה: לשבזי משתא מכנא






הַלְלִי נַפְשִׁי לְקוֹנֵךְ

הַמְכַסֶּה עַל עֲווֹנֵךְ

סוֹד שְׁמוֹ חֵשֶׁק רְצוֹנֵךְ

רָם עֲלֵי כָּל הַמְּצוּאִים:





לוֹ אֱמֶת נָאוָה תְּהִלָּה

שׁוֹכְנֵי מַטָּה וּמַעְלָה

עַם עֲדַת קֹדֶשׁ סְגֻלָּה

הֵם בְּמִלּוֹ נֶהֱנָאִים:





שִׁיר וְקוֹל הַלֵּל וְזִמְרָה

אוֹמְרִים לִשְׁמוֹ בְּהַדְרָה

מַלְאֲכֵי קֹדֶשׁ וְטַהְרָה

וְצִפֳּרִים מִבֵּין עֳפָאִים:





[ב…]



[…]



גַּם וְנַפְשׁוֹתָן חֲקוּקִים

הֵן עֲלֵי כִּסְאוֹ נְשׂוּאִים:





זַמְּרוּ לוֹ הַשְּׂרִידִים

הַבְּחוּרִים הַיְּדִידִים

שׁוֹכְנֵי גִּנַּת וְרָדִים

שֶׁבְּאוֹת דִּגְלוֹ קְרוּאִים:





יִשְׂמְחוּ זוּגוֹת גְּאוֹנִים

סוֹדְרֵי מִשְׁנָה וְשׁוֹנִים

תּוֹכְפֵי חֻפּוֹת חֲתָנִים

וַעֲשָׂרָה הַתְּנָאִים:









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/44811