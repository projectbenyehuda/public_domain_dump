


	
	אֲדוֹן עוֹלָם סְלַח
	



חתימה: אני שלם יוסף






אֲדוֹן עוֹלָם סְלַח

לְבָנִים נִבְחֲרוּ:





נְדוּדִים נִשְׁמְטוּ

בְּגָלוּת נִלְבְּטוּ

וְעַכְשָׁיו נֶחְרְטוּ

לְעֵינֵיהֶם פְּקַח

מִשּׂוֹנְאִים עִוְּרוּ:





יְבַקְּשׁוּ חַסְדְּךָ

יְלִידֵי עַבְדְּךָ

בְּנָךְ וּבְכוֹרְךָ

עֲלֵי חָלְיָם מְרַח

צָרַי יִתְנַעֲרוּ:





שְׁעֵה מֵרוּמְךָ

לְנִין אֵיתָנְךָ

כְּנַף יוֹנָתְךָ

מְמוֹרָטִים בְּפַח

נְשָׁרִים נָשְׁרוּ:





לְאֶפְרוֹחִים וְאֵם

כְּנוֹס אַל תִּדְכְּאֵם

וְקֵן טוֹב הַמְצְאֵם

וְרֶקַח טוֹב רְקַח

לְזִכְרָם יִגְבְּרוּ:





מְצוּדָה פָּרְסוּ

לְיוֹנָה אָנְסוּ

וְאַיּוֹת יִדְרְסוּ

וְנֵץ אַכְזָר בְּצַח

רְנָנָיו נֶהְדְּרוּ:





יְדַלֵּג נָא צְבִי

לְהַמְשִׁיךְ אָהֳבִי

וְיַפְרִיד אוֹיְבִי

זְאֵב יַעַר נְגַח

וּפָנָיו יִקְדְּרוּ:





וּפֶרֶא עִם חֲזִיר

לְסוּרָם תַּחֲזִיר

עֲשֵׂה בִּזְכוּת נְזִיר

אֲשֶׁר אָבִיו שְׁלַח

וְאַחִים מָכְרוּ:





סַלַאמִי יַא פַתַא

אַטִל פִי סֻרעַתִי

וּבַּלִּג סַאדַתִי

תַרַא אלקַלבּ אנטַרַח

בַּכַּאס אלמֻסכִּרוּ:



[שלומי, הו הנער,

משוך מהרה

והבא אל רבותי

ראה, הלב נשמט

בכוס המשכר:]





פַתַא אלכַּאס אַסקינִי

וְהָבֵן מַעֲנִי

לִכַּאסַךּ דַ׳א אלהַנִי

לְבָבִי יֶאֱרַח

בֻּלִי מֻתבַּאשִׁרוּ

וַמַן אוְעַד נַצַח

בִּשַׁרבּ אלדַּאִירוּ:



[הנער, הכוס השקני

והבן מעני

לכוסך זה המהנה

לבבי יארח

נותר מצומד

ואשר התחייב יתמיד

בשתיית הסובב:]









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/45627