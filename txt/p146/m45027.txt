


	
	אִם אֶשְׁמְרָה שַׁבָּת אֶנְשֶׁה יְגוֹנִים
	



חתימה: אני ו-ד יוסף (שבזי)






אִם אֶשְׁמְרָה שַׁבָּת אֶנְשֶׁה יְגוֹנִים

אֶשְׁמוֹר לְמִצְוַת יָהּ שׁוֹכֵן מְעוֹנִים

נַחְנוּ מְצֻוִּים בּוֹ אָבוֹת וּבָנִים

יוֹם תַּעְנוּגִים הוּא לִבְנֵי אֱמוּנִים:





נַאל אַלפְצַ׳איִל פִיהּ מַן כַּאן עַארִף

מַא אַנתְּהַא אלגַאיַהּ רַמז אַלמְצַאחִף

לַא דוּן מַן יַכּפֻר יַבּקַא מֻכַאלִף

יַלחַץ׳ בְּיוּם אלדִּין הַיבַּהּ וְתַּהגִּים:



[יזכה בו בחסדים מי שהיה יודע

מי שיגיע אל המטרה רמזי התורה

לבד ממי שיכפור יישאר עבריין

יראה ביום הדין מורא וחורבן:]





יוֹם הוּא מְאֹד נֶהְדָּר אֵין בּוֹ מְלָאכָה

אַשְׁרֵי אֲשֶׁר יָדַע סוֹדוֹ וְזָכָה,

יִדְרוֹשׁ בְּסוֹד תּוֹרָה וּדְבַר הֲלָכָה

עִם בַּעֲלֵי הַשְׂכֵּל בֵּין הַנְּבוֹנִים:





וּדְבַר בְּנֵי חָכְמָה יוֹם זֶה מְתוֹרָץ

כָּל אִישׁ נְבוֹן לַחַשׁ יִשְׂמַח וְיֶעְלָץ

יַשִּׂיג לְכָל שׁוֹאֵל שִכְלוֹ כְּנֶחְלָץ

אַשְׁרֵי לְמוּד תּוֹרָה סוֹד הֶגְיוֹנִים:





דַּבַּרְתּ מַערַפתִּי עַן סִר דַאלִךּ

לַם אִדּרֻךּ אַלגַאיהּ וַאלוַאם סַאלִךּ

דַ׳א אַמרַהוּ גַאבִּי פִי יַדּ מַאלִךּ

אַלמֻלךּ וַאלאִחסַאן גֻּמלַהּ בְּתַּעצִ׳ים:



[ניהלתי את ידיעתי באותו סוד

לא השגתי את המטרה כשהדמיון מהלך

זו פקודתי נסתרת ביד שולט

הקניין והחסד יחדיו בהעצמה:]





יַשֵּׁר בְּיוֹם שַׁבָּת דּוֹדִי לְלִבָּךְ

בַּחֵן וּבַחֶסֶד תַּקְבִּיל לְרִבָּךְ

עַל יוֹצְרָךְ יוֹם זֶה הַשְׁלֵךְ יְהָבָךְ

תָּסִיר לְבוּשׁ חָמוּץ תִּלְבַּשׁ לְבָנִים:





וַאִן תַּתּהְיַיא בִּאלעִלם תַּדּנִי,

נַפסַךּ תִּנְאל אַלעִזּ פִי כֻלּ דֻ׳הנִי

תַּהוִי גֻלַאת עַדנַאן פִי חִית תַג׳נִי

עַן אַלכְיַאל תַּסלַם פִי חִץ׳ וְתַּסלִים:



[ואם תכון בחכמה – תקרב

נפשך תזכה ביקר בכל תבונה

תבוא אל יקירי גן עדן במקום שֶׁתֶּאֱרֶה

מחזיון שוא תינצל, בחלק טוב ובמתן:]





שִׂמְחָה וְרוֹב שָׁלוֹם תִּמְצָא בְּגַנָּהּ

בֵּין מַלְאֲכֵי מַעְלָה תָּשוּב לְכַנָּהּ

נֶפֶשׁ וְשֵׂכֶל טוֹב יַחַד מְכֻנָּה

בֵּין בַּעֲלֵי תִּקְוָה זֶרַע הֲגוּנִים:





פִַיְץ׳ אַלנֻפוּס דַּאִים חַית אַעתְּלַא אלנוּר

תַם מַוְטַן אלצֻלַּאח פִי דַּאיִם אַלדוּר

מִן כַּאן דוּ אַימַאן בִּאלפִעל מַשׁהוּר

דַ׳אתּ אַלרְצַ׳א וַאלגּוּדּ פִי כֻּל תַּפהִים:



[שפע הנפשות מתמיד במקום שעולה האור

שם משכן הצדיקים בבתי הנצח

אשר הוא בעל אמונה במעשה ידוע

בעל הרצון והנדיבות בכל ביאור:]





אֶחְתּוֹם לְשִׁירִי זֶה בִּשְׁבָח מְהֻדָּר

שִׁין סַךְ וְסַף לָמֶד מִים כִּי יְחֻבָּר

אָז תֵּדְעָה בִשְׁמִי נֶגְדָּךְ מְסֻדָּר

שָׁלוֹם יְסוֹבְכֶם חֶבְרַת זְקֵנִים:









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/45027