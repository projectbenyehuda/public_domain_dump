


	
	אלהי אשאלה חסדך בקידה
	



אֱלֹהַי, אֶשְׁאֲלָה חַסְדָ בְּקִידָה / ר' שלום שבזי


אֱלֹהַי, אֶשְׁאֲלָה חַסְדָ בְּקִידָה,



וְנִשְׁמָתִי עֲלֵי טוּבָ מְעִידָה.



לְ לִבִּי וְרַעְיוֹנַי מְחַכִּים,



תְּנָה כּוֹפֶר לְבַת גַּלִּים מְזִידָה.



שְׁעֵה שַׁוְעַת עֲנִיִּים הַרְחוּקִּים,



כְּנָפֶי פְּרוֹשׂ עַל הַיְּדִידָה.


בְּסַהְרִי 1חִיכְּתָה נַפְשִׁי, תְּרַחֵם


תְּשַּׂגֵּב דָּל, אֲזַי תִּצְלַח יְחִידָה.



זְכוֹר אָבוֹת וְהַצִּיל אֶת בְּנֵיהֶם,



וְחֶטְאֵיהֶם סְלַח נָא יוֹם פְּקִידָה.



יְצַפֶּה בֶּן אֲמָתָ לַגְּאוּלָּה



לְהַעְלוֹתוֹ לְאַחַר הַיְּרִידָה.



מְשׁוֹ מִימִינְ חֵן עַל הֲדַסָּה,



כְּבוֹשׁ פַּחַד בְּזִכְרוֹן הָעֲקִידָה.



שְׁפַע מִוָּאו לְהֵא רָצוֹן בְּשַׁלְמוּת,



הֲא מִמָּ מְאֹד קָשָׁה פְּרִידָה.



תְּנַהְלֵינוּ בְּחֵן עַל מֵי מְנוּחוֹת,



וְאַל תִּזְכּוֹר לְתַאְנִיּוֹת בְּגִידָה.



אֲפוּנִים עוֹל זְמָן נַחְנוּ וְהוֹמִים,



וְנִשְׁעָנִים בְּיַעְלַת חֵן חֲסִידָה.








סהרי – שם עיר.  ↩










את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/7918