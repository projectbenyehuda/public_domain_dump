


	
	אַהֲבַת שַׁבָּת
	



חתימה: אלשבזי משתא






אַהֲבַת שַׁבָּת סוֹד מַהֲלָלִי

זָכוֹר וְשָׁמוֹר דָּבָר כְּלָלִי

חָתָן וְכַלָּה תָּכִין שְׁבִילִי

שֵׂכֶל וְנֶפֶשׁ חֶבְרַת זְבוּלִי:





לִקְרַאת כַּלָּה דּוֹדִי לְכָה לָךְ

שַׂמַּח שְׁבָטִים חוֹסִים בְּצִלָּךְ

וּמְשׁוֹךְ עָלַי חֶסֶד בְּחֶמְלָךְ

וֶאֱמוֹר לְנַפְשִׁי שִׂמְחִי וְגִילִי:





שַׁוְקִי וַרַאְיִי פִי אַלסַּבּת דַאיִם

וַאלוּחִ תַנפִי כֻּלּ אַלגַ׳סַאיִם

וַאלנַּפס תַעלוּ וַאלגִ׳סם נַאיִם

תַנצַ׳ר בִּעַדנַאן פִרדוּס אַעלִי:



[תשוקתי ושכלי תמיד בשבת

והנשמה מסלקת את כל הגשמיות

והנפש עולה עת הגוף נרדם

תראה בגן עדן את הפרדס העליון:]





בֵּין הַהֲדַסִּים עוֹמֵד יְדִידִי

נוֹרָא וְנִשְׂגָּב עֶלְיוֹן יְחִידִי

עֶרֶב וּבֹקֶר נַפְשִׁי הֲעִידִי

יְוֹיָ חֶלְקִי מַלְכִּי וְאֵלִי:





זִינַת אלאַנפַס דַרס אַלמַעאנִי

פִי אלסִּבּת וַאלעִיד תַהְוִי אלגַ׳נַאנִי

וַאלגִ׳סם יַנג׳וּ עַן אלהַואנִי

לַא יַנתַחִל הַם עַן אלשִּׂמַאלִי:



[עדִי הנפשות הוא לימוד הסודות

בשבת ובחג חושקות בגן עדן

והגוף יינצל מן החרפה

לא תבואהו תוגה מן השמאל:]





יָכִין יְדִידִי שָׁלֹשׁ סְעוֹדוֹת

מִבָּעֶרֶב יִהְיוּ חֲמוּדוֹת

וְנֶפֶשׁ חֲדָשָׁה בָּאָה לְהוֹדוֹת

יִשְׂמַח וְיָגִיל גּוּף נֶחֱשָׁלִי:





מִן כַ׳לִיקַת אַדַם פִי יַוְם סַאדִס



כַ׳תם אַלכַ׳לִיקַה לִאלכֻּלּ רַאִיס



מַעדִן וַאַנבַּאת כֻּלּ אַלגַרַאיִס

חַיוַאן וַאִנסַאן לאלכֻּלּ וַאלִי:



[מבריאת אדם ביום הששי

חותם הבריאה ראש לכל

מחצב וצמחים, כל הנטיעות

חי ואדם, על הכל מושל:]





שֶׁפַע בְּרָכָה מוֹסִיף בְּיוֹם זֶה

קְדֻשַּׁת שַׁבָּת יְדִיד אַל תְּבַזֶּה

עַנֵּג לְגוּף דָּל בַּחוֹל וְנִרְזֶה

בְּיַיִן וּבָשָׂר טוּב מַאֲכָלִי:





תִשׁתַאק אלאַנפֻס תַהוִי אלעַקוּלַא

בַּעד אַן תַסכֻּן פִי אלהַיוּלַא

בַּיְן אַהְל אלאִימַאן קַוְמֻן כַּמוּלַא

יַרצַ׳א עַלַיְהַא רַבּ אלגַ׳לאלִי:



[משתוקקות הנפשות חושקות את השכלים

לאחר שישכנו בהיולי (השכל הפועל)

בקרב בני האמונה אנשים מושלמים

יהיו לרצון לפני רב המעלה:]





אֶחְתּוֹם לְשִׁיר זֶה הוּא לִי תְשׁוּרָה

מִתְחַבְּרִים בּוֹ שֵׂכֶל וְצוּרָה

שָׁלוֹם לְהַדְרַת זִקְנֵי חֲבוּרָה

חוֹנִים בְּאוּזָל חֶמְדַּת גְּבוּלִי:









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/45026