


	
	אֲיֻמָּה הַכְּלוּלָה בַּעֲטֶרֶת
	



חתימה: אל[ש]בזי בן יוסף






אֲיֻמָּה הַכְּלוּלָה בַּעֲטֶרֶת / רְעוּת מַלְכָּהּ וּבִשְׁמוֹ נֶעֱזֶרֶת:



לְצִיּוֹן רַעֲבוֹן לִבָּהּ וְנַפְשָׁהּ / לְמֵימָהּ צָמְאָה אוֹר
וַאֲוֶרֶת:



בְּשִׁבְרָהּ נֶעְקְרוּ כָּל מַחֲנוֹתַי / וְאֶרְאֶלִּים יְבַכּוּן
נֶעֱקֶרֶת:



זְמַנִּים חוֹלְפִים מִדּוֹר לְדוֹרוֹת / וְלֹא חָלַף יְגוֹנִי עַל
גְּבֶרֶת:



יְדִידוּת אֶרְחֲשָׁה לִדְבִיר וּמִקְדָּשׁ / וְאֶכְסֹף לַעֲלִיָּה
וַעֲזֶרֶת:



בְּרָב עָם הָיְתָה עִלָּה לְגִילוֹת / שְׁכִינָה הָיְתָה שָׁם נֶעֱצֶרֶת:



נְתָשַׁנִי אֲרִי רִאשׁוֹן וְשֵׁנִי / וְהֵם כָּלוּ וּפִלְכִּי נֶאֱזֶרֶת:



יְקוֹדִים יוֹקְדִים בַּגֵּו וּבַבָּר / וְהֵם בְּרִית אֲשֶׁר אֵין לָהּ
גְּמֶרֶת:



וְאַיֶּלֶת אֲהָבִים לִי לְמַחְסֶה / אֲשֶׁר לֹא אִירְאָה מִשּׁוֹד
בְּקֶרֶת:



סְעָדַתְנִי בְּיָמִים נַהֲלָאִים / בְּעֵת שֶׁחֻבְּרוּ לִגְזוֹר גְּזֶרֶת:



פְּדוּתִי הָשְׁפְּעָה מֵאִישׁ סְגֻלָּה / וְצָרַי הֻמְּכוּ עַד סִיט
וְזֶרֶת:







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/19737