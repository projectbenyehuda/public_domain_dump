


	
	יְרוּשְׁלַם אַנְהַרִי אֲרֵי מְטָא זְמָן פֻּרְקָנִיךְ
	



החתימה: שלם




יְרוּשְׁלַם אַנְהַרִי / מְטָא זְמָן פֻּרְקָנִיךְ



וְתֻשְׁבְּחָן סַדַּרִי / לֶאֱלָהּ רֻחְצָנִיךְ



וּבַשִּׁיר אֵימַרִי / לִדְדָּאֵין דִּינִיךְ



אֲרֵי כָל עַמְמַיָּא / יְתוּבוּן לְפֻלְחָנִיךְ:



שַׁבַּחִי בְחֶדְוָא / פֻרְקָנִיךְ מִתְגְּלֵי



דָּכְרָנִיךְ בְּרַעֲוָא / עָל לְתַרְעָא דְּהֵיכְלֵי



וְעַמִּיךְ דַּאֲבִיל הֲוַא /יְתוּב בְּנִבְליִן וְצִלְצְלֵי



וִיהוֹן מִזְדָּמְנִין / כֻּלְּהוֹן לְשֻׁלְחָנִיךְ:



לְבוּשׁ דִּיקָר יִלְבְּשׁוּן / עַמִּיךְ דְּקַדִּישִׁין



וְשָׂנְאֵיהוֹן יִכְבְּשׁוּן / כָּל עַמְמִין בִּישִׁין



וּמַלְכֵיהוֹן יַחְבְּשׁוּן / יְהוֹן כְּעַפְרָא כְּתִישִׁין



וְּכָל שַׁלִּיטֵיהוֹן / יְתוּבוּן יְשַׁמְּשׁוּנִּיךְ:



מְשַׁעְבְּדֵךְ בְּגָלוּתִיךְ / יֵיתוֹן לִיךְ זְקִיקִין



יְהוֹן מְחַמְּדִין לְדָתִיךְ / וּבֵיהּ יִהְוְיָן חֲשִׁיקִין



וְיִשְׁתַּעְבְּדוּן לְוָתִיךְ / וְלָא יִשְׁכְּחוּן פְּרִיקִין



וּשְׁלָמָא יִשְׁתְּמַע / מִכָּל סַחְרָנִיךְ:



יֵתוֹן קָרְבָּנְהוֹן / לְגַוִּיךְ עַמְמַיָּא



יְהוֹן עָלִין כֻּלְּהוֹן / בְּיוֹמֵי חַגַּיָּא



אִנּוּן וְשִׁלְטוֹנְהוֹן / וְכָל אַמַּרְכְּלַיָּא



וְדַהֲווֹן סָנְאָן לִיךְ / יְתוּבוּן יְרַחֲמוּנִיְך:



תַּמַּן יְהֵי נְיָחָא / לְיִשְׂרָאֵל כֻּלְּהוֹן



וְיִחְזוֹן יָת מְשִׁיחָא / וְתֶסְגֵּי חֶדְוַת לִבְּהוֹן



יְקָרְבוּן עַל מַדְבְּחָא / יָת קֻרְבָּנֵיהוֹן



וְכָסָא דְּפֻרְקָנָא / אֱלָהִיךְ יַשְׁקֵינִיךְ:







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/19678