


	
	לְהֵיכַל חֵן
	



חתימה: לשל שלם






לְהֵיכַל חֵן יִשְׁעֵנוּ

תִּתְאַוֶּה נַפְשֵׁנוּ

יְרַחֲמֵנוּ צוּרֵנוּ

וְיִמְחוֹל לַעֲווֹנֵנוּ

חָנֵּנוּ יְוֹיָ חָנֵּנוּ:





שׁוּבִי נֶפֶשׁ עֲגוּמָה

אוּלַי תְּהֶא לָךְ תְּקוּמָה

הָעִירִי מִתְּנוּמָה

חֶבְרַת שְׁבָטֵינוּ:





לְצוּרְכֶם עִרְכוּ תְחִנָּה

זֶרַע יַעֲקֹב בְּרִנָּה

וּבְכָל פִּנָּה וּפִנָּה

הָבוּ גוֹדֶל לֵאלֹהֵינוּ:





שִׁמְעוּ וּתְחִי נַפְשְׁכֶם

וּבָזֶה יְכֻפַּר פִּשְׁעֲכֶם

וּרְאִיתֶם וְשָׂשׂ לִבְּכֶם

הַאֲזִינוּ תּוֹרַת אֱלֹהֵינוּ:





לוֹבֵשׁ צְדָקוֹת יְכַפֵּר

חֵטְא דָּל הוֹמֶה לְסַפֵּר

תְּהִלּוֹתָיו וּמִתְחַפֵּר

הוֹשִׁיעֵנוּ אֱלֹהֵי יִשְׁעֵנוּ:





מְחִילָה בְיוֹם זֶה יִדְרוֹשׁ

דָּל צוֹפֶה מִתְגָּרֵשׁ

הַמִּתְנַשֵּׂא לְכֹל לְרֹאשׁ

יָשׁוּב יְרַחֲמֵנוּ:











את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/45884