


	
	אֲיֻמָּתִי בְּחֵן
	



חתימה: אלשבזי






אֲיֻמָּתִי בְּחֵן הָעִירָה

וְעִם קְדוֹשֶׁיךָ תַּנְהִירָה

צַהֲלִי וָרוֹנִי גְּבִירָה

קוּמִי רוֹנִי בַּלַּיְלָה:





לְצִיּוֹן יִקָּבְצוּ חֲמוּשַׁי

אֶרְאֶה כּוֹהֲנַי מְקֻדָּשַׁי

עֲרִיכַת נֵר לְבֶן יִשַׁי

לֹא יִכְבֶּה בַּלַּיְלָה:





שְׁלוֹם אֵל וְחַסְדּוֹ יִמָּשֵׁךְ

לְהַצִּילֵנוּ מִבַּעֲלֵי נֶשֶׁךְ

וַיְהִי הֶעָנָן וְהַחֹשֶׁךְ

וַיָּאֶר אֶת הַלַּיְלָה:





זֶמֶר יֶשַׁע תִּשְׁמַע וְתָרוֹן

בַּת נָדִיב חֲבַצֶּלֶת הַשָּׁרוֹן

יוֹם נִכְתַּבְנוּ בְּסֵפֶר זִכָּרוֹן

וַתָּקָם בְּעוֹד לַיְלָה:





יוֹצֵר כֹּל הַמֵּשִׁיחַ לְאִלֵּם

לַעֲנִיֵי עַמּוֹ אַל יַכְלֵם

יַשְׁפִּיעַ לָנוּ בְּרָכָה וְשָׁלוֹם

בּוֹרֵא יוֹמָם וָלַיְלָה:









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/45037