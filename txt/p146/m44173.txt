


	
	עֲלֵי כָל אֲכִילָה
	



החתימה: שבזי משתא






עֲלֵי כָל אֲכִילָה אֲבָרֵךְ לְצוּרִי

מְנָתִי וְחֶלְקִי וְחֵשֶׁק פְּאֵרִי

בְּחַסְדּוֹ וְטוּבוֹ יְרַפֵּא מְזוֹרִי

וּמִכָּל עֲבָרִים יְקַבֵּץ פְּזוּרִי:





שְׁלָמָא עֲבַד בֵּין אֶשָּׁא וּמִיָּא

וּשְׁמֵיהּ אִתְרְשַׁם עַל דִּגְלַיָּא

וְעַל כָּל דִּגְלָא תְּלַת מַלְאֲכַיָּא

לְפִקּוֹדוֹהִי אֵילְפַן וְאַקְרִי:





[שלום עשה בין האש והמים

ושמו נחרת על הדגלים

ועל כל דגל שלושה מלאכים

את מצוותיו לימדנו והורה:]





בְּנַהְמָא צְרִיכְנָא בִּרְכְתָא בְּסֻמְכָן

וּבָתַר סְעוֹדְתָּא אַרְבַּע בִּרְכָאן

וְזִמּוּן בְּעַסְרָא וְשִׁבְעָה מְשִׁיכָן

מֵהַאיֵ מוּרְסִיָא גִּנְּתָּא דְּנַהְרִי:





[בלחם אנו צריכים ברכה בצירוף

ולאחר הסעודה ארבע ברכות

וזימון בעשרה ושבעה מושכים

מעיסה זו של גן הנהרות:]





זִיוֵיהּ נָהֵיר מֵאֶמְצְעִיתָא

קָו דְּמַפְרִישׁ בֵּין עִלַּאי וְתַתָּא

וְאַהְרֹן דְאִתְמְשַׁח בִּמְשַׁח רְבוּתָא

וּבַר לֵיוָאָה שְׂמָאלָא אַשְׁרִי:





[אורו זוהר מן האמצע

קו המבדיל בין עליון לתחתון

ואהרן שנמשח בשמן המשחה

ובן לוי על השמאל חנה:]





יְקָר מַלְכְּתָא הִיא תְּפַלֵּג שְׁלָלָהּ

וְרֵאשִׁית נְסִיבָא יָהְבָא לְחֵילַהּ

תְּרֵיסַר שִׁבְטִין נָטְרִין שְׁבִילָהּ

בְּתַרְיַ״ג אַכְלֵיל סוֹד שְׁמִי וְזִכְרִי:



כבוד המלכה, היא תחלק את שללה

וראשית תרומה תיתן לצבאה

שנים עשר שבטים שומרים את שבילה

בתרי״ג נשלם סוד שמי וזכרי:]





מַלְכָּא דְּמַלְכִין בְּחַסְדָּא יְזוּן לַן

וּבֵיהּ אִתְרְחֵצְנָא תֻּקְפַן וְחֵילַן

וְיַבַּע מְשִׁיחֵיהּ בְּרֵישָׁא דְדִגְלַן

יְהֶא בִּירוּשְׁלַם רְבוּתִי וְאַתְרִי:





[מלך המלכים בחסדו יזון אותנו

ובו נשעננו, גבורתנו וכוחנו

ויביא במהרה את משיחו בראש דגלנו

יהיה בירושלים יקרי ומקומי:]





שִׁפְעָא דְּחֶסֶד לְעַתִּיר וְעַנְיָא

וְרוּחַ הֲדַסָּה סְחוֹר חֵיוְתַיָּא

אָדָם וְתוֹרָא וְנִשְׁרָא וְאַרְיָא

רְמִיזָן בְּאַרְבַּע רֵישִׁין דְּנַהְרִי:





[שפע החסד לעשיר ועני

ורוח הדסה סביב החיות

אדם ושור ונשר ואריה

רמוזים בארבע ראשי הנהרות:]





תִּשְׁרֵי בִּרְכְתָא בְּבֵיתָא וְחַקְלָא

וְיִחְדּוֹן כַּחְדָּא חָתָן וְכַלָּה

וְתִתְבְּנֵי יְרוּשְׁלַם וְצִיּוֹן כְּאַוְלָא

וְיִגְעַר אֱלָהַן בְּסִטְרָא דְאוּחְרִי:





[תשכון הברכה בבית ובשדה

וישמחו יחדיו חתן וכלה

ותיבנה ירושלים וציון כבתחילה

ויגער אלוהינו בסטרא אחרא:]









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/44173