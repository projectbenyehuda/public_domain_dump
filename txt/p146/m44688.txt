


	
	אֲהַלֵּל לְרָם
	



חתימה: אלשבזי






אֲהַלֵּל לְרָם וְנִשָּׂא לְךָ אֱלֹהֵי יִשְׁעֵנוּ

נֶאֱמָן בִּבְרִיתוֹ אֲשֶׁר מִכָּל קָמִים מַצִּילֵנוּ

יוֹצֵר הָרִים וּבוֹרֵא רוּחַ כְּמוֹ שֶׁהִבְטִיחָנוּ

שׁוֹמֵר הַבְּרִית וְהַחֶסֶד דִּבֵּר לַאֲבוֹתֵינוּ

לוֹ הַכֹּל מְהַלְּלִים וּמִי צוּר זוּלָתִי אֱלֹהֵינוּ

מַמְצִיא מְצוּאִים מַעְלָה וּמַטָּה וּמַשְׁגִּיחַ עַל כָּל מַעֲשֵׂינוּ

מִלֵּא הָעוֹלָם בְּשִׁבְעִים אֻמּוֹת וּמִכֻּלָּם בָּחַר בָּנוּ

שֶׁנִּשְׁמוֹר תּוֹרָה וְחֻקִּים וּמִצְווֹת כְּהַיּוֹם הַזֶּה לְהַחֲיוֹתֵנוּ

שְׁמַע יִשְׂרָאֵל יְוֹיָ אֱלֹהֵינוּ בְּיֵחוּדוֹ צִוָּנוּ

יְוֹיָ אֶחָד עֶזְרֵנוּ וּמָגִנֵּנוּ:









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/44688