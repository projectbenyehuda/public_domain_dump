


	
	אַיֶּלֶת חֵן
	



חתימה: אלשבזי משתא




אַיֶּלֶת חֵן בְּגָלוּת תִּסְמְכֵנִי / וּבַלַּיְלָה בְּתוֹךְ חֵיקָהּ
מְלוֹנִי:



לְכוֹס יֵינָהּ אֲנִי תָּמִיד מְזֻמָּן / וְנִתְעָרֵב חֲמַד יֵינָהּ
בְּיֵינִי:



שְׁתוּ דּוֹדִים לְעֻמָּתִי וְשִׁכְרוּ / וְהָעִירוּ לְשֵׂכֶל רַעְיוֹנִי:



בְּהֵיכַל בַּת מְלָכִים הַכְּבֻדָּה / וְשֻׁלְחָנָהּ מְזֻמָּן לַהֲמוֹנִי:



זְמַן הִפְרִיד לְכָל רֵעִים וְדוֹדִים / אֲבָל דּוֹדִי בְּאַהֲבָה
יִזְכְּרֵנִי:



יְקַשֵּׁר חֵן וְחֶסֶד עַל גְּבֶרֶת / בְּמַעְגַּל חֵן וְחֶסֶד
יִמְשְׁכֵנִי:



מְפַרְשֵׁז בַּעֲנַן עָבֵי שְׁחָקִים / לְרַעְיָתִי וְהִיא תָפִיק
רְצוֹנִי:



שְׁעָרֶיהָ חֲמִשִּׁים הֵם קְבוּעִים / זְכוּת לֵאָה בְּבִינָה
תִסְעֲדֵנִי:



תְּעוֹרֵר אַהֲבַת רָחֵל לְבָנִים / בְּסוֹד מַלְכוּת עֲשִׂירִית
תַּעֲלֵנִי:



אֱלֹהִים חִישׁ לְעַמֶּךָ יְשׁוּעָה / בְּעֵת רָצוֹן תְּצַחְצֵחַ
גְּרוֹנִי:



שְׁלוֹמֵי לֵב בְּרֹב שָׁלוֹם תְּסוֹבֵב / בְּנֵי אִישׁ תָּם סְגֻלַּת אָב
הֲמוֹנִי:







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/19633