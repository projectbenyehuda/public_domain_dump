


	
	אַהֲדֵר
	



החתימה: שלם






אַהֲדֵר בְּמַמְלְלִי

וּבְעֵין שִׂכְלִי

יוֹמִי וְלֵילִי

אֲבָרֵךְ אֶת שֵׁם יְוֹיָ:





שׁוֹכֵן בְּרוּם עַד

סוֹמֵךְ וּמִסְעַד

לְעוֹלָם וָעֶד

בָּרְכִי נַפְשִׁי אֶת יְוֹיָ:





לִשְׁמוֹ הַדְּרִי

בָּרְכִי זַמְּרִי

עוּרִי עוּרִי

וְשׁוּבִי לִפְנֵי יְוֹיָ:





מַהֲרִי לִקְנוֹת

סוֹד וּרְנָנוֹת

וְדִבְרֵי תְּחִנּוֹת

שִׁפְכִי לִפְנֵי יְוֹיָ:





הוּא לָךְ יַעְזוֹר

כְּאִישׁ עוֹר אֵזוֹר

עֲתִיד לַחְזוֹר

לִפְנֵי בּוֹא יוֹם יְוֹיָ:









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/44715