


	
	שְׁמִינִי עֲצֶרֶת
	



חתימה: שלם יוסף






שְׁמִינִי עֲצֶרֶת חָג בִּפְנֵי עַצְמוֹ

הוֹדוּ לַיְוֹיָ קִרְאוּ בִּשְׁמוֹ

זְמָן רֶגֶל קָדוֹשׁ בִּשְׁלָמוֹ

שִׁיר בְּרָכָה תַּזְכִּיר וּתְשִׂימוֹ

סִימָן פְּזַר קְשַׁב הִתְבּוֹנֵן טַעְמוֹ:





לִבִּי וְנַפְשִׁי אֵצֶל הַנְּדִיבִים

בְּשִׂמְחַת שַׁבָּת וּבְיָמִים טוֹבִים

וְדוֹדִי דוֹפֵק בְּשַׁעַר בַּת רַבִּים

וּבְעוֹד לַיְלָה תְּחַלֵּק לִיקוּמוֹ:





מֵהַר הַמּוֹר יְדִידִי יַשְׁפִּיעַ

מִבֵּית בְּרֵאשִׁית צְדָקָה יַזְרִיעַ

עַד אוֹת לָמֶד בְּרָצוֹן יוֹפִיעַ

נְתִיבוֹת פְּלִיאוֹת חָכְמָה חֵן לְעַמּוֹ:





יְסוֹד הַתּוֹרָה גַּן פָּרָשִׁיּוֹת

וְלָהּ מַלְאָכִים בְּכַנְפֵי הַחַיּוֹת

בָּרוּךְ מְקָרֶה בַמַּיִם עֲלִיּוֹת

בְּחֶסֶד וְרַחֲמִים מַנְהִיג עוֹלָמוֹ:





וְאַשְׁרֵי הַגּוֹמֵר פָּרָשָׁה וְקוֹרֵא

מְלָאכָה מֵעִיד לִתֵּן לוֹ שְׂכָרוֹ

בְּמַעֲלָה עֶלְיוֹנָה מְקַלְּסִים בִּיקָרוֹ

לוֹ יַקְדִּים דָּנִיאֵל וְיִשְׁאַל בִּשְׁלוֹמוֹ:





סִדְרֵי הַמִּשְׁנָה וְסִפְרֵי הַחִבּוּר

הַמּוֹרִים דֶּרֶךְ יְשָׁרָה לַצִּבּוּר

עִיקַרֵי הַדָּת וְכָל סוֹד הָעִבּוּר

בַּהרַד הַסִּימָן תְּחִלַּת קִיּוּמוֹ:





פִּתְרוֹן שִׁירָתִי מְבוֹאָר מֵעַתָּה

מְקַוֶּה לָךְ צוּרִי פְּדֵה נֶפֶשׁ חַתָּה

וְזַמֵּן פַּרְנָסָה לְעַבְדָּךְ בֶּן מַשְׁתָּא

וּבָא דוֹדִי וְכִפֶּר אַדְמָתוֹ עַמּוֹ:









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/45287