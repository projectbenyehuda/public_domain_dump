


	
	בְּיוֹם שַׁבָּת תִּשְׂמַח מְאֹד נַפְשִׁי
	



חתימה: ילוד יוסף שבזי






יוֹם שַׁבָּת תִּשְׂמַח מְאֹד נַפְשִׁי

תִּתְאַוֶּה לַעְלוֹת לְהַר קָדְשִׁי

מֵאֶתְמוֹל תַּחְזִיק בְּקָו שִׁשִּׁי

רַעְיָתִי דִּגְלַי בְּחֵן הַמְשִׁי:





לִאלתַוְרַאת וַאלדִין וַאלְעִלְמַא

תַתשַוַּק אַלרוּח וַאלְגִ׳סְמַא

פִי עַדְנַאן תַלְחַץ׳ לְהַא קַסְמַא

מִן אַכּיַאד אַלְגִ׳סְם לַא תַכְשִי:



[לתורה, לדת ולחכמה

משתוקקים הנשמה והגוף

בגן עדן תראה לה חלק

מתחבולות הגוף לא תירא:]





וּסְעוּדוֹת שָׁלֹשׁ מְכֻוָּנוֹת

לַשַּׁבָּת יִהְיוּ מְזֻמָּנוֹת

מֵעֶרֶב שַׁבָּת מְתֻקָּנוֹת

בּוֹ יָרוּם כִּי אֶשְׂמְחָה רֹאשִׁי:





דַאמַת פִיהּ אַלכַ׳יר וַאלנִּעְמַה

בֹּהּ וַאגִ׳ב אַלְפַיץ׳ וַאלְחִכּמַה

אַל יַעְקוּבּ הֻם כִ׳ירַת אלְאֻמַּה

מַא אַחַד פִי סִרְהוּ יַפְשִי:



[התמידו בו הטובה והחסד

בו ראוי להרבות בחכמה

עדת יעקב היא בחירת האומות

אף אחד לא יגלה סודה:]





יִתְבּוֹנֵן לִבִּי בְּסוֹד שַׁבָּת

הוּא בָּרוּר לִמְקַיְּמֵי הַדָּת

וּמְחַלֵּל אוֹתוֹ מוֹת יוּמָת

אִם שׁוֹגֵג חַטָּאת יְהֶא עָנְשִׁי:

וּמַה נָּעִים מִדְרָשׁ וְאַגָּדָה

בַּת מֶלֶךְ כַּלָּה מְיֻחָדָה

מֵרֵאשִׁית הַכֹּל מְיֻסָּדָה

בּוֹ אֶשְׁכַּח עָנְיִי וְכָל חָלְשִׁי:





סִר מַכְנוּן מִן אַוַל אלְכ׳לְקַה

אַלְאַנְפֻס תִזְכּוּ וְתַתְפַקַהּ

תַתְצַאחַבּ לִאלְעַקְל פִי רֻפְקַה

לַא גַאז פִיהּ נַקְלֻן וְלַא בַטְשִי:



[סוד צפון מראשית הבריאה

הנשמות מיטהרות ומחכימות

ילוו אל חברת השכל

לא הותר בו טלטול ולא מעשה שבכוח:]





פָּצִיתִי אֶת פִּי לְשַׁבֵּחַ

בּוֹ אָשִׁיר שִׁיר לַמְנַצֵּחַ

תִּתְעַנֵּג נַפְשִׁי בְּהַצְלֵחַ

מִשָּׂכָר לֹא אֵצְאָה חָפְשִׁי:





שַוְקִי פִיהּ לִאלעִלְם וַאלתַעְלִים

תַעְרֻג׳ פִיהּ נַפְסִי אִלַא אלְאִקְלִים



אַלאַוְסַט דִ׳י לַא בְּהוּ תַת׳לִים

קֻדְס אַללַהּ נוּרֹהּ עֲלַיְהּ אַגְשִי:

[תשוקתי בו לחכמה וללימוד

תתעלה בו נפשי אל האזור

האמצעי אשר אין בו פגם

מקדש האל עליו חופף אורו:]





בְּסוֹד זָכוֹר תָּבִין וְגַם שָׁמוֹר

תָּרִיחַ יוֹפִי צְרוֹר הַמּוֹר

תִּתְרוֹנֵן רוּחִי בְּשִׁיר מִזְמוֹר

בִּמְסִבָּה אֶשְׁתֶּה לְיֵין שִׁבְשִׁי:





זַיַּן יַוְם אלסַּבּת בִאללִּקְנַא

יַוְם עֻטְלַה גַאיַה לִאַנְפֻסְנַא

פִי סִינַי אַללַהּ כַ׳אטַבּנַא



וַאלנִּירַאן וַאלנוּר תַ׳ם אַגְשִי:

[פאר את יום השבת בלימוד

יום שבתון התעלות לנשמותינו

בסיני האל דיבר עמנו

בלהבות ובאור שם כיסהו:]





יוֹנָתִי הִתְבּוֹנְנִי עוּרִי

בּוֹ אָשִׁיר שִׁירָה לְאֵל צוּרִי

בָּרוּךְ הוּא מַפְצִיח מְבוֹאָרִי

יֵחוּדוֹ הוּא מַחֲמַד שָׁרְשִׁי:





דַא אַלְקַוְל דִי אַפְתְצַח לַחְנִי

גַל אַללַהּ דִי פִיהּ נַטַקְנִי

יַא רַבִי תַבְקַא גְפוּר עַנִי

סֻבְחַאנַך יַא עַאלִי אלְעַרְשִי:



[זה השיר אשר בו נצטחצחה נגינתי

יתעלה האל אשר בו מללני

אלוהי, היה סולח לי

השבח לך, רם הכיסא:]









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/45033