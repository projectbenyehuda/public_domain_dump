


	
	חִידָתִי הַגֵּד
	



יו״ד אדר א תרמ״א.





שאלה






חִידָתִי הַגֵּד נָא יְדִידִי וּכְבוֹדִי

בִּינָה הֲגִיגִי וּפְתַח מַנְעוּל סוֹדִי

אֱמֹר אֵיךְ נִהְיָה זֹאת אֲשֶׁר אִישׁ יְהוּדִי

בְּצֶדֶק יִקְרָא אֶל בֶּן אֲחוֹתוֹ דּוֹדִי?




תשובה






לֹא נִפְלֵאת הִיא מֶנִּי חִידָתְךָ גַּם לֹא רְחוֹקָה

כִּי יִקַּח לוֹ אַבְרָהָם בַּת כַּלָּתוֹ רִבְקָה

אֲשֶׁר יָלְדָה לְאִישׁ זָר עַל כֵּן לֹא לוֹ תְהִי לְפוּקָה

נִין וָנֶכֶד יְהִי לוֹ וְזֶה אֶל זֶה דּוֹד כַּדָּת וְכַחֻקָּה.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/42717