


	
	עוּרָה אָסִיר
	



הדרור על פתח בית הכלא. ט ניסן תרמ״א בדמשק כשהיה מר אחי בבית הסהר.






עוּרָה אָסִיר כֶּלֶא וּשְׁמַע אִמְרֵי צִפּוֹר דְּרוֹר

בְּפִיו עֲלֵה תִּקְוָה עוֹמֵד עַל דֶּלֶת וְצִיר

עוּרָה מִשְּׁנַת יָגוֹן יַבְאִישׁ גַּם מָר דְּרוֹר

וּבְטַח בָּאֵל וְהוּא יִשְׁלַח לְךָ מַלְאָךְ וְצִיר

אֲסִירְךָ יִפְתַּח וְכָמוֹנִי תִהְיֶה דְרוֹר

יַעַל לְךָ מַרְפֵּא וְנָסוּ כְּאֵב וְצִיר.











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/42629