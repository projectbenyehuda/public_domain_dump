


	
	לְשָׁנִים דְּשֵׁנִים
	



ברכה לידיד






לְשָׁנִים דְּשֵׁנִים / וּזְמַנִּים לֹא נִמְנִים / וּזְקוּנִים נְכוֹנִים / בִּרְנָנִים תַּגִּיעוּ



בְּבָנִים נְבוֹנִים / הֲמוֹנִים אֱמוּנִים / רוֹזְנִים וּסְגָנִים / פְּנִינִים יַבִּיעוּ



וְכַמָּה וְכַמָּה / בְּחָכְמָה וּמְזִמָּה / כְּחַמָּה וְכִימָה / בִּנְעִימָה תוֹפִיעוּ



וּבְעָצְמָה בְקוֹמָה / שְׁלֵמָה וּתְמִימָה / כְחוֹמָה רוֹמֵמָה / מֵאֵימָה תַרְגִּיעוּ



כִּנְהָרִים נִגָּרִים / סַפִּירִים וּמְהִירִים / נֶהְדָּרִים נִבְחָרִים / חֲדָרִים תַּצִּיעוּ



בִּדְבָרִים יְקָרִים / אוֹצָרִים שְׁמוּרִים / מִבְצָרִים וּשְׁעָרִים / נִגְזָרִים תּוֹשִׁיעוּ



בִגְבוּרָה יְתֵרָה / בְּתוֹרָה וְסִפְרָא / וּגְמָרָא בְרוּרָה / אוֹרָה תַשְׁפִּיעוּ



נָא אֵל נָא שְׁמַע נָא / תְּחִנָּה לְמָנָה / נְתוּנָה נְתוּנָה / וּרְנָנָה יָרִיעוּ.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/42712