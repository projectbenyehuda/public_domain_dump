


	
	[מברכנו ארור]
	



אֹרֲרֶיךָ אָרוּר וּמְבָרֲכֶיךָ בָּרוּךְ.

בראשית כ"ז, כט




מְבָרְכֵנוּ אָרוּר, אֹרְרֵנוּ בָּרוּךְ



וְעַמֵּנוּ – גּוֹלֶה מְצֹרָע.



דַּם טַפֵּנוֹ כְּמֵי-הָרַגלַיִם שָׁפוּך.



פַּת לַחמֵנוּ – רְעִי-מְאֵרָה.


  


שִׁקְּצוּנוּ גוֹיִים כְּטֻמאַת הַנִּדָּה…



עַד מָתַי, אֱלֹהַי, עַד מָתַי?!



וְעָנָה אֱלֹהֵי יִשׂרָאֵל – אֵל קַנָּא:



“עַד תִּקרָא עַל חֶברוֹן שֵׁם תֵּל-חַי!”



תרצ"ג






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/5058