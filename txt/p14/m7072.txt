


	
	שמע, נוקם
	



שמע, נוקם / אברהם שטרן (“יאיר”)




וְהָיוּ הַדְּבָרִים הָאֵלֶּה אֲשֶׁר



אָנֹכִי מְצַוְּךּ הַיּוֹם עַל לְבָבֶךָ



וְשִׁנַּנְתָּם לְבָנֶיךָ וְדִבַּרְתָּ בָּם



בְּשִׁבְתְּךָ בְּבֵיתֶךָ וּבְלֶכְתְּךָ



בַדֶּרֶךְ וּבְשָׁכְבְּךָ וּבְקוּמֶךָ


דברים ו' ו-ז.


שְׁמַע, נוֹקֵם, קוֹל אֱלֹהֶיךָ,



מוֹחֵץ רֹאשׁ צָר בְּיָד רָמָה.



וִיהִי דְבָרוֹ עַל לְבָבֶךָ;



קַדֵּש כְּלֵי-הַמִּלחָמָה.


  


יוֹם יוֹם בְּשִׁבתְּךָ בְּבֵיתֶךָ,



בְּלֶכתְּךָ בִּשׂדוֹת-אֵימָה,



בְּשָׁכבְּךָ וּבְקוּמֶךָ –



קַדֵּשׁ כְּלֵי-הַמִּלחָמָה.


  


צוֹרֵר מַגֵּר! – בֶּן-בְּרִיתֶךָ –



בֶּן אִמְּךָ, דָּם מִדָּמָהּ.



וְאִם הוֹרֶיךָ בֵּין צָרֶיךָ –



קַדֵּשׁ כְּלֵי-הַמִּלחָמָה!







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/7072