


	
	[אורות, יינות]
	




אוֹרוֹת, יֵינוֹת, פַּרווֹת, סִיגָרוֹת,



לְזוּת-הַפֶּה, זְנוּת-מַבָּט,



עֶרוַת-אִשָּׁה, שִׁירַת-גִּיטָרוֹת,



דָּמִי עוֹלֶה, בְּאֵשׁ נִצָּת.

שִׁכּוֹר אֶשַּׁק שְׁקַד-שָׁדַיִם.



בִּיוֵן-מַרזֵחַ גֵּו רַך אֶמעַך,



בְּקִיא גָלוּת –



– יְרוּשָׁלַיִם



זִכרֵך כַּחֵץ לֵב יְפַלַּח.








את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/6096