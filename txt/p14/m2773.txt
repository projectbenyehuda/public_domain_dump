


	
	[לא אשאל על מה ולמה]
	




לֹא אֶשׁאַל עַל מָה וְלָמָּה



בְּמוֹלֶדֶת לֹא רֻחָמָה



בַּזִּקִּים יָדַי אָז שָׂמָה



יַד שׁוֹטֵר חוֹמֵץ.

זוֹ דַרכִּי וְאֵין אַחֶרֶת:



סֹהַר, לָחֶם וּמַחתֶּרֶת.



בֵּן אֲנִי לְדוֹר-הַמֶּרֶד,



דּוֹר דּוֹחֵק הַקֵּץ.

צַר יָדוֹ כַּצּוּר מַקשִׁיחַ.



חֵיל הַמֶּלֶך הַמָּשִׁיחַ



בְּחַרבּוֹ הָעָם יוֹשִׁיעַ



מֵחֶבלֵי-גָלוּת.

יוֹם יַגִּיהַ וּבְרִיחַ



חִישׁ נִתֹּץ. חוֹמָה נַבקִיעַ.



וְכַנֶּשֶׁר בָּרָקִיעַ



דֶּגֶל-הַחֵרוּת.

שׁוֹחֲרֵי-חֵרוּת הִנֵּנוּ,



נְקַיֵּם בְּמוֹ דָמֵנוּ



וּבְסַעַר מִלחַמתֵּנוּ –



קֹדֶשׁ הַיֵּעוּד.

וְנַצִּיג אֶת כַּף-רַגלֵנוּ



עַל פִּסגַּת חֲזוֹן חַיֵּינוּ.



נַעֲלֶה בְּכִידוֹנֵנוּ



כֶּתֶר-הַמַּלכוּת.
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/2773