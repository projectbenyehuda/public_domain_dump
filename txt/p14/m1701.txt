


	
	[אלהי העברים]
	




אֱלֹהֵי הָעִברִים, הַחַיִּים וְהַחֵשֶׁק



צָמֵא לְדָמִים וְנוֹטֶה בְּכִידוֹן.



לְחַיָל אַלמוֹנִי בְּיוֹם צֵאת לִקרַאת נֶשֶׁק



אֲזִיק בִּשׂמֹאלוֹ- בִּימִינוֹ הַשּׁלטוֹן.

אֱלֹהֵי הָעִברִים, הַשִּׁריוֹן וְהַמָּוֶת



עֶצֶב אֶל אֵשׁ וְהַפִּיחַ בָּאוּד.



לְחַיָּל אַלמוֹנִי בְּיוֹם צֵאת לִקרַאת שָׁבֶט



מַרצֵעַ בִּשׂמֹאל – בִּימִינוֹ הַחֵרוּת.

אֱלֹהֵי הָעִברִים, הָאָסוֹן וְהַנֵּצַח



צָמֵא לְמַלכוּת וְקוֹרֵא בַּחוּרָיו.



וְחַיָל תְּכֹל-אַרגָּמָן עֲלֵי מֵצַח



עוֹלֶה לְגַרדֹּם וּלְמַלכוּת אַחֲרָיו.
 







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/1701