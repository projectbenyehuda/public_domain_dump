


	
	[אני יודע: יום יבוא או ערב]
	




בֹּקֶר הָיֹה יִהיֶה, אוֹ עֶרֶב, אוֹ צָהֳרַיִם,



עֵת מִישֶׁהוּ גַּם אֶת נַפשִׁי מִמֶּנִי יִקַּח אֱלֵי אָרֶס.


הומירוס, איליאס 21, 111.


אֲנִי יוֹדֵע: יוֹם יָבוֹא אוֹ עֶרֶב,



אֶפֹּל בָּדָד, גּוֹסֵס בִּשְׂדֵה-קְרָב;



וּסְבִיבִי תִּרבַּצנָה חַיתוֹ-טֶרֶף:



הַיְשִׁימוֹן, הַמָּוֶת, הַשָּׁרָב.

אַך מַה יִּמתַּק בִּשׂדֵה-הַקְּרָב הַמָּוֶת,



מַה-יֶעֱרַב שָׁרָב לִי בִּישִׁימוֹן,



כְּשֶׁעֵינַי – תּוֹהוֹת בִּתהוֹם-צַלמָוֶת-



תִּראֶינָה מַשּׂוּאוֹת-הַנִּצָּחוֹן.

טבת תרצ"ד







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/6421