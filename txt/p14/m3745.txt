


	
	[הוא יבא, בוא יבא הגדול בימים]
	




הוּא יָבוֹא. בּוֹא יָבוֹא הַגָּדוֹל בַּיָּמִים!



אַרגְּמַן-מְלוּכָה – כְּתֵפָיו,



לְרֹאשׁוֹ אַפִּריוֹן – שְׁמֵי-צִיּוֹן הַכְּחֻלִּים,



וְהַשֶּׁמֶשׁ - עֲטֶרֶת-זָהָב.

הוּא יָבוֹא, בּוֹא יָבוֹא, הַגָּדוֹל בַּיָּמִים!



הַפּוֹרֵק אֶת הָעֹל, הַגּוֹאֵל.



הַזּוֹקֵף כְּפוּפִים וּמַתִּיר אֲסוּרִים –



יוֹם-חֵרוּת בְּמַלכוּת-יִשׂרָאֵל.

הוּא יָבוֹא וְהַשֶּׁלַח – שַׁרבִיט בְּיָדָיו,



כְּמִכלוֹל-הַמַּלכוּת יֶשַׁע-יָהּ.



וְעַצמוֹת לוֹחֲמֵי-הַחֵרוּת – עֲבָדָיו



תְּכַסֶּה כֶּעָפָר נְשִׁיָּה.



שבט תרצ"ד






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/3745