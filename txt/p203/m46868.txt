


	
	יספת אלהים לנחלתך
	



פזמון

סימן: יצחק

נא






   יָסַפְתָּ אֱלֹהִים לְנַחֲלָתֶךָ, וְנִכְבַּדְתָּ בְּזָכְרָם נִפְלְאוֹתֶיךָ,

   וְהוֹדוֹת עַל־חַסְדְּךָ וְעַל אֲמִתֶּךָ, כִּי הִגְדַּלְתָּ עַל כָּל שִׁמְךָ אִמְרָתֶךָ.





   צִוִּיתָם לְעַנּוֹת בַּצּוֹם נַפְשָׁם, וְיָסַפְתָּ לְהַעֲבִיר כֶּתֶם טִפְשָׁם,

   וְנִכְבַּדְתָּ בְּמִבְחַר מַעֲנֵה לַחֲשָׁם, וְהוֹסַפְתִּי עַל כָּל תְּהִלּוֹתֶיךָ.





235    חֲטוּבֶיךָ כִּנִּיתָם גּוֹי אֶחָד, וְיָסַפְתָּ בְּהַפְלוֹת זִכְרָם יַחַד,

   וְנִכְבַּדְתָּ בְּקָרְאָם ה' אֶחָד, וְהוֹסַפְתִּי יִחוּד בִּשְׁמֶךָ.





   קְרוּאֵי שֵׁם יִשְׂרָאֵל בְּמַהֲלָלָיו, וְיָסַפְתָּ בִּנְטוֹת חֶסֶד עָלָיו,

   וְנִכְבַּדְתָּ אֱלֹהִים קְרוֹבִים אֵלָיו, וּבְקָרוֹב שִׁמְךָ סִפְּרוּ נִפְלְאוֹתֶיךָ.













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/46868