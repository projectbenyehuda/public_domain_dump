


	
	מיושב
	



סימן: יצחק

פח


      אֵל שְׁעֵה וְשִׁית פִּדְיוֹם לְעָם נֶגְדְּךָ שָׁעָה

      מִיּוֹם לְיוֹם עַד עֶשְׂרִים וְאַרְבָּעָה.





      יִמְצְאוּ חֵן הוֹדוֹת נְשָׂאתִים בְּמַעֲמָדוֹת

      לְךָ מִנְחָה – וְחִידוֹת קֶדֶם אַבִּיעָה.





5     צוֹעֵק לְךָ לֵילָיו חַסְדְּךָ הַט אֵלָיו

      וּבְעֵין חֵן עָלָיו מֵרוֹם הוֹפִיעָה.





      חָשַׁב מִמַּעַל יָדַע כִּי פָעַל

      מִתְוַדֶּה אֲנִי עַל מַה לֹּא אֵדָעָה.





      קַבֵּל וּמִמּוּם שָׂא פָּנָיו וְאֶת מַשָּׂא

10     חֲטָאִים אֲשֶׁר עָשָׂה בַּיָּם הַשְׁקִיעָה.













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/47022