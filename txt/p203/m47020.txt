


	
	מוחרך: סימן: יצחק
	



פו


     אֵל אֱלֹהִים נִצְחִי / זִכְרוּ פְּאֵרִי / וְצֵיץ מִצְחִי

      יָצַק בְּמַעֲבֵה אֲדָמָה גָלְמִי

      הֵכִין מְנוּחִי בְּבֶטֶן אִמִּי

      אַף לָחֳדָשָיו פְּקִידָיו עִמִּי

5     שָׁת לְהַחֲלִיף כֹּחִי

      שִׁבְעָה מְשָׁרְתִים וְחוֹזְרִים נִכְחִי.





      צָפוּן בְּקִרְבִּי יָקָר מִתְנַשֵּׂא

      בְּשְׁפַל יְקוּמִים מְלוּכָה יַעֲשֶׂה

      נִפְרָד אֲבָל הוּא מְאַחֵז כִּסֵּא

10   קָם לְהַסְכִּין אָרְחִי

      עַד שׁוּב לְשָׁרְשִׁי וְאָמוּת וְאֶחִי.





      חָדַל לְהַשְׂכִּיל לְבָבִי מַהֲלָךְ

      גַּלְגַּל יְרוֹצֵץ וְחוּג יִתְהַלָּךְ

      לִשְׁמֹר פְּקֻדּוֹת אֲדָמָה הֻומְלַךְ

15   וַאֲנִי זָךְ לִקְחִי

      חַי גּוֹאֲלִי לֹא לַגַּלְגַּל שִׂיחִי.





      קָשַׁר בְּכִתְרִי תְּהִלָּה סוֹדָיו

      יִסּוֹב גְּלִילָיו סְפֹר מַעֲבָדָיו

      הֵם הֵם שְׁלוּחָיו וְהֵם הֵם עֵדָיו

20   הוּא מְכוֹן מִבְטָחִי צוּרִי

      וְאַפְקִיד בְּיָדוֹ רוּחִי.













את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/47020