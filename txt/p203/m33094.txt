


	
	פזמון [אבאר שם אדיר שמותיו נוראים יסודותם]
	



ובכן אבאר שמו בלי כחד / ואפאר תעצומו והוא באחד

יי אחד ושמו אחד

סימן: א"ב

כ


         אֲבָאֵר שֵׁם אַדִּיר שְׁמוֹתָיו נוֹרָאִים יְסוֹדוֹתָם

         בִּקְדֻשָּׁה וּבְטַהֲרָה זְכִירָתָם

         בְּלִי כַחַד

         וַאֲפָאֵר תַּעֲצוּמוֹ בְּחַנְּכוֹ אַרְבָּעָה אֲדָנִים אַוֵיר תְּחִילָּתָם

5        וְקָרַב אוֹתָם.

         אֶחָד אֶל אֶחָד. וְהוּא בְּאֶחָד

         יְיָ אֶחָד וּשְׁמוֹ אֶחָד.

         אֲבָאֵר שֵׁם גָּדוֹל מְפֹרָשׁ בַּחֲיָלִים

         כְּבֶן שְׂרָיָה בְּגָדְלוֹ בְמַקְהֲלִים

10       בְּלִי כַחַד.

         וַאֲפָאֵר תַּעֲצוּמוֹ בְּדַבְּקוֹ שִׁבְעָה גַלְגַּלִּים כְּגִלְדֵי בְּצָלִים

         וַיְהִי הַמִּשְׁכָּן אֶחָד. וְהוּא בְאֶחָד

         יְיָ אֶחָד וּשְׁמוֹ אֶחָד.

         אֲבָאֵר שֵׁם הָדוּר בֶּן שִׁבְעִים וְשְׁתַּיִם בְּפַחַד בְּבֶהֶל

15       מִשְּׁלשָׁה פְסוּקִים צוֹהֵר וְצוֹהֵל

         בְּלִי כַחַד.

         וַאֲפָאֵר תַּעֲצוּמוֹ בְּוַעֲדוֹ שִׁבְעָה כוֹכְבֵי הִלּוּךְ לְאַהֵל

         וַיְחַבֵּר אֶת הָאֹהֶל לִהְיוֹת אֶחָד. וְהוּא בְאֶחָד

         יְיָ אֶחָד וּשְׁמוֹ אֶחָד.

20       אֲבָאֵר שֵׁם זַךְ בֶּן אַרְבָּעִים וּשְׁתַּיִם חֲמוּדִים

         הַנִּזְכָּר עֲשָׂרָה בְיוֹם הַעֲבֵר מְרָדִים

         בְּלִי כַחַד.

         וַאֲפָאֵר תַּעֲצוּמוֹ בְּחַבְּרוֹ שִׁבְעָה מַעֲדַנּוֹת כִּימָה צְמוּדִים

         מְשֻׁקָּדִים בְּקָנֶה אֶחָד. וְהוּא בְאֶחָד

25       יְיָ אֶחָד וּשְׁמוֹ אֶחָד.

         אֲבָאֵר שֵׁם טָהֹר בֶּן שְׁתֵּים עֶשְׂרֵה מְאִירֵי עֵינַיִם

         הַנִּמְסָר לִצְנוּעֵי כְהֻנָּה בָּרֵי לֵב וְיָדַיִם

         בְּלִי כַחַד.

         וַאֲפָאֵר תַּעֲצוּמוֹ בְּיַסְּדוֹ שְׁנֵי מְאוֹרוֹת בִּרְקִיעַ הַשָּׁמַיִם

30       וְטוֹבִים הַשְּׁנַיִם מִן הָאֶחָד. וְהוּא בְאֶחָד

         יְיָ אֶחָד וּשְׁמוֹ אֶחָד.

         אֲבָאֵר שֵׁם כַּבִּיר בֶּן אַרְבַּע יְקָרִים

         נִמְסַר לְתַלְמִידֵי חֲכָמִים צְנוּעִים וּטְהוֹרִים

         בְּלִי כַחַד.

35       וַאֲפָאֵר תַּעֲצוּמוֹ בְּלַהֲקוֹ חֶרֶס וְכוֹכָבִים מְאִירִים

         כְּמַרְאֵה עֲדָרִים. וְרוֹעֶה אֶחָד. וְהוּא בְּאֶחָד

         יְיָ אֶחָד וּשְׁמוֹ אֶחָד.

         אֲפָאֵר שֵׁם מָסֹר לְעַלָּם לַיָּרֵא וְחָרֵד

          נִקְרָא חֵלֶף לַמִּכְתָּב בְּאֵין מֶרֶד

40       בְּלִי כַחַד.

         וַאֲפָאֵר תַּעֲצוּמוֹ בְּנַהֲלוֹ בְלִי הֶפְרֵד

         מַזָּל עוֹלֶה וּמַזָּל יוֹרֵד

         מִזֶּה אֶחָד וּמִזֶּה אֶחָד וְהוּא בְאֶחָד

          יְיָ אֶחָד וּשְׁמוֹ אֶחָד.

45       אֲבָאֵר שֵׁם סָדוּר בַּמִּקְדָּשׁ בִּכְתָבוֹ בִּנְשִׂיאוּת כַּפַּיִם

         וּבַמְּדִינָה בְּכִנּוּיוֹ לְבָרֵךְ עֲמוּסֵי מֵעַיִם

         בְּלִי כַחַד.

         וַאֲפָאֵר תַּעֲצוּמוֹ בַּעֲשׂוֹתוֹ הֶבְדֵּל וּמִקְוֶה לַמַּיִם

         מִתַּחַת הַשָּׁמַיִם. אֶל מָקוֹם אֶחָד וְהוּא בְאֶחָד

         יְיָ אֶחָד וּשְׁמוֹ אֶחָד.

         אֲבָאֵר שֵׁם פָּאוּר בֶּן שְׁתֵּי אוֹתִיּוֹת גְּבוֹהִים

         מִשִּׁשָה כִמְאוֹרוֹת נְגוֹהִים

         בְּלִי כַחַד.

         וַאֲפָאֵר תַּעֲצוּמוֹ כְּצַלְחוֹ לְשִׁבְטֵי כְמֵהִים.

         בְּמַטֵּה אֱלֹהִים. אֶת הַיָּם הָאֶחָד. וְהוּא בְאֶחָד

         יְיָ אֶחָד וּשְׁמוֹ אֶחָד.

         אֲבָאֵר שֵׁם קָדשׁ בְּאָלֶף הֵא. מְקֹורָא רֵאשִׁית מִפְעָל

         בִּהְיוֹת אֲדוֹן לְכָל פּוֹעֵל

         בְּלִי כַחַד.



   וַאֲפָאֵר תַּעֲצוּמוֹ בִּרְאוֹת הַיַּרְדֵּן כְּבוֹדוֹ וְשָׁב לְאָחוֹר בְּלִי גַעַל

         וְהַמַּיִם הַיּוֹרְדִים מִמַּעַל

         קָמוּ נֵד אֶחָד. וְהוּא בְאֶחָד

         יְיָ אֶחָד וּשְׁמוֹ אֶחָד.

         אֲבָאֵר שֵׁם שַׁדָּי בְּאָמְרוֹ דַּי לִיצוּרֵי יָדָיו

65      לְהַרְאוֹת עֻזּוֹ וְהוֹדָיו

         בְּלִי כַחַד.

         וַאֲפָאֵר תַּעֲצוּמוֹ בְּתָמְכוֹ יְדִידָיו נִטְעֵי עֲבָדָיו

         בְּתוֹרָה אַחַת וּמִשְׁפָּט אֶחָד. וְהוּא בְאֶחָד

         יְיָ אֶחָד וּשְׁמוֹ אֶחָד.











את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/33094