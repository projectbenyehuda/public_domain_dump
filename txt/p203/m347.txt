


	
	רשות (?)
	



רשות (?) / יצחק אבן גיאת


יְדַעְתִּיךָ בְּשֵׁם נִשָּׂא וְגֵאֶה / וְשַׁרְתִּיךָ בְמִפְעָל לֹא בְנִרְאֶה.



צְפוּנֵי דַעְתְּךָ הֶלְאוּ חֲכָמִים / וְדַעַת נִשְׂגְּבָה נִפְלֵאת וְתַלְאֶה.



חֲקַרְתִּיךָ – וְהִנֵּה בֵּין זְמָמַי / בְּעֵין לֵב אֶמְצְאָה אוֹתְךָ וְאֶרְאֶה!



קְשׁוּרַת כִּסְאֲךָ נֶפֶשׁ נְפַחְתָּהּ - / וְאִם שָׁכְנָה בְּגוּף נִדְכֶּה וְנִכְאֶה.



אֱנוֹשׁ נִרְאֶה וְלֹא רוֹאֶה הֲיַשִּׂיג / כְּבוֹד נוֹרָא בְּלִי נִרְאֶה וְרוֹאֶה?








את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/347