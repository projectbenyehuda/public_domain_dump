


	
	רהיט: סימן: יצחק בן יהודה
	



מח






   אוֹדְךָ      יוֹשֵׁב תְּהִלּוֹת וְשׁוֹכֵן מִבְחַר שִׁיר נֶעֱרַב

160          אוֹדְךָ בְּקָהָל רַב.

   אוֹדְךָ      צָפוּי בְּשִׂכְלִי וְנֶעְלָם לְעֵינַי וְנִגְלָה בְּמַחֲשָׁבִי

            אוֹדְךָ יְיָ אֱלֹהַי בְּכָל לְבָבִי.

   אוֹדְךָ      חַי הָעוֹלָם כִּי מֵאִתְּךָ חַיֵּי לֵב כְּיָשָׁר כְּשׁוֹבָב

            אוֹדְךָ בְּישֶׁר לֵבָב.

165  אוֹדְךָ    קַיָּם לָעַד וְכָל זְמַן יִכְלֶה וְיִבֶל

            אוֹדְךָ בִּכְלִי נֶבֶל.

   אוֹדְךָ      בְּעַל הוֹדוֹת נַעֲלָה עַל כָּל מַהֲלָל הֶגְיוֹנַי

            אוֹדְךָ בָּעַמִּים יְיָ.

   אוֹדְךָ      נִשְׂגָּב מִכָּל וְכָל לָשׁוֹן תְּעִידֶךָ

170          יְיָ אֱלֹהַי לְעוֹלָם אוֹדֶךָ.

   אוֹדְךָ      יוֹזֵם וְגוֹמֵר וּמָגֵן וְאֵין מַשְׁלִים חֻקּוֹ

            אוֹדֶה יְיָ כְּצִדְקוֹ.

   אוֹדְךָ      הַנִּפְלָא מִכָּל דְּמוּת וְאֵין מִי יוֹעִידֶךָ

            אֵלִי אַתָּה וְאוֹדֶךָ.

175  אוֹדְךָ    וַאֲבָרֶכְךָ עַל טוֹב וְעַל רַע וְקָטֹב

            אוֹדֶה שִׁמְךָ יְיָ כִּי טוֹב.

   אוֹדְךָ      דּוֹבֵר וּפוֹעֵל וּמִי יַעֲמֹד בְּסוֹד כִסִּיתָ

            אוֹדְךָ לְעוֹלָם כִּי עָשִׂיתָ.

   אוֹדְךָ      הַיּוֹם כְּפִי כְבוֹדְךָ וְאִם קַלּוֹתִי

180          אוֹדְךָ עַל כִּי נוֹרָאוֹת נִפְלֵאתִי.













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/46865