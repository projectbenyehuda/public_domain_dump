


	
	צִּיוּנֵי קֶבֶר: לגבן, לאשה שמנה, לרופא, לננס
	



לגבן ובשמו


– – ͝ – – – ͝ – – – –



לֹא דַי לְךָ מַזָּל אֲשֶׁר הָיִיתִי

נוֹשֵׂא חֲטוֹטָרָה בְּעוֹד חָיִיתִי

כִּי אַחֲרֵי מוֹתִי לְאוֹיֵב קַמְתָּ

עָלַי וְאֶבֶן זֹאת בְּגַבִּי שַׂמְתָּ.




לאשה שמנה

– – ͝ – – – ͝ – – –


אִשָּׁה שְׁמֵנָה פֹּה וְהַתּוֹלָע

כִּמְעַט בְּשָׂרָהּ מֵאֱכֹל חָדָל

לָכֵן לְבַל־יָקִיא אֲשֶׁר בָּלָע

שִׂימוּ בְצִדָּהּ קַעֲרַת חַרְדָּל.




לרופא


תֵּן הוֹדָאָה קוֹרֵא לַצּוּר בּוֹרְאֶךָ

שֶׁלִּידֵי רוֹפֵא זֶה מֵאָז לֹא בָאתָ

כִּי כָעֵת צִיּוּנִי זֶה לֹא קָרָאתָ

אִם עַד־שֶׁחָיָה הָיָה הוּא רוֹפְאֶךָ.




לננס


צִיּוּן זֶה אֶל־אָדָם נַנָּס

בָּזֶה הוּבָא לִקְבוּרָתוֹ

וּבְבַת אַחַת עֵת פֹּה נִכְנַס

תּוֹלָע אֶחָד בָּלַע אוֹתוֹ.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/42101