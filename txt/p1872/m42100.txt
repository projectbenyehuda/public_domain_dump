


	
	[עַל־הַשְּׁמִינִית שִׁיר בְּנִי שׁוֹאֵל]
	




לְבָחוּר אֲשֶׁר שָׁאַל מִמֶּנִּי לְחַבֵּר לוֹ שִׁיר עַל־הַשְּׁמִינִית וְלֹא אָמַר עַל־עִנְיַן מָה אֲחַבְּרֵהוּ





– – ͝ – – – ͝ – – –



עַל־הַשְּׁמִינִית שִׁיר בְּנִי שׁוֹאֵל

אֶקַּח לְכָתְבוֹ עֵט נְיָר וּדְיוֹ.

אָמְנָם בְּעוֹד שֶׁחַבְּרוֹ אוֹאֵל

אֶרְאֶה וְהִנֵּה נַעֲשָׂה חֶצְיוֹ.

גַּם הַשְּׁאָר אַעַשׂ בְּעֶזְרַת אֵל

עַל־קַו שְׁאֵלָתוֹ וּמַאְוַיּוֹ.

כִּי אִם־שְׁתֵּי שִׁטּוֹת לְבָד אוּלָם

עַל־הַשְּׁמִינִית שִׁיר כְּבָר נִשְׁלָם.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/42100