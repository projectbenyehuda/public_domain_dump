


	
	[דּוֹדִים שְׂעַר עָפְרָה אֲשֶׁר זוֹרֵחַ]
	




– – ͝ – – – ͝ – – – –



דּוֹדִים שְׂעַר עָפְרָה אֲשֶׁר זוֹרֵחַ

בּוֹ נִסְתְּרָה לַחוֹֽשְׁקִים הַפָּחַת

שָׁמָּה חֲלָלִים יִפְּלוּ לַשָּׁחַת

כָּל־הַלְּכוּדִים בָּהּ וְאֵין בּוֹרֵחַ.





שֶׁלֶג בְּדַדֶּיהָ וְאֵשׁ קוֹדֵחַ

מִתְעָֽרְבָה יַחַד וּמִתְלַקָּחַת

מִי זֶה כְפוֹר רָאָה וְאֵשׁ מִתָּחַת

קֶרַח וְגֶחָלִים וְאֵין נוֹצֵחַ.





אָכֵן בְּעֵינֶיהָ בְעֹז יָדָיִם

חֵשֶׁק הֲלֹא דָרַךְ כְּאוֹיֵב קָשֶׁת

וַיַּךְ לְבָבוֹת בּוֹ בְּמַר כִּפְלָיִם.





לָכֵן יְדִידִים תִּֽירְאוּ מִגֶּשֶׁת

אֶל־דַּד וְאֶל־שֵׂעָר וְאֶל־עֵינָיִם

יַעַן חֲצָצִים בָּם וְאֵשׁ וָרָשֶׁת.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/42075