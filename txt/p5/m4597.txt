


	
	גֶּשֶׁם
	




אֶזְכְּרָה אַרְצִי בְּגִשְׁמָה, בְּהַזְהִיב חֲנִיתוֹת-הַגֶּשֶׁם,



בְּנַגֵּן הַגֶּשֶׁם הַטָּהוֹר, וְדִמְעוֹת-הַשֶּׁמֶשׁ תִּטּוֹפְנָה.



דִּמְעוֹת-הַשֶׁמֶש תִּטּוֹפְנָה עַל שָׂדוֹת מִתְלַקְּחִים וְקוֹרְנִים,



עַל דְּבוֹרִים נָעוֹרוּ בַּשָּׂדוֹת אַהֲבָה חֲדָשָּׁה תֵאֱסֹפְנָה.



אַרְצִי תִּנְצֹר שְׂדוֹתֵיהָ הַטּוֹבִים – בַּל תַּכֵּן סְעָרָה, בַּל תֹּאכְלֵן תּוֹלָעַת.



קוֹל לִבִּי הָרָחוֹק הַגָּדֵל פֶּרַע גַּעְגּוּעִים, אַרְצִי, הַאֵינֵךְ שׁוֹמַעַת?
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/4597