


	
	גָּלִיל, אִילַן־פְּאֵר עָנָף...
	








גָּלִיל, אִילַן־פְּאֵר עָנֵף…

מוּצַף גִּיל חַי, רוֹטֵט כְּלֵב…

יֵשְׁתְּ שָׁרְשְׁךָ מִשֶּׁפַע־תְּהוֹמוֹת,

רֹאשְׁךָ — קַן־עֲנָנִים וַחֲלוֹמוֹת,

גָּלִיל, אִילַן־פְּאֵר, עַל עַנְפוֹתֶיךָ

רִנֵּן לִבִּי, מָלֵא אֵשׁ כְּבוֹדֶךָ…




בֵּין־הָעַרְבָּיִם


אַבְקַת זָהָב בָּרוֹם נִשֵּׂאת,

הָעֵדֶר שָׁב בְּגִיל.

שָׁב הָעוֹבֵד, וְרֹאשׁ הָאֵת

חָרַת לַלַּיִל שְׁבִיל.





נִפְתַּח הַשַּׁעַר. רֹךְ פִּנָּה

נִמְלָא בִּרְכַּת־מֶרְחָב,

מֶרְחַב־שָׂדֶה, בִּרְכַּת גִּנָּה

וַאֲפִיקֵי־זָהָב.





נִצָּב הַכַּד, תִּמְשֹׁךְ הַיָּד,

וְלֹבֶן חַי שׁוֹטֵף.

גִּבְעוֹל חָצִיר מָשְׁלָךְ יִרְעַד

וְרֵיחַ בָּר נוֹטֵף.





קִירוֹת הַבַּיִת בְּהִירִים

וְחַם סִיר הֶחָלָב.

הַסַּהַר יִז. הַרְחֵק נִרְאִים

שָׂדֶה וְעַרְפַּלָּיו.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/28173