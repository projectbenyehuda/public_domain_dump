


	
	שׁוֹשַׁנַּת־הַמָּיִם
	




שׁוֹשַׁנַּת הַמָּיִם!

מִי אָתְּ? מִי אָתְּ? מִלֵּב־תְּהוֹם,

מְלֶכֶת־גַּל, נִגְלֵית פִּתְאֹם,





כְּמַרְגָּלִית זַכָּה, יָפָה,

כְּאֵגֶל־פֶּלֶא נִשְׁקֶפָה?





אַתְּ רָז מִתַּחְתִּיּוֹת, צִיץ־חֵן,

כְּעוֹף תִּשְׁחִי – וְגַל לָךְ קֵן,





תִּשַּׁק עָלֵךְ דְּגַת־הַתֹּם,

תִּרְאֵךְ אַוְזַת־בָּר בַּחֲלוֹם,





שׁוֹשַׁנַּת הַמָּיִם!













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/31583