


	
	[נפרדת דום ממני על אם-רחובות רבה]
	



יג


נִפְרַדְתְּ דֹּם מִמֶּנִּי עַל אֵם-רְחוֹבוֹת רַבָּהּ.



רַק עֵינֵךְ כָּהֲתָה, חַכְלִילוּת פִּיךְ רַק נָסָה;



וּבְלֶכְתֵּךְ כְּבָר בַּלָּט — עוֹד פַּעַם דְּמוּתֵךְ סַבָּה,



וָאֶרְאֵךְ כְּאִלּוּ שַׁחַתְּ מִכֹּבֶד מַעֲמָסָה.



הָהּ, אַהֲבָה פוֹחֵזָה בֵּין שְׁנֵי לְבָבוֹת זָרִים!



לְגִילֵךְ בָּז הַכְּסִיל כְּמוֹ לְצַהֲלַת-זְנוּנִים,



אַךְ עִתֵּךְ כִּי חוֹלֶפֶת בְּלִי נֹחַם, בְּלִי נְדָרִים —



מָה-רַב הַכְּאֵב תַּשְׁאִירִי לִשְׁנֵי יְצוּרִים מְעֻנִּים!







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/10196