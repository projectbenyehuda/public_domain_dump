


	
	[העיר - כרשת קסמים, חליפות-חן לרחובות]
	



ג


הָעִיר — כְּרֶשֶׁת קְסָמִים, חֲלִיפוֹת-חֵן לָרְחוֹבוֹת.



פֹּה גוֹרָל חָדָשׁ יוּטַל עַל גְּבוּל כָּל שְׁנֵי מְבוֹאוֹת,



בְּקֶרֶן כָּל רְחוֹב עֵינַיִךְ כְּאִלוּ רוֹאוֹת



בְּכוּר-תַּעְתּוּעִים אֶחָד הָרָעוֹת עִם הַטּוֹבוֹת.



בְּגִיל לֹא נֵדַע מַה-הוּא אֲנִי וְאַתְּ נְהַלֵּךְ,



כְּמוֹ סְפִיחַ-קִרְיָה פֶלִאי פֹּה צָץ בַּלֵּב מְהֵרָה;



כְּמוֹ נַפְשִׁי בְדֵי-רִיק כָּל נֵדֶר פֹּה הֵפֵרָה,



וּפִתְרוֹן בֶּן-חֲלוֹף פֹּה רָץ אֶל תַּחַת שַׁעֲלֵךְ.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/10186