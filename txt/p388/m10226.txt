


	
	בֶּן-שָׁנָה
	




מִבֹּקֶר יִיף בִּצְחוֹק חַכְלִילִי,



וּבְפִיו עַד-עֶרֶב לַהַג-רָז;



וּמַעֲנֶה רַךְ בִּתְכֵלֶת עֵינָיו



כְּחֶתֶף בָּא, כְּחֶתֶף גָּז.



מְלֹא-עוֹלָם יַעֲמֹד כֵּן לְפָנָיו,



וּצְרוֹר וּכְלִי לוֹ חֵקֶר רָב;



עַל שְׂפָתָיו בְּכִי כְּאִבְחַת גּוֹרָל,



וּבְחִידַת אַהֲבָה יִתֵּן צָו.



בִּזְרוֹעוֹת אִמּוֹ יִיקַר חִנּוֹ,



וּלְזָר רַק יַעְרִים דַּל וָתָם;



וּבְגַעַת בּוֹ כִמְעַט יַד-חַיָּיו —



בְּעֶרֶשׂ-טוֹב כְּבָא לִבּוֹ נָם.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/10226