


	
	[כציפור אשר ישיגנה החץ]
	




כְּצִפּוֹר אֲשֶׁר יַשִּׂיגֶנָּה הַחֵץ



בְּעוּפָהּ בַּמְּרוֹמִים, וְרֹאשָׁהּ כְּבָר שַׁח,



וְהִיא, אַף כִּי-תֵדַע כִּי נוֹעַד הַקֵּץ,



עוֹד אַחַת בִּכְנָפָהּ הִיא תַךְ;



וּבִרְפוֹת כְּנָפֶיהָ — עוֹד רֶגַע כִּמְעָט



הִיא תְלוּיָה כִקְסוּמָה מֵרוּם וּמֵרֶדֶת —



לֹא נִיד! אִישׁוֹן-עֵינָהּ מוּל שַׁחַק רַק שָׁט,



וְאוֹר בּוֹ, אוֹר נֶפֶשׁ נִפְרֶדֶת, —



הָהּ, כֵּן גַּם אֲנִי עֵת נֶחְפַּזְתִּי לִמְרוֹם



כָּל גִּבְעוֹת הַנֹּעַר — הִדְבִּיקַנִי יוֹם-שְׁכוֹל,



וּבְהִמּוֹט כְּבָר רַגְלִי עַל עֶבְרֵי פִּי-תְהוֹם —



אָמַרְתִּי עוֹד אַהֲבָה שְׁאֹל.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/10183