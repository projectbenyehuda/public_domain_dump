


	
	[דומם ירבצו העבים]
	




דּוּמָם יִרְבְּצוּ הֶעָבִים,



בֶּטַח יִרְבְּצוּ כֻלָּמוֹ.



לוּ הִתְעוֹרֵר רוּחַ סוֹעֵר



וְנָשָׂא אֶל קְצוֹת יָם אוֹתָמוֹ!



אוֹ לוּ תָקַף אוֹתָם חֵפֶץ



לְחוֹלֵל עַל רָאשֵׁינוּ סְעָרָה, –



אָז מָצִינוּ – וְעַלִּיזִים –



כּוֹס חֲמָתָם הַנֶּאְדָּרָה.



אַךְ הֶעָבִים רַק מַחֲרִישִׁים,



כְּאִלּוּ קָפְאוּ עַל רָאשֵׁינוּ;



וּבְאֵין-רוּחַ – קָפְאוּ דוּמָם



מִפְרְשֵּׂי אֳנִיָּתֵנוּ.


1903






את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/10397