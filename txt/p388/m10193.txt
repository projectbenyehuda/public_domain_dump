


	
	[עוד שואלות עיניך במבט רך וענו]
	



י


עוֹד שׁוֹאֲלוֹת עֵינַיִךְ בְּמַבָּט רַךְ וְעָנָו



אֶת אֲשֶׁר יוּכַל תֵּת בְּרַחֲמָיו אִישׁ לְאִשָּׁה,



וְיֵשׁ אֲשֶׁר לְנֶגְדִּי תַבִּיטִי כֹּה מַחֲרִישָׁה —



וְאֶרְאֵךְ כִּיצוּר-אָדָם אֲשֶׁר עוֹד רַב לְפָנָיו.



אָז אֶעֱרֹג אֶל פִּיךְ — אַךְ פִּיךְ הוּא כֹה שָׂבֵעַ



וְכָל נְשִׁיקוֹתַי יַחַד תְּנַעֲרִי מִבְּלִי דַעַת;



וְשׁוּב אַתְּ יוֹשְׁבָה דֹּם וְעֵינֵךְ מִתְגַּעְגַּעַת,



וְאַתְּ כְּדַל מִתְחַנֵּן אֲשֶׁר אֵין לוֹ שׁוֹמֵעַ.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/10193