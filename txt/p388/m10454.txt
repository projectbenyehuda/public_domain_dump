


	
	קַלּוּ זֶה-כְבָר כָּל הַפְּחָדִים...
	




קַלּוּ זֶה-כְבָר כָּל הַפְּחָדִים הַכְּבֵדִים: –



שִׁגָּיוֹן כְּבָר צָרַף אֶת סִיגָיו בַּמַּסָּה,



וְעַל מַחְשׂוֹף הַמָּוֶת כָּל-נַפְשִׁי מְכַסָּה.



רַבּוֹת הָרְאֵיתִי: – וְרַבִּים הֵם עֵדִים



בֵּין טוֹבִים וְרָעִים כִּי שַׁבְתִּי לִכְרֹעַ



אֶל שָׁפָל וָדָל – אַחֲרֵי רְאוֹת מִגָּבֹהַּ.



גַּם אֲשֶׁר שַׁבְתִּי לִרְאוֹת גְּבוּל-הַקְּסָמִים



בֵּין אשֶׁר לְעָתִיד, הָאַחִים הַשְּׁנַיִם –



לֹא כְסוּת לִי יָצַרְתִּי, לֹא גַאֲוַת שְׂפָתַיִם.



עָמֹל עָמַלְתִּי עִם רַבִּים נִכְלָמִים



לִמְצֹא מַחֲבוֹא זֶה, אֲשֶׁר שָׁם לֹא-עוֹד נִירָא



אֶת בְּכִי בְּשָׂרֵינוּ וַאֲמִתָּם הַטְּמִירָה.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/10454