


	
	[ממרום הכר קדמתני זרועך החשופה]
	



ו


מִמְּרוֹם הַכַּר קִדְּמַתְנִי זְרוֹעֵךְ הַחֲשׂוּפָה,



כִּירִיעַת אֹהֶל-אשֶׁר בָּאֹפֶל הִבְהֵב בְּשָׂרֵךְ;



וַאֲנִי גִשַּׁשְׁתִּי דֹם, כְּאִישׁ אֲשֶׁר יְשָׂרֵךְ



שְׁבִיל-אַהֲבָה שֶׁנִּכְבַּשׁ בְּשֶׁקֶר וּבַחֲנוּפָה.



וּפִתְאֹם הוּרַם רֹאשֵׁךְ לִקְרָאתִי בַחֲרָדָה,



וּכְנֵטֶל רַב עַל שִׁכְמִי זְרוֹעֵךְ נֶאֱלָמָה;



אָז חַשְׁתִּי רֶגַע קַל גַּם יָגוֹן גַּם נֶחָמָה,



כְּאִלּוּ חִשְׁקֵךְ רַב אֶת שְׁנֵינוּ יַחַד פָּדָה.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/10189