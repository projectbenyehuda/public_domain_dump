


	
	תְּפִלָּה לְדֶרֶךְ הַזִּקְנָה
	




כְּבָר עָרוּךְ הָאוֹת



וְדַרְכִּי עֲרוּכָה: –



עָרְבֵנִי לִמְנוּחָה



בַּדֶּרֶךְ הַזֹּאת.



אַל אֵיטִיב לִרְאוֹת



בִּנְבֹל מֵעֲבָרִים



הַשֵּׁמוֹת הַיְקָרִים –



בַּדֶּרֶךְ הַזֹּאת.



אַךְ אֶזְכֹּר אֶת שְׁמוֹת



הָרֹךְ הָאַחֲרוֹנִים



לְנֹכַח הַיְגוֹנִים –



בַּדֶּרֶךְ הַזֹּאת.



וְאֶזְכֹּר אֶת מוֹת



כָּל הֶבֶל מַרְשִׁיעַ



רִיק הַיָּגִיעַ –



בַּדֶּרֶךְ הַזֹּאת.



כְּבָר עָרוּךְ הָאוֹת



וְדַרְכִּי עֲרוּכָה: –



עָרְבֵנִי לִמְנוּחָה



בַּדֶּרֶךְ הַזֹּאת.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/10449