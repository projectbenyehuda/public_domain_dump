


	
	[חצות ליל-חורף היה ואני בעיר הגדולה]
	



יב


חֲצוֹת לֵיל-חֹרֶף הָיָה וַאֲנִי בָעִיר הַגְּדוֹלָה.



אֶל זְרוֹעִי דָבְקָה נַעֲרָה — לִי תְמוֹל וְשִׁלְשׁוֹם זָרָה,



מְלֹא אִישׁוֹן-עֵינָהּ אֶמֶשׁ לִי אַהֲבָה שָׁמָרָה,



וְעַתָּה מְרִי כָל חִידָה וּפִתְרוֹן כְּבָר עֲבָרָהּ.



הָלַכְתִּי דֹם עַל-יָדָהּ בִּרְחוֹב הָעִיר הַגְּדוֹלָה.



הַדֶּרֶךְ יָרַט נֶגְדִּי עַל לוּחוֹת-גִּיר חֲלָקִים,



אַךְ כּוֹכְבֵי-עוֹלָם נִדְמוּ כֹה זָרִים וּמְרֻחָקִים,



וּבְלוֹיֵי אֶרֶג-קִרְיָה עַל רֹאשִׁי נִרְאוּ שְׁחָקִים.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/10195