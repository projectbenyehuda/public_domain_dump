


	
	גָּבִיעַ מָר
	




הֲיִלְבְּשׁוּ שׂוֹנְאֵינוּ בּשֶׁת? כֵּן.



אַךְ שַׁלֵּם לֹא יְשַׁלְּמוּ תַחַת שֵׁן,



לְזֹאת יְצַפֶּה חִנָּם גַּם הַבֵן.



וּבֶן-בְּנֵנוּ הוּא יַרְגִּיעַ? לֹא.



גַּם הוּא כָמוֹנוּ יָרִים קוֹל בִּמְבוֹא



כָּל דּוֹר – עַד יֵחַר גְּרוֹנוֹ שָׁם מִקְּרֹא.



אַךְ שָׂא רַעְיוֹנְךָ הָלְאָה עוֹד וַחֲשֹׁב:



בְּהָמִיר אָדָם יִצְרֵי רִיק לָרֹב –



מַה חֵלֶק לְנִינֵינוּ אָז בַּטּוֹב?



הָהּ, כֵּן: זֶה מִשְׁתֵּה עַמִּים בֻּשַּׂר כְּבָר,



וְזֶה הַמְבַשֵּׂר לָנוּ הוּא, לֹא זָר –



וּבְבוֹא הַמִּשְׁתֶּה נֵשְׁתְּ גָּבִיעַ מָר.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/10442