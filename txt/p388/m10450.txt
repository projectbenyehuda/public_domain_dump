


	
	הַיּוֹם קוֹדֵר בְּיָפְיוֹ...
	




הַיּוֹם קוֹדֵר בְּיָפְיוֹ, וּבְהוֹד אַחֲרֵי הוֹד



בָּא הַגֶּשֶׁם בַּחֲלִיפוֹת עֲנָנָיו;



לִבִּי נֵעוֹר הַיּוֹם, וּמְעַט טוּבוֹ הֶעָנָו



יִיטַב פִּתְאֹם מְאֹד.



עֵינִי רָמָה וּמְאִירָה מוּל הֶעָנַן שֶׁשַּׁח



עַל הָעוֹלָם בְּזַעַף נְדָבוֹת;



הֵן יָדַעְתִּי: גַּם מְעַט נְצוּרוֹתַי נִקְצָבוֹת



לֹא בְיַד אשֶׁר רַךְ.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/10450