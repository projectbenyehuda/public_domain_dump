


	
	הַגֶּבֶר
	




בְּגַאֲוַת כְּסִיל הוּא לֹא הִתְחַסֵּד,



לֹא דָגַר מְרִי כְּאֶחָד עָנָו;



רַק חֶרְפַּת תֹּם יִסְּרַתּוּ חֶרֶשׁ



בְּלֶכֶת שְׁמוֹ הָעַז לְפָנָיו.



לֹא עוֹרֵר נְהִי עַל יוֹשְׁבֵי-תֵבֵל,



וּפִיו לֹא שָׁר עַל אֶרֶץ בְּרוּכָה;



רַק עָמַד נֶגְדּוֹ רִפְיוֹן אָדָם



וִיגוֹנוֹ הוּא לְאֵין אֲרוּכָה.



לִנְשֵׁי-הַחֵן לֹא הֶחְנִיף חִנָּם,



וּבְרִיק לֹא קִדֵּם פְּנֵי נִכְנָעוֹת;



אַךְ בְּשָׂרָיו יָדְעוּ רֹךְ וָשׂבַע,



וְרוּחוֹ פָג מִבּוּז וּקְנָאוֹת.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/10235