


	
	יִשָּׂאֲךָ חֲמוֹר
	




יוֹם-יוֹם יִשָּׂאֲךָ חֲמוֹר,



אַךְ שִׂים אֶת הַתְּרָפִים בָּאוּכָף: —



יֵשׁ יַרְבֶּה אֶת יָמָיו בְּטוֹב



גַּם גּוֹרָל מְשֻׁחָף.



צְבַע לְחָיֶיךָ בִכְחָל,



וֶהְיֵה נֶגֶד-כֹּל כְּלֹא יוֹדֵעַ;



וְנָשְׁקוּ וְלֹא יֵדְעוּ עַד-מָה



אֲהוּבָה וָרֵעַ.



הַחֲנֻפָּה הָרוֹעָה הַכֹּל



הִיא תָבִין בַּלָּט וְהֶחֱרִישָׁה;



הַמָּוֶת רַק הוּא יִטְעַם מָר



בַּמִּשְׁחָה הַמְּבִישָׁה.







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/10236