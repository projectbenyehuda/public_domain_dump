


	
	עַל הַגֶּשֶׁר
	




אוֹר הַיָּרֵחַ מִתְבּוֹלֵל בְּזֹהַר הַקְּרָחִים,



עוֹלֶה בָאֲוִיר קוֹל נֶפֶץ שֶׁל קֶרַח מִתְבַּקָּע,



הָלְאָה בַמֶּרְחָק שְׂדוֹת קֶרַח חֲלָקִים נִמְשָׁכִים,



בָּאָה מֵאַיִן-זֶה הֶמְיַת הַמַּיִם הַדַּקָּה.



עוֹמֵד אֲנִי עַל הַגֶּשֶׁר וְעֵד רוֹאֶה הִנֵּנִי:



בַּמָּקוֹם הַהוּא גִּלְדֵי קֶרַח נֶעֶרְמוּ לַעֲרֵמָה;



רוֹחֲשִׁים הַקְּרָחִים וּמֵעִיק הָאֶחָד עַל שֵׁנִי,



וְרוֹחֲשִׁים הַמַּיִם הַמְכֻסִּים מִתַּחַת לָהֵמָּה.



עוֹמֵד אֲנִי עַל הַגֶּשֶׁר וְעֵד לַמְּתחוֹלֵל:



גְּלָדִים עַל לִבִּי מְעִיקִים וְתַחַת הַגְּלָדִים



זִרְמֵי רְגָשׁוֹת חֲדָשִׁים וּצְעִירִים נוֹלָדִים, –



וְשֶׁטֶף הַנֹּעַר בַּקֶּרַח הַנּוֹשָׁן מִתְבּוֹלֵל.


1905






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/10372