


	
	נשׂא, מעשה הצדקה והמוסדים
	



“ויהי ביום כלות משה להקים את המשכן” – אמר רבי יודא ברבי
סימון: יום שהוקם המשכן נכנס משה והיה שומע קול הדר, קול נאה ומשבח.
אמר משה: אשמעה מה ידבר האל ה'? אמר לו הקדוש ברוך הוא למשה: שלום אני
מדבר, שאין בלבי על בני כלום, שנאמר: “כי ידבר שלום אל עמו ואל ישובו
לכסלה”.

(מדרש רבה)

*

רבי יוחנן אמר: ביום שכלתה איבה מן העולם, שעד שלא
הוקם המשכן היתה איבה, קנאה, תחרות ומצות ומחלוקת בעולם, אבל משהוקם המשכן
נתנה אהבה, חבה ורעות וצדק ושלום בעולם. ומה טעם? – אשמעה מה ידבר
האל".

(ילקוט)

*

הבריח התיכון בתוך הקרשים מבריח מן הקצה אל הקצה.

*

סמל האחדות – ה' אחד; עם אחד; משכן אחד; תורה אחת; כהן אחד; משפּט אחד. וזה הוא סוד הכתוב:

“ועשו לי מקדש ושכנתי בתוכם”. לאמר: עשו מקדש להאחד המחלט והוא יאחד אתכם. –

תפלין דמרא עלמא.










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/32205