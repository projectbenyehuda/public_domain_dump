


	
	לַזּוֹרֵעַ
	




הֲבֵל רְגָבִים שְׁחוֹרִים וְרָוִים,

וּבְעָקֵב כָּבֵד תָּדוּשׁ הָרְגָבִים;

לְשֶׁמֶשׁ הַמֵּצַח הַשְּׁזוּפָה, הַחֲזָקָה, –

    וּנְטֵה הַיָּד הָרְחָבָה

    וּזְרַע עַל אֶרֶץ רַבָּה.



וְאֵרַשְׂתָּ כֹּחֲךָ לְזֹה הָאֲדָמָה,

שֶׁלְּזֵעָתְךָ תָּמִיד כָּמְהָה –

עַד תָּעִיק עַל גָּלְמְךָ אַדְמַת־גַּלִּים

    נְטֵה הַיָּד הָרְחָבָה

    וּזְרַע עַל אֶרֶץ רַבָּה.



תִּשְׂחַק שֶׁמֶשׁ לְךָ וּלְזֵעָתְךָ…

עוֹד לָהּ יָרִיעַ זְהַב־קָמָתְךָ;

קְרָא לְחַיֶּיהָ מֵאַדְמַת מַחֲשַׁכִּים.

    נְטֵה הַיָּד הָרְחָבָה

    וּזְרַע עַל אֶרֶץ רַבָּה.




תרס"ו






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/24259