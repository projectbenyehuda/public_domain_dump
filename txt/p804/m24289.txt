


	
	[עִם שַׁחַר עוּרָה יֶלֶד חֵן]
	




עִם שַׁחַר עוּרָה יֶלֶד חֵן

אַבָּא יָבֹא מִיָּד

עִם לַיִל נִפְתָּל וְיוּכַל לוֹ

עַל מִשְׁמַרְתּוֹ עָמַד



סִפְלוֹן טַל בֹּקֶר הוּא יָבִיא

וְלִבּוֹ עֵר רַעֲנָן

הָאוֹר גּוֹבֵר שׁוּר יֶלֶד חֵן

תָּרֹן צִפּוֹר בַּגָּן



הַסְכֵּת שִׁיר זֶה כֻּלּוֹ קֹדֶשׁ

מִזְמוֹר לִבְנֵי הַדְּרוֹר

עַל סוּס קַל טָס אָבִיךָ שָׁם

מֵאֵצֶל הַר תָּבוֹר



לָעַד בְּנִי שִׁיר פֶּלֶא זֶה

שִׁיר דּוֹר כֻּלּוֹ זַכַּאי

שֶׁבְּדָם וָאוֹן אַרְצִי יִגְאַל

יִיגַע יִפְעַל וָחַי







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/24289