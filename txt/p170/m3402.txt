


	
	מָרוֹם וְקָדוֹשׁ שְׁעֵה
	



לקרובה א'




מָרוֹם וְקָדוֹשׁ שְׁעֵה שַׁוְעַת שְׁבוּיִם  / מִמְּעוֹנִים



הִתְעַשֵּׁת לָהֶם וְכָתְבֵם לְחַיִּים  /  עִם אֱמוּנִים



וּקְרָא שְׁנַת רָצוֹן לְרִיב הָעֲנִיִּים  /  וְהָאֶבְיוֹנִים: / ישע' סא,כ;מא,יז



התעשת





שְׁלוֹמִים נִפְלָאוּ  /     מִמְּעוֹנִים



אֶל עַם נִצְבָּאוּ  /     עִם אֱמוּנִים



בִּבְכִי יָבֹאוּ  /        וּבְתַחֲנוּנִים: / ירמ' לא,ח



התעשת





הַעֲלֵם עִם בְּנֵיהֶם  /    מִמְּעוֹנִים



וּסְלַח חֲטָאֵיהֶם   /     עִם אֱמוּנִים



אֲשֶׁר כָּשְׁלוּ בָהֶם  /      אָבוֹת וּבָנִים: /שם ו,א



התעשת





קְשֹׁב נָא בָנֶיךָ  /    מִמְּעוֹנִים



וְהַשְׁקֵם לְפָנֶיךָ  /    עִם אֱמוּנִים



בְּאֵר מַיִם חַיִּים /   עִם גַּנִּים: / שה"ש ד,טו



התעשת





טַל סְלִיחָה הָרֵק  /   מִמְּעוֹנִים



שַׁעֲרֵי חֵן הָפֵק  /    עִם אֱמוּנִים



וְיָבֹא גוֹי צַדִּיק  /  שֹׁמֵר אֱמֻנִים: / ישע' כו,ב



התעשת





נְבָרִים הֵבִינוּ   /   מִמְּעוֹנִים



כַּשֶּׁלֶג יַלְבִּינוּ   /   עִם אֱמוּנִים



אִם יִהְיוּ חֲטָאֵיהֶם  /   כּשָּׁנִים: / שם א, יד



התעשת



שְׁלַח קוֹל חֲסָדֶיךָ  /  מִמְּעוֹנִים



לְהוֹשִׁיב עֲבָדֶיךָ  /   עִם אֱמוּנִים



מֵעַבְדֵי אֲדֹנָי  /     הַקְּטַנִּים: /ישע' לו,ט



התעשת







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/3402