


	
	מַה לְּךָ בֶּן אָדָם
	



סימן: מ(שה בר) יע(ק)ב


מַה לְּךָ בֶּן אָדָם /   נְשָׁמָה בְאַפּוֹ



מַה לְּךָ נִרְדָּם   /   וְהַיָּם בְּזַעְפּוֹ?



שׁוּר בָּשָׂר וָדָם   /  קָשֶׁה עָרְפּוֹ



שׁוּב וְיָשׁוּב אֱלֹהִים /  מֵחֲרוֹן אַפּו:  /  דב' יג, יח


  


יָפְיְךָ הִשִּׁיאֲךָ   /  בִּימֵי שַׁחֲרוּת



וְתַאֲוָה תַשִּׁיאֲךָ   /  הֲלֹךְ בִּשְׁרִירוּת



לֵב, וְזֹקֶן יִרְאֲךָ   /  כְּתַב בִּמְרִירוּת



מָוֶת יִקְרָאֲךָ:   /  סוּרָה שְׁבָה-פֹה:  / רו' ד, א


   


עֲתְּדָה לְךָ צֵדָה   /  לְדֶרֶךְ יִשְׁגֶּה



וּתְהִי לְךָ לְעֵדָה  /  בְּיֵצֶר מַשְׁגֶּה



בְּטֶרֶם בֹּא קְפָדָה  /  וְאוֹתְךָ יַגֶּה



כַּאֲשֶׁר עֵת יֶהְגֶּה   /  כְּפִיר עַל טַרְפּוֹ:  /  ישע' לא ד

בֶּן כְּעֶבֶד לִפְנֵי   /  אֲדֹנָיו נַעֲנֶה



בְּפִיהוּ אֵין מַעֲנֶה  / מִלֵּב זוֹנֶה –



אַךְ לְחֶסֶד מִשְׁנֶה  /  חֲטָאָיו יִפְנֶה,



טוֹב תְּמַלֵּא כַפּוֹ  /   וְכוֹנֵן טַרְפּוֹ:
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/4813