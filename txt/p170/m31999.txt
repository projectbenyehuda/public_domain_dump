


	
	עַלְמָה גָזְלָה
	








עַלְמָה גָזְלָה צַוַּאר עֹפֶר, / גַּם מִשֶּׁמֶשׁ גָּנְבָה לָּהּ תּוֹר,

תַּכְתִּיר רֹאשָׁהּ בִּבְנוֹת עַיִשׁ / וּתְשַׁו כִּימָה עַל לֶחְיָהּ תּוֹר.

הָעֵת תָּשִׁיר תַּחְרִישׁ עָגוּר / וּנְעִים קוֹלָהּ יַכְלִים כָּל תּוֹר.

לוּ יִקָּרְאוּ אוֹרֵי שַׁחַק / טֶרֶם שֶׁמֶשׁ יִגַּע לָהּ תּוֹר.











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/31999