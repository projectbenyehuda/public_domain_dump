


	
	נשמת משמעין על השקלים
	



נִשְׁמַת מְשַׁמְּעִין עַל הַשְּׁקָלִים / ר' משה אבן עזרא

“לר' משה ן' עזרא”

סימן: משה


נִשְׁמַת  מְשַׁמְּעִין עַל הַשְּׁקָלִים מֵאָז כְּהֵעַדְתָּה



יַמְלִיכוּךָ. כִּי לְךָ מְלוּכָה יָאָתָה



תְּרַנֵּנָּה שְׂפָתַי כִּי אֲזַמְּרָה-לָךְ


וְנַפְשִׁי אֲשֶׁר פָּדִיתָ:           תה' עא, כג


נִשְׁמַת  שׁוֹקְלֵי כֹפֶר גֶּזַע בָּא מִבֹּא



יְשַׁבְּחוּנְךָ שׁוֹמֵר עַם קְרוֹבוֹ



פּוֹדֶה אֲדֹנָי נֶפֶשׁ עֲבָדָיו



וְלֹא יֶאְשְׁמוּ כָּל הַחֹסִים בּוֹ:       שם לד, כג

נִשְׁמַת  הַמְשַׁלְמֵי שְׁקָלִים לְבֶדֶק הַבַּיִת וְהָעֵדוּת



יְהֹדוּךָ. וִיהַלְלוּ לְמוֹצִיא אוֹתָם לְחֵרוּת מֵעַבְדוּת



כִּי עִם אֲדֹנָי הַחֶסֶד וְהַרְבֵּה עִמּוֹ פְדוּת:   שם קל, ז

נִשְׁמַת  פּוֹעֲלֵי רְצוֹנְךָ בְּכָל מַאֲוַיָּם



שִׁירוֹת וּזְמִירוֹת יִתְּנוּ לְאֵל מֶלֶךְ חַי וְקַיָּם



אוֹמְרִים וְאִלּוּ פִינוּ מָלֵא שִׁירָה כַיָּם:
 







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/3088