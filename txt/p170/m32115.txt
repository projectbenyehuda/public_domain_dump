


	
	בָּנוֹת אֲשֶׁר יֵלְכוּ
	




בָּנוֹת אֲשֶׁר יֵלְכוּ נְטוּיוֹת צַוְּארֵי / גַאְוָה לְאַט וּמְשַׂקְּרוֹת עֵינָיִם,

הָלוֹךְ וְטָפוֹף הָלְכוּ וַיִּגְבְּהוּ / בִּצְבִי עֲכָסִים שֶׁעֲלֵי רַגְלָיִם,

וַיֶּחְשְׂפוּ שֹׁבֶל, וְעָדוּ מַאֲפַל / שֵׂעָר לְכַסּוֹת אֶת מְאוֹר אַפָּיִם –

פֶּתַע רְאִיתִים לוֹבְשׁוֹת שַׂקִּים עֲלֵי / גִלְדָּם וְהַחֶבֶל עֲלֵי מָתְנָיִם,

מִתְגּוֹדֲדוֹת, מִתְנוֹדֲדוֹת וּמְתוֹפֲפוֹת / עַל לֵב בְּקוֹל קִינִים, וְעַל שָׁדָיִם.

מִי הֶאֱמִין לוֹ בַזְּמָן – יַאְמִין בְּאִישׁ / כִּי יֶאֱסֹף רוּחַ בְּתוֹךְ חָפְנָיִם.











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/32115