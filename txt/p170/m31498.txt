


	
	אַל טַל עֲלֵי תֵבֵל
	



על מות אבון






אַל טַל עֲלֵי תֵבֵל וְאַל מָטָר / וּשְׂדֵי תְרוּמוֹת בָּהּ לְצִמָּאוֹן,

כּוֹכְבֵי שְׁחָקִים יֶחְשְׁכוּ אַחַר / אָבוּן וְגַם יִהְיוּ לְדֵרָאוֹן!

אַסְתִּיר מְבוּכָתִי פְּנֵי קָהָל / יוֹם יוֹם, וְתִגָּלֶה בְּמַשָּׁאוֹן.

בּוֹ גָאֲתָה נַפְשִׁי, וְהֵן שָׁחָה / בִלְתּוֹ, וְשֶׁבֶר אַחֲרֵי גָאוֹן.

לֹא אֶחֱזֶה אוֹר אַחֲרֵי אָבוּן / כִּי אִם יְקָרוֹת אוֹר וְקִפָּאוֹן.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/31498