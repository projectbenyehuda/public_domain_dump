


	
	[מַצִּיב אֲדָמָה וְכָל גְּבוּלֶיהָ]
	



סימן: מ[שה] ק[ט]ן




מַצִּיב אֲדָמָה  / וְכָל גְּבוּלֶיהָ

נֹתֵן נְשָׁמָה /  לָעָם עָלֶיהָ:    [ישע' מב, ה]




קַנֵּא לְכַנָּה   /   יְמִינְךָ שָׁתָלָה

יוֹם דַּת אֱמוּנָה /   וְצֶדֶק הִנְחִילָה

וְשׁוֹד וּמְגִנָּה   /  הַיּוֹם סָבִיב לָהּ

וְהִנֵּה כְּגַנָּה  /   אֲשֶׁר אֵין מַיִם לָהּ

דּוֹמָה לְאֵלָה   /    נָבְלוּ עָלֶיהָ: [שם א, ל]




נַהֵל אֵל עֶלְיוֹן  /   לְאַט הַקְּהִלָּה

לִנְוֵה אַפִּרְיוֹן  /   הֱיוֹת לָהּ סְגֻלָּה

וְקוֹמֵם צִיּוֹן  /   וְנִבְנְתָה עַל תִּלָּהּ

וְחַזֵּק רִפְיוֹן  /   יָדָיו כְבַתְּחִלָּה

וְתִהְיֶה כַכַּלָּה   /   תַּעְדֶּה כֵלֶיהָ: [שם מא, י]
 







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/1202