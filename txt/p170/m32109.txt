


	
	זְנַח תֵּבֵל
	




זְנַח תֵּבֵל, אֲשֶׁר תַּעְשִׁיר – לְהוֹרִישׁ, / וְתָרִים אֶת גְּאוֹן אִישִׁים – לְהוֹרִיד,

וְיַלְדֵיהֶם תְרַבֶּה – אַךְ לְהַמְעִיט, / וְתִקְבֹּץ אֶת פְּזוּרֵיהֶם – לְהַפְרִיד,

וְנַפְשׁוֹתָם תְּשַׂמֵּחַ – לְהַעֲצִיב, / וְלִבּוֹתָם אֲשֶׁר תַּרְנִין – לְהַחְרִיד.

הֲנִרְאָת אֵם אֲשֶׁר נַפְשָׁהּ תְּשַׁכֵּל, / עֲדֵי לֹא תַעֲזֹב פָּלִיט וְשָׂרִיד?











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/32109