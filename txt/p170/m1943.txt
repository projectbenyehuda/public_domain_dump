


	
	אל ממרומו יקרא לעמו
	



אֵל מִמְרוֹמוֹ יִקְרָא לְעַמּוֹ / ר' משה אבן עזרא

סימן: אני משה קטן


אֵל מִמְרוֹמוֹ   /   יִקְרָא לְעַמּוֹ



אִישׁ עַל מְקֹמוֹ  /  יָבֹא בְשָׁלוֹם!


שמ' יח, כג

  


נְדָרַי אָבִיא    /  וְשִׁיַרי אַצְבִּיא



כִּי לְבֵית אָבִי   /  שַׁבְתִּי בְשָׁלוֹם!


ברא' כח, כא

  


יְמֵי גִיל תַּמּוּ    /  וְשִׁירֵי דָּמְמוּ



כִּי נָדַמּוּ    /   נְאוֹת הַשָּׁלוֹם:


ירמ' כה, לז

  


מֶלֶךְ יַעֲצֹר    /  וְרוּחוֹת יִבְצֹר



וְיֵצֶר תִּצֹּר    /  שָׁלוֹם שָׁלוֹם!


ישע' כו, ג

  


שָׁמָּה יִשְׂגּוּ    /  וְלָרֹב יִדְגוּ



וְהִתְעַנְּגוּ    /   עַל רֹב שָׁלוֹם:


תה' לז, יא

  


הַיּוֹם לְעֵינַי /     יְגַלֶּה לְאָזְנַי



קוֹל רָם: אֲדֹנִי /   תִּשְׁפֹּת שָׁלוֹם!


ישע' כד, יב

  


קָרֵב מַחֲזֶה   /   וּמַאֲמַר חוֹזֶה:



וּבַמָּקוֹם הַזֶּה  /   אֶתֵּן שָׁלוֹם!


חג' ב, ט

  


טוֹב וְעֹז וְשָׁלוֹם  /  יְצַו צוּר לְעֵילוֹם



אַתָּה שָׁלוֹם    /  וּבֵיתְךָ שָׁלוֹם:


ש"א כה, ו

  


נְכֵאִים שַׁבְתֶּם   /  כִּי נִמְכַּרְתֶּם



תִּשְמְעוּ אַתֶּם:   /  עֲלוּ לְשָׁלוֹם:


ברא' מד, יז
 






את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/1943