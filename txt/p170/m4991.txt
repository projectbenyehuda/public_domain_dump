


	
	קדשו אקדש כי הוא קדוש
	



קָדְשׁוֹ אֲקַדֵּשׁ / ר' משה אבן עזרא

לקרובה א'




קָדְשׁוֹ אֲקַדֵּשׁ כִּי הוּא קָדוֹשׁ



לֹא כִחַדְתִּי אִמְרֵי קָדוֹשׁ:     איו' ו,י


  


מֵאֶרֶץ יַקְדִּישׁוּהוּ עַם קָדוֹשׁ



וּמִמְּקוֹם קָדוֹשׁ:     קה' ה,י


  


שִׁנְאַנָּיו יַעֲרִיצוּהוּ בְּקוֹל קָדוֹשׁ



וָאֶשְׁמֳעָה אֶחָד קָדוֹשׁ:      דנ' ח,יג


  


הוֹדוֹ יַבִּיעוּ, הָאֵל הַקָּדוֹשׁ



כִּי הַמָּקוֹם קָדֹשׁ:     יחז' מב,יג


  


אַתָּה קָדוֹשׁ וְשִׁמְךָ קָדוֹשׁ



לִפְנֵי אֲדֹנָי הָאֱלֹהִים הַקָּדוֹשׁ:      ש"א’ו,כ


  


וְאֶל מִי תְּדַמְּיוּנִי וְאֶשְׁוֶה יֹאמַר קָדוֹשׁ



וּמַה-דְּמוּת תַּעַרְכוּ לוֹ בְּהַדְרַת קָדוֹשׁ:     ישע' מ,יח


  


רַחֲשׁוּ שַׁלֵּשׁוּ קְדֻשָּׁה בְּחִבָּה



לְאֵל נַעֲרָץ בְּסוֹד קְדֹשִׁים רַבָּה



וְנוֹרָא עַל כָּל סְבִיבָיו:     תה' פט,ח







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/4991