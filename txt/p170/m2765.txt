


	
	[יְעִירוּנִי סְעִפַּי לַחֲזוֹתֶךָ]
	



“לרבי משה בן עזרא ז”ל"




יְעִירוּנִי   /     סְעִפַּי לַחֲזוֹתֶךָ

וְיוֹרוּנִי   /     לְהַגִּיד נִפְלְאוֹתֶיךָ

וְיַרְאוּנִי   /     בְּעֵין לֵב נוֹרְאוֹתֶיךָ

כִּי אֶרְאֶה   /         שָׁמֶיךָ מַעֲשֵׂה אֶצְבְּעֹתֶיךָ:  [תה' ח, ד]

מִתְהַלֵּךְ   /       עֲלֵי קָו חוּג שָׁמָיִם

וּמְסַבֵּב  /     מְסִבָּתוֹ כְאָבְנָיִם

וּמְסַפֵּר   /    כְּבוֹדְךְ בְּלִי שְׂפָתָיִם

וְהָאָרֶץ   /    עוֹמֶדֶת בִּנְתָּיִם

וְהִיא תְלוּיָה   /         בְּחַבְלֵי אַהֲבָתֶךָ:

שָׁם שׁוֹאֵף    /     הַשֶׁמֶשׁ וְזוֹרֵח

וְהוּא אוֹצֵל    /     מְאוֹרוֹ לַיָרֵחַ

וְהַגַּלְגַּל    /   כְּמוֹ אֹהֶל מוֹתֵחַ

וְכוֹכָבִים    /     עָלָיו כְּגַן פּוֹרֵחַ

לְהוֹדִיעַ    /          עֹמֶק מַחְשְׁבוֹתֶיךָ




הֶאָפֵס   /    חֶסֶד אֵל לַעֲדֵי עַד?

וְאִם גָּמַר  /       דְּבַר נִחֻמִים וּמִסְעָד,

אִם רוֹפֵא     /    אוֹ הַצֳּרִי אֵין בְּגִלְעָד

יְהִי מַחֲזִיק    /     לֵב יֶלֶד לְבַל יִמְעד? – – –

וְהוּא דוֹפֵק    /        שַׁעֲרֵי חֶמְלָתֶךָ!







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/2765