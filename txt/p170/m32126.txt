


	
	אֵל נוֹרָא עֲלִילָה
	



פזמון לנעילה של יום כפור. חתימה: משה חזק


אֵל נוֹרָא עֲלִילָה, / הַמְצֵא לָנוּ מְחִילָה / בִּשְׁעַת נְעִילָה!

מְתֵי מִסְפָּר קְרוּאִים / לְךָ עַיִן נוֹשְׂאִים / וּמְסַלְּדִים בְּחִילָה.

שׁוֹפְכִים לְךָ נַפְשָׁם / מְחֵה פִשְׁעָם וְכַחֲשָׁם / וְהַמְצִיאֵם מְחִילָה.

הֱיֵה לָהֶם לְסִתְרָה / וְחַלְּצֵם מִמְּאֵרָה / וְחָתְמֵם לְהוֹד וְגִילָה.

חֹן אוֹתָם וְרַחֵם, / וְכָל לוֹחֵץ וְלוֹחֵם – / עֲשֵׂה בָהֶם פְּלִילָה.

זְכֹר צִדְקַת אֲבִיהֶם / וְחַדֵּשׁ אֶת יְמֵיהֶם / כְּקֶדֶם וּתְחִלָּה.

קְרָא נָא שְׁנַת רָצוֹן / לְהָשִׁיב שְׁאָר הַצֹּאן / לְאָהֳלִיבָה וְאָהֳלָה.

מְחֵה כָּעָב פְּשָׁעִים, / עֲשֵׂה נָא חֶסֶד עִם / מְקֹרָאִים סְגֻלָּה.











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/32126