


	
	[מִיקֹד מַעֲצָבִי]
	




מִיקֹד מַעֲצָבִי /   נוֹקְדוּ הַצְּלָעוֹת

וּמִדְמֵי לְבָבִי /   אַדְמוּת הַדְּמָעוֹת

לְעַם יִשְאַג כַּלָּבִיא /  וְהָיָה רַק זְוָעוֹת

וּמְצָאוּהוּ צָרוֹת  / רַבּוֹת וְרָעוֹת:   [דב' לא, כא]

שְׁאָפַנִי שׁוֹד וְשֶׁבֶר /  וְהָרָעָב וְהַדֶּבֶר

וְאוֹיַב בִּי יִתְעַבֵּר /  וְחֵיל הַיְגוֹנִים יְגַבֵּר

וְסַף בְּמָצוֹק כָּל סֵבֶר / לְבָד מִי יִתֵּן אֵבֶר ­­–

וּמִכָּל צַד וְכָל עֵבֶר / יְבַהֲלֻהוּ שְמוּעוֹת: [דנ' יא, מד]




הֶלְאוּהוּ צָרוֹתָיו, /  הֲכִי רַבּוּ מַאֲמָרִים!

וְסַבּוּהוּ תְּלָאוֹתָיו  / וְסָרוּ מֵהֶם סְפָרִים

וּלְקוֹרֵא בְּקוֹרוֹתָיו /  צָלְלוּ אָזְנֵי יְצוּרִים:

אֲבָל, יִתְפוֹצְצוּ הָרִים / וְנָמוֹטוּ הַגְּבָעוֹת!  [ישעי' נד, י]
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/2010