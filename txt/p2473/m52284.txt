


	
	טַל
	




בַּלַּיְלָה קָם מִתַּחַת גַּלּוֹ גִבּוֹר־קְדֻמִּים

וַיֵּדֶא נָאוֹר, קַל, כְּכוֹכָב עָף וְכָבָה;

עַל סוּסוֹ טָס חִישׁ קַל, מְעֻלַּף הוֹד עֲלוּמִים

וְצִלְצוּל חַרְבּוֹ רָן בְּמֶרְחַב הָעֲרָבָה.




בַּבֹּקֶר רָמְזָה לִי עֲרָבָה: « בֹּא, עוּל־יָמִים! »


וָאֵרֶא נִטְפֵי טַל מְסַנְוְרֵי עֵינָיִם:

מִפַּחַד אוֹר הַשֶּׁמֶשׁ נֶעֱלַם גִּבּוֹר קְדֻמִּים

וּבְחָפְזוֹ לָנוּס הִשְׁלִיךְ פְּנִינָיו לִי לַעֲדָּיִים.











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/52284