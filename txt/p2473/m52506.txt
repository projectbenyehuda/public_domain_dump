


	
	[רוּחַ עָבַר עַל הַקָּמָה]
	




רוּחַ עָבַר עַל הַקָּמָה,

לָחַשׁ סוֹד.

הִכָּה גַלִּים וַיֵּעָלַם —

מַה לּוֹ עוֹד? —

חָלֹף יַחְלֹף הָלְאָה, הָלְאָה,

אַךְ גַּם שָׁם

מְנוּחָה יַשְׁבִּית, יַרְגִּיז, יָנִיד

בָּר הַנָּם.





צַלְמֵךְ עָבַר לִפְנֵי עֵינַי —

גִּלָּה רָז;

חֵץ בִּי יָרָה וָאֵאָנַשׁ —

הוּא לוֹ גָז.

הָלְאָה דַרְכֵּךְ בֵּין הַגְּבָרִים

אַךְ גַּם שָׁם

לֹא תֶאֱהָבִי, רַק תַּרְתִּיחִי

אֶת הַדָּם.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/52506