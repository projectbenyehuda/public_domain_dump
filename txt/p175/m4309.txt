


	
	בחלומי...
	



[בַּחֲלוֹמִי…] / ש"ל גורדון

[בעקבות היינה]

  


בַּחֲלוֹמִי בָכִיתִי רַב בֶּכִי,



חָלַמְתִּי כִּי אֶרְאֵךְ גֹּוַעַת,



וָאִיקֵץ – וּרְטוּבָּה הַלֶּחִי,



וּרְטוּבָּה מִדִּמְעָה נוֹבַעַת.


 


בַּחֲלוֹמִי בָכִיתִי רַב בֶּכִי,



חָלַמְתִּי – אַתְּ אוֹתִי עוֹזָבֶת,



וָאִיקַץ – וּדְמָעוֹת עַל לֶחִי



נִגָּרוֹת בִּמְרִירוּת עַצָּבֶת.


  


בַּחֲלוֹמִי בָּכִיתִי – חָלַמְתִּי



כִּי תֶאֱהָבִינִי מֵישָׁרִים,



וָאִיקַץ – הָהּ, אֵל, מַה נִּפְעַמְתִּי –



וָאֵבְךְּ מַר, עוֹד דְּמָעַי נִגָּרִים.


 

תרנ"ג






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/4309