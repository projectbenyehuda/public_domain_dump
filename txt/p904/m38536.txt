


	
	הִכּוֹן!
	








בֶּוְעִידָתֵנוּ, אֲשֶׁר יִחַדְּנוּ לְעִנְיְנַי הָיָּמִים
הָאֵלֶּה, קָרָאנוּ לְעַצְמֵנוּ וּלְכָל יְהוּדִי בָּאָרֶץ קְרִיאָה
קְצָרָה וּפְשׁוּטָה, קְרִיאָה שֶׁל שְׁעַת סַכָּנָה, אוֹתָהּ יִשְׁלַח
רַב־הַחוֹבֵל מֵעַל הַמִּצְפֶּה לְאַנְשֵׁי הַסְפִינָה, בַּעֲלוֹת בָּאֹפֶק
סִמָּנֵי נַחְשׁוֹל מְמַשְׁמֵשׁ וּבָא: הִכּוֹן!

לֹא נַחַשׁ גּוֹרָלוֹת, לֹא רִפְיוֹן שַׁלְוָה, לֹא צִלְצְלֵי־תְּרוּעָה – מַעֲשֶׂה!&gt;
קוּם וְהִתְנַדֵּב, קוּם וּנְטוֹר, קוּם וּלְמַד
לְהִתְגּוֹנֵן, כְּבֵן־מוֹלֶדֶת וּכְאֶזְרָח, קוּם לְמָאֲמַץ עֲבוֹדָה
פָּעִיל, קוּם לְשִׁתּוּף נֶאֱמָן עִם הַמִּתְנַדְּבִים לַמַּעֲרָכָה
וְלַמִּשְׁמָר, וְלַנֹּעַר, קוּם וְלֵךְ לַשָּׂדֶה, לַמֶּשֶׁק.

הֲיוּכַל הַיִּשּׁוּב, בַּהֲוָיָתוֹ שֶׁל עַכְשָׁו,
לְפָאֵר אֶת עַצְמוֹ בִּנְכוֹנוּת שֶׁל מַמָּש שֶׁיֵּשׁ בָּהּ תֵּאוּם
כָּל־שֶׁהוּא לְכֹחוֹ הַגָּנוּז? הֲנוּכַל לְהַגִּיד אֲנַחְנוּ כִּי
נְכוֹנִים אָנוּ בִּמְּלוֹא מִדּוֹת הַיְּכֹלֶת הַנְּתוּנוֹת
בְּיָדֵינוּ?

נַתְקִין לָנוּ, מֵאֶחָד בְּמַאי זֶה, יְמֵי סְפִירָה
לְהוֹסָפַת כֹּחַ לַעֲמִידָתֵנוּ נִשְׁאַל אֶת עַצְמֵנוּ בֹּקֶר
בֹּקֶר:

הֲנִתְמַלְּאוּ פְּלֻגּוֹתֵינוּ הַצְּבָאִיּוֹת
הַיְּהוּדִיּוֹת מִתְנַדְּבִים וּמִתְנַדְּבוֹת? הֲבָאוּ נוֹטְרִים
דַּיָּם? הֲשׁוֹמְרִים אָנוּ אֱמוּנִים לְמִשְׁפְּחוֹת הַמִּתְנַדְּבִים?
הַנְכוֹנִים אָנוּ?

אֵין נְסִיגָה לָנוּ. נְקַדֵּם אֶת הֶעָלוּל יוֹם הַמָּחָר



לְהָבִיא עָלֵינוּ – בְּתוֹר כֹּחַ סָדִיר, שׁוֹמֵר חָזוֹן עוֹלָם



וְתִקְוַת עַם וְנֶאְפַּד גְּבוּרָה אַחֲרוֹנָה:



לְעוֹלָם גָּאוּל מִשִּׁעְבּוּדוֹ וּמִדָּמָיו!



לְאַחְוַת עַמִּים עוֹבְדִים בְּנֵי־חוֹרִין!



לְיִשְׂרָאֵל גָּאוּל בְּאַרְצוֹ, אָח לְעַמֵּי עוֹלָם!


אחד במאי, 1939














את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/38536