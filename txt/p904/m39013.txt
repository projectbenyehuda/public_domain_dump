


	
	לְזִכְרוֹ שֶׁל הָרַב מֵאִיר בַּר־אִילָן
	



אני נושא ברכה כפולה למוסד רב־הפנים – המרכז החינוכי על שם הרב מאיר בר־אילן – אשר לחנוכת בנינוֹ נתכנסנו כאן.

ברכה כפולה על שום מה? מאיר ברלין – ברכה לזכרו הדגול של
הרב, אשר את שמו ישא המוסד הזה – אחד מבעלי התנופה בציונות, ראש המדברים
במחנהו החשוב, נותן כתף להנהלת הקרן הקיימת לישראל – ואחד מבני עליה שהם
מעטים. היה לנו הכבוד לחיות יחד כאנשי ישוב וכציוֹנים משך שנים רבות, מתוך
כבוד הדדי והוקרה רבה.

וברכה הנדרשת מאליה לרוח החיה שבהקמת המפעל הזה – מרת בתי
גוטיספילד – אשר לזכותה מעשים רבים בהקמת שורת מפעלי סעד וחינוך חשובים.
ברוך טעמה.

התנופה שבהקמת המוסד הזה – גם בית־ספר עממי, גם בית־ספר
תיכוני, גם לימוד מלאכה, גם חקלאות, גם ישיבה וגם מוֹריוֹן להכשרת מורים
ומדריכים – תנופה זו, תורנית וחינוכית, ודאי יש בה כדי לדובב בקבר עצמות כל
גדול בישראל.

וברוך טעמם של מקימי הזכרון הזה.

ניסן תשי"א.














את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/39013