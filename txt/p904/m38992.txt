


	
	נִטַּע "יַעַר הַצָּבָא הַסּוֹבֵיטִי"
	



הייתי בין הנודרים את נדר הנטיעה הזאת בימים הקשים כשאוֹל
והמרים לעולם, לרוּסיה ולישראל. ואני שמח להיות נוכח בקיום הנדר הזה בימים
של נחמה, בהתחדש ריבונוּת עם ישראל במולדתו, המקבץ כיום נידחים וששערי ארצו
פתוחים לכל יהודי מכל קצות העולם. המצבה הזאת, הצופה על פני ירושלים –
המצבה והיער יסמלו רצוננו, כי שלום העולם לא יופרע. היתה לנו נקודה אחת
במלחמה וברית־המועצות היתה תמימת־דעים אתנו, זו היתה מדינת ישראל. יש לנו
גם נקודה בשלום והיא: כל יהודי שירצה לעלות יביט על האבן הזאת ועל הנוטעים
– יעלה ויבוא. ומשאלתנו לא נסתיר: כי רוסיה תתמוך בנו בשלום, כמו שתמכה
בנו, בנקודה היהודית, במלחמה.

תמוז תש"י.














את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/38992