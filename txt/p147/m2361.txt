


	
	"הִנֵנִי"
	



(שיר מזמור לבתי ספר)


אֹהַב אָבִי



אֶדְבַּק בְּנָוִי;



אִמִּי טוֹבָה,



לְלִבִּי קְרוֹבָה.


  

לילדים:


אֲנִי אִבָּם,



אַרְנִין לִבָּם;



אֶשְׁמַע בְּקוֹלָם



עַד-הָעוֹלָם.


  


אֱהִי עָנָו



כְּהִלֵּל וּבָנָיו;



אֱהִי כְּגָמוּל



וְלֹא-אֱהִי אָמוּל


  


לֹא-אֱהִי שׁוֹבָב,



כִּי-שְׁמִי חוֹבָב;



תָּמִיד לוֹמֵד



וְהַטּוֹב חוֹמֵד.


  


נַעַר בַּעַר



מָלֵא צַעַר;



אֱהִי פִּקֵּח,



אַךְ שָׂמֵחַ


  

לילדות.


אֱהִי יְשָׁרָה



כְּאִמֵּנוּ שָׂרָה;



אָחוֹת וְרֵעָה



כְּאִמֵּנוּ לֵאָה.


  


אֱהִי גִּבּוֹרָה



כְּמוֹ דְבוֹרָה;



אֶשֶׁת חַיִל



כַּאֲבִיגַיִל.


  


לֹא-אֱהִי פְּרוּעָה



כִּי-אִם צְנוּעָה;



אֱהִי תַלְמִידָה



אַךְ מַתְמִידָה.


  


לֹא-אֱהִי עֲצֵלָה



כִּי-אִם עֲמֵלָה;



אֱהִי פִּקַּחַת



וְאֶשְׂבַּע נַחַת.


  
                                 - - - 


לֹא אֶתְאוֹנֵן,



אַךְ אֶתְרוֹנֵן;



לְשִׂמְחַת מוֹרַי,



לְתִקְוַת הוֹרָי.


  

נדפס בשבועון “בת קול” גליון ד', לבוב תרע"ג.






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/2361