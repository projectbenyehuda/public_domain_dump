


	
	[אֶת הָאוֹר הַבּוֹדֵד]
	



1


אֶת הָאוֹר הַבּוֹדֵד שֶׁנִּצְנֵץ וְדָעַךְ

וְאָבַד בַּמַּחְשָׁךְ −

הַלֵּב לֹא יִשְׁכַּח.





אֶת הַגֶּשֶׁם הֶחָם שֶׁהִפְתִּיעַ בַּקֹּר

וְהֵמִיס אֶת הַכְּפוֹר −

עוֹד אֶזְכֹּר וֶאֶזְכֹּר.





וְלַקּוֹל שֶׁקָּרָא וְחָדַל וְנָדַם

אַאֲזִין עַד עוֹלָם.







אֶת הָאוֹר הַבּוֹדֵד…: לא כוּנס. נדפס ב“דבר  הפועלת”, אוקטובר 1945  ↩










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/42833