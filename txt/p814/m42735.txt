


	
	כְּנִצָּן אֵחַר...
	



1


כְּנִצָּן אֵחַר לִנְבֹּט עִם סְתָו –

שִׁירִי הַקָּט, שִׁירִי נִכְתָּב;

כְּצִפּוֹר פּוֹצְחָה בְּשִׁיר מִזְמוֹר

עַל סַף הַלֵּיל לֵאלֹהֵי הָאוֹר.





כְּתִינוֹק שֶׁלֹּא רֻחַם בֵּין הַבְּרִיּוֹת,

כִּתְפִלָּה עַל פֶּתַח גֵּיהִנֹּם –

שִׁירִי קָטָן, שִׁירִי נָבוֹךְ,

שִׁירִי מִתְּמוֹל וּמִשִּׁלְשׁוֹם.





זָרִים פָּנֶיךָ כִּפְנֵי נִצָּן בַּסְּתָו,

שִׁירִי תָּמִים וְלֹא־רֻחָם…







כְּנִצָּן אֵחַר: לא כוּנס. נדפס ב“גליונות”, כרך  י"ב, אוגוסט 1941.  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/42735