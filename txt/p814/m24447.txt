


	
	לֵיל־מְנוּחָה
	








כּוֹכָבִים כְּמוֹ עֵינַיִם

מִסְתַּכְּלִים מִן הַשָּׁמַיִם:

לָמָּה זֶה אַתָּה עוֹד עֵר?

שְׁכַב נָא, שְׁכַב לִישֹׁן מַהֵר!





שְׁכַב־נָא, שְׁכַב, אַחַת וּשְׁתַּיִם!

כּוֹכָבִים מִן הַשָּׁמַיִם

כְּבָר מִזְּמַן אָמְרוּ לְךָ:

לֵיל־מְנוּחָה, לֵיל־מְנוּחָה!









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/24447