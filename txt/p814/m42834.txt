


	
	הַשֵּׁם
	



1






הַשֵּׁם צָרוּר בָּאִילָן הַתָּמִיר,

הַשֵּׁם מִתְרַַפֵּק עַל חַלּוֹן וְעַל קִיר,

הוּא רָן וְגוֹאֶה בִּצְחוֹק יֶלֶד קַטַן,

הוּא חָרוּת בֵּשֵּׂיבָה הֶעֱטָה טֶרֶם זְמָן.





הַשֵּׁם מִתְלַבֵּט כְּצִפּוֹר אֵין־כָּנָף,

כְּעָלֶה שְׁבָּרוּחַ נִטְרַף מֵעָנָף.

הוּא תוֹעֶה כְּנִיצוֹץ שֶׁנֵּעוֹר וְכָבָה,

כִּצְלִיל שְׁאֵלָה עַל מִפְתַּן הַתְּשׁוּבָה.





הַשֵּם הוּא בַּנֶּטַע הָרַךְ שֶׁנִשְׁתַּל,

בַּפְּרִִי הַמַּזְהִיב שֶׁהִבְשִׁיל וְגָמַל,

בַּלַּחַן הָרַךְ שֶׁל נִבְכֵי אַגָּדָה,

בָּאוֹר הַגָּדוֹל שֶׁל חַמָּה בְּהוֹדָהּ.







הַשֵׁם: לא כונס. נדפס ב“מבפנים” כרך י"ג, אוגוסט  1948.  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/42834