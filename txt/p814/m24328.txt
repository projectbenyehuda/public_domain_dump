


	
	יִצְחָק הַצַּיָּר
	




דַּף נְיָר לָבָן חָלָק

סָח־אָמַר לוֹ לְיִצְחָק:

בּוֹא צַיְּרֵנִי, יֶלֶד טוֹב,

צִיּוּרִים יָפִים לָרֹב.





כָּל אֲשֶׁר תִּרְצֶה – צַיֵּר,

בַּיִת, רֶפֶת וְגָדֵר,

סוּס וָרֶכֶב, שֶׂה וּגְדִי

תְּצַיֵּר לִי, מַחְמַדִּי.





וְיִצְחָק מִיָּד מוּכָן,

חִישׁ יוֹשֵׁב אֶל הַשֻּׁלְחָן,

וּמְצַיֵּר עַל הַנְּיָר

צִיּוּרִים כְּיַד־צַיָּר.





הִסְתַּכְּלוּ: הִנֵּה רְחוֹב,

וְאוּלַי זֶה יָם וָחוֹף?

וְאוּלַי אָבִיו – אִמּוֹ?

וְאוּלַי… יִצְחָק עַצְמוֹ?













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/24328