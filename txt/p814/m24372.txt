


	
	חֲתַלְתוּלֹנֶת קְטַנְטַנָּה
	




חֲתַלְתוּלֹנֶת קְטַנְטַנָּה

הוּבְאָה אֶל הַקְּבוּצָה,

בְּכָל אֲשֶׁר תִּפְנֶה – הִנָּהּ

נָאָה וּרְחוּצָה.





רֹאשָׁה הַקָּט תִּשָּׂא בְּחֵן,

עֵינֶיהָ מַחְנִיפוֹת,

כָּל בֶּרֶךְ הִיא לָהּ קֵּן,

כָּל יַד – אַךְ לְטִיפוֹת.





חֲתַלְתּוּלָה יֵשׁ בַּקְּבוּצָה,

גּוּרוֹנֶת פְּעוּטָה.

חַפְּשׂוּ, אִם מִישֶׁהוּ נִמְצָא,

שֶׁלֹּא יֹאהַב אוֹתָהּ.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/24372