


	
	לֹעַ־אַרְיֵה
	




לֹעַ,

לֹעַ,

רוֹצָה הַכֹּל לִבְלֹעַ:

אֶת הַדְּבורָה הַקְּטַנָּה,

אֶת כָּל רֵיחוֹת הַגִּנָּה.





אֵיזֶה לֹעַ־אַרְיֵה!

וְרַדְרַד

וְנֶחְמָד לְמַרְאֶה.

אַדְמוֹנִי,

רֵיחָנִי וְגָבֹהַּ.

לְעוֹלָם לֹא יוּכַל לִשְׂבֹּעַ.





בָּלַע אֶת כָּל הָאַרְיֵה –

וְנִשְׁאַר הַלֹּעַ.









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/24354