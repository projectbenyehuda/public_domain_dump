


	
	שַחַר אוֹר
	




נֹעַם שְׁנָת הַלַּיְלָה נַמְתִּי,

חֲלוֹמוֹת אוֹרָה חָלַמְתִּי,

בַּחֲלוֹם שׁוֹרַרְתִּי שִׁיר,

שִׁיר לַבֹּקֶר הַמֵּאִיר.





בִּלְבָבִי הָמָה שִׁירִי לִי,

חֲלוֹמִי לִי, מִזְמוֹרִי לִי,

מִן הַלַּיְלָה צְלִיל עָנָה לִי,

וְלַשַּׁחַר קוֹל רִנָּה לִי.





קוֹל רִנָּה לִי, מַנְגִּינָה לִי,

בַּחֲלוֹם הַלֵּיל נִתְּנָה לִי,

זֶמֶר־רֶנֶן, שִׁיר־מִזְמוֹר –

גָּז הַלַּיִל, בֹּקֶר אוֹר!









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/24341