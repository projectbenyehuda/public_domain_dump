


	
	דַּהְליָּה
	








דַּהְליָּה, דַּהְליָּה,

דַּהְליָּה מִתְרַבְרֶבֶת,

לַהֲבוֹת־יְקוֹד חוֹצֶבֶת,

וּפְרָחֶיהָ – אֵשׁ שַׁלְהֶבֶת.





אֵיזוֹ גְבֶרֶת מְהֻדֶּרֶת!

אֵיזוֹ גְבֶרֶת מִתְפָּאֶרֶת!

בִּגְדֵרוֹת הִיא מְגֻדֶּרֶת.





מְחֻתֶּנֶת

שְׁמַנְמֶנֶת,

לְאֵיזוֹ צִנְצֶנֶת

תִּסְרָקְתֵּךְ אַתְּ טוֹמֶנֶת?









את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/24351