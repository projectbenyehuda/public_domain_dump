


	
	הַדְּבוֹרָה
	




הַדְּבוֹרָה הַקְּטַנָּה –

כַּנְפֵי פָּז וְחֶמֶד לָהּ.





עִם הַשֶּׁמֶשׁ קוּם תַּשְׁכִּים
לַגַּנִּים הַיְרֻקִּים.





הִיא טוֹעֶמֶת פֹּה וָשָׁם

מִפְּרָחִים וּמִדִּבְשָׁם.





הִיא פּוֹעֶלֶת חָרוּצָה –

שַׁעֲוָה וּדְבַשׁ עוֹשָׂה.





אַל תִּגְּעוּ בָּהּ לְרָעָה,

תַּעֲקֹץ – יִכְאַב נוֹרָא.









את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/24355