


	
	דַּבּוּר
	








סוּרָה, סוּרָה, סוּר,

בְּרַח מִכָּאן, דַּבּוּר!

בְּרַח מִיָּד וְהִסְתַּלֵּק,

זַמְזְמָן אַתָּה, כְּלִי רֵיק!

אַתָּה מַפְרִיעַ וְהוֹרֵס,

דְּבַשׁ מִן הַדְּבוֹרִים חוֹמֵס.





הוֹלֵךְ, סוֹבֵב, תָּמִיד בָּטֵל,

גָּדוֹל, חָזָק, וְכֹה עָצֵל,

אֵיךְ לֹא תֵּבוֹשׁ, דַּבּוּר,

בַּטְלָן אַתָּה גָמוּר,

אֵיךְ לֹא תֵּבוֹשׁ, דַּבּוּר!











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/24432