


	
	יְבוּלִים
	








עֲגָלוֹת גְּדוּשׁוֹת נַעֲמִיס,

יֶרֶק טָרִי רַב־עָסִיס.

בְּלִי הֶרֶף עָמוֹל וְשָׁקוֹד

לְהַשְׁקוֹת, לְהַשְׁקוֹת, לְהַשְׁקוֹת.

וְיָדֵנוּ אוֹסֶפֶת, עוֹמֶסֶת

תִּלְתָּן וּסְלָקִים וְאַסְפֶּסֶת,

וְחָצִיר, וְחָצִיר, וְחָצִיר.

וְזֶרַע יִרְדֹּף קָצִיר.











את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/24362