


	
	לִי חִידָה
	




לִי חִידָה וּמִי יִפְתֹּר?

מֶה עָדִיף: אִם כְּחֹל אוֹ שְׁחֹר?



שְׁאֵלָה לִי מִי יָשִׁיב:

שְׁחוֹר וָפָז, וּמֶה עָדִיף?





אֹפֶל לֵיל – בְּלוֹרִית יָאִיר,

כְּחֹל הַיָּם – מַבַּט גִּדְעוֹן.



שְׁחוֹר־פֶּחָם – עֵינֵי מֵאִיר

פָּז עָנֹג – תַּלְתַּל אַמְנוֹן…







לִי חִידָה וּמִי יִפְתֹּר?

מֶה עָדִיף: אִם כְּחֹל אוֹ שְׁחוֹר?







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/42772