


	
	מַגָּפַיִם
	




מַגָּפַיִם, שְׁנֵי אַחִים

תְּאוֹמִים.

שְׁנֵיהֶם שְׁחוֹרִים,

שְׁנֵיהֶם דּוֹמִים.

אֶחָד – לִשְׂמֹאל,

אֶחָד – לְיָמִין.

פָּגְשׁוּ שְׁנֵיהֶם

בְּבִנְיָמִין.

וּכְשֶׁהוּא רָאָה אוֹתָם,

חָשַׁב: “אֲנִי מְאֹד חָכָם”.

וְנָעַל, מִבְּלִי לִשְׁאֹל,

מַגַּף יָמִין עַל רֶגֶל שְׂמֹאל,

מַגַּף שֶׁל שְׂמֹאל עַל רֶגֶל יָמִין

וּמְטַיֵּל לוֹ בִּנְיָמִין.





הַאֻמְנָם לֹא תַאֲמִין?

הָצֵץ הַחוּצָה וְתִרְאֶה:

מְטַיֵּל כָּךְ בִּנְיָמִין

עַד הַיּוֹם הַזֶה.













את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/24368