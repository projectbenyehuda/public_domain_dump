


	
	לִבִּי מָלֵא...
	




לִבִּי מָלֵא עַל כָּל גְּדוֹתָיו,

אַךְ לֹא אֵדַע אֶת מִי אֹהַב.



לְהֵד קוֹלֹו שֶׁל אַהֲרֹן

לִבִּי דוֹפֵק, הוֹמֶה בְרֹן.







אַךְ לָמָּה כֹּה תִרְעדַ תָּמִיד

זוֹ כַּף יָדִי בְיַד דָּוִד?





וְעֵינִי כָּלֹה תִּכְלֶה

כְּשֶׁלֹּא אֶרְאֶה אֶת פְּנֵי מֹשֶה…





עוֹבֵר לִבִּי עַל כָּל גְּדוֹתָיו

וְלֹא אֵדַע אֶת מִי אֹהַב…







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/42771