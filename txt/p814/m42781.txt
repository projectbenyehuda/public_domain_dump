


	
	עוֹד שָׂדִי פּוֹרֵחַ
	



1


עוֹד שָׂדִי פּוֹרֵחַ וְעוֹלָה שִׁבֹּלֶת,



עוֹד נִירִי פָּתוּחַ לִטְלָלִים וְאוֹר,



עוֹד גַּפְנִי רוֹדֶמֶת, שְׁקֵטָה צוֹפָה־לָהּ



אֶל יָמִים יָבוֹאוּ, אֶל אָבִיב יֵעוֹר.





עַל כַּפּוֹת מֹאזְנַיִם, בְּמֶרְחָק מַבְלִיחַ,



אֵי יָנוּעוּ עֶרֶשׂ, עֲיָרָה, בֵּית־אָב,



כַּלָּנִית־שָׁנִי עַל סֶלַע מַאֲדֶמֶת



אֱלֵי בְּנִי צוֹהֶלֶת וְאֶל תְּכוֹל־עֵינָיו.





עוֹד עֶדְרִי בְּטֶפֶף בֹּקֶר־בֹּקֶר יַעַל



אֶל גִּבְעוֹת הַיֶּרֶק בְּדִנְדוּן צָעִיר,



כָּל עוֹד טַל וָשֶׁמֶשׁ, עֲנָנָה וָקֶשֶת –



שַׁדְמָתִי מוּפֶזֶת וְיָרֹק הַנִּיר.







עוֹד שָׂדִי פּוֹרֵח: לשיר חוּברה מנגינה ע"י דוד  זהבי.  ↩










את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/42781