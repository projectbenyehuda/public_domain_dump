


	
	אָסוֹן
	




על השלשה מגֶבַע





כְּחֶתֶף בָּא אָסוֹן,

מִפְלָט מִמֶּנּוּ אָיִן!

אֲבָל – הֲנֵרָתַע?

לֹא, לֹא כְהֶרֶף עָיִן!





נַמְשִׁיךְ, נַמְשִׁיךְ לִצְעֹד

בֵּין חַתְחַתִּים וָפֶגַע.

עָלֵינוּ הַשְּׁלִיחוּת,

אַל נוֹחַ אַף לְרֶגַע!





אֶתְמוֹל הִרְכַּנוּ מֵצַח –

הַיּוֹם הוּא שׁוּב מוּרָם.

הוּרְדוּ אֶתְמוֹל דְּגָלֵינוּ –

אַךְ שׁוּב נָשְׂאוּ רֹאשָׁם!




6.5.47






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54515