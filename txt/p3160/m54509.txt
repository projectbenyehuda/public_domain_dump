


	
	מְצָדָה
	




בִּמְרוֹם יָם מָוֶת אַתְּ שׁוֹכֶנֶת,

צוּקֵי־אֵימָה סְבִיבֵךְ הוּצָקוּ,

הֻקַּפְתְּ הָרֵי מְגוֹר־צַלְמָוֶת,

בָּךְ כַּבְלֵי־שִׁעְבּוּד נֻתָּקוּ.





הַיּוֹם רַק אַתְּ תָּאִירִי לָנוּ,

עֹז לַקְּרָב מִמֵּךְ נִשְׁאָב.

לְמַאֲבַק צְדָקָה וָיֶשַׁע

וְרַק מִסַּלְעֵךְ יֵצֵא הַצָּו.




מקוה־ישראל, 6.7.44






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54509