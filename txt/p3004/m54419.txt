


	
	לְאָן
	




לְאָן תּוֹבִילֵנִי דַּרְכִּי הַפְּתַלְתֹּלֶת?

הַאֵין קֵץ וָסוֹף לִנְדוּדַי?

הַאִם לֹא אַגִּיעַ אַף אֲנִי לְפִנָּה

שְׁקֵטָה וּשְׁלֵוָה לְמַדַּי?





הֲנִגְזַר בַּל אַשְׁלִים הַמִּפְעָל?

כִּי אַתְחִיל וְלֹא אֶגְמֹר…

הַאִם רַק אֶרְאֶה בְּנַצְנֵץ פֹּה הַטַּל

וְאֶת יוֹמִי לֹא אֶעֱצֹר?





נָטַעְתִּי עֵץ – לֹא רָאִיתִי פִרְיוֹ,

נָסַעְתִּי בְּטֶרֶם הֵנִיב.

יֶלֶד הוֹלַדְתִּי – לֹא רָאִיתִי גִּדּוּלוֹ,

הָלַכְתִּי בְּטֶרֶם הֵשִׁיב…


פברואר 1948






את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/54419