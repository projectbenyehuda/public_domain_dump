


	
	עֶשֶׁת בַּרְזֶל וַחֲצֹצְרָה
	




מֵחֹמֶר אַחַד

הֵן קֹרַצְנוּ יַחַד

– אֶת פִּי הָעֶשֶׁת הַחֲצֹצְרָה שָׁאָלָה –

וּמַדּוּעַ כֹּה אַתְּ מֶנִּי נִבְדָּלָה?

אֲנִי כִּמְעַט רוּחַ

צַח בִּי יָפוּחַ

וּבְקוֹל פְּחָדִים חִישׁ הִנְנִי צוֹלֵלָה;

וָאַתְּ לוּ בַּמַּטֶּה אוֹתְךָ יַחְבֹּטוּ,

לוּ גַּם לִפְתוֹתִים אֶת גֵּוֵךְ יִכֹּתּוּ,

לֹא תַשְׁמִיעִי קוֹל אַךְ תִּדֹּמִּי סֶלָה.

זֶה פֵּשֶׁר הַדָּבָר לָדַעַת תִּשְׁאָלִי

– עָנַתָּהּ הָעֶשֶׁת

לֹא יָדְעָה בּשֶׁת –

יַעַן כִּי רֵקָה אַתְּ לָכֵן תִּצְלָלִי.
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/44