


	
	משלי יהודה: אבקת רוכל
	



משלי יהודה: אַבְקַת רוֹכֵל / יהודה ליב גורדון

היקום, זה הממון שמעמיד את הרגלים

(במדב“ר פ' י”ח)




"הוֹי הוֹי אֲנָשִׁים הִקָּבְצוּ וּשְׁמָעוּ



— קָרָא רוֹכֵל אֶחָד בַּשּׁוּק וָשָׁעַר —



"הֵא לָכֶם צֳרִי בּוֹ רִפְאוּת יִמְצָאוּ



כָּל הַיְקוּם כֻּלּוֹ כַּזָקֵן כַּנָּעַר.



הוּא שַׁחִים יַגְבִּיהַ לִמְרוֹמֵי קָרֶת



וִישַׁו הוֹד עַל נִבְזִים וּבְנֵי מִגְרָעַת;



לַשָּׂב יִתֵּן עֹז, לָאֶבְיוֹן תִּפְאֶרֶת,



לַלֹּא-יוֹדְעִים חֵן וּלְנִבְעָרִים דָּעַת;



לִמְגֹאָל בַּפֶּשַׁע הוּא יִתֵּן ישֶׁר,



לִבְנֵי-עֹנִי יוֹרֶה משְׁכַּן הָאשֶׁר,



הָעִיזוּ אֲנָשִׁים!" — וּמִכָּל רוּחַ



הֲמוֹן אָדָם רָב חִישׁ אֵלָיו יֵאָסֶף.



וּמָה הֶרְאָה לָמוֹ? גִּלָּיוֹן פָּתוּחַ



וּבְתוֹכוֹ — עַפְרוֹת זָהָב וָכָסֶף.







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/6908