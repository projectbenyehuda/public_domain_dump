


	
	סוף דבר
	



סוֹף דָּבָר / יהודה ליב גורדון

(לשרה שפירא)


לֹוֶה אָנֹכִי; חוֹבוֹתַי



עָצְמוּ מִשַּׂעֲרוֹתַי –



שַׂעֲרוֹת הַזָּקָן וְהַפֵּאָה,



וּבְרֹעַ מַעֲמָדִי



אֵין לְאֵל יָדִי



לְשַׁלֵּם גַּם עֲשָׂרָה לְמֵאָה.

וּבְכֵן הַמְּעַט אֲשֶׁר שָׁלַחְתִּי



יַסְפִּיק לָךְ לְתַשְׁלוּמֵי מנְחָתֵךְ,



וְאֶת יֶתֶר הַשִּׁירִים הִנַּחְתִּי



לְמַתְּנַת-דְּרָשָׁה בְּיוֹם חֲתוּנָתֵךְ,



אֶפֶס כִּי תְמַהֲרִי לִמְצֹא לָךְ חָתָן



בְּטֶרֶם יִקְרְאוּנִי לִסְעֻדַּת לִוְיָתָן.

יְהוּדָה הַלֹּוֶה.
 







את הטקסט לעיל הפיקו מתנדבי פרויקט בן-יהודה באינטרנט.  הוא זמין תמיד בכתובת הבאה:https://bybe.benyehuda.org/read/3571