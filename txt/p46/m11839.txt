


	
	לאיש עשיר
	



לאיש עשיר אשר מלא את ידי לכתוב מצבה בשכר ולא אץ לדברו לבא לכבדני, בשלחי
לו את החוברת “נאד של דמעות”, שבו נדפסה גם הכתובת ההיא, כתבתי על גבי
החוברת:


הִנֵּה פְעֻלָּתִי לְפָנֶיךָ בְּ“נֹאד-דְּמָעוֹת”

וְאַיֵּה שְׂכָרִי אִתְּךָ בְּנֹאד-דְּ“מָעוֹת”?

*





בַּעֲלֵי שֵׁמוֹת רַבִּים בֵּינֵינוּ גָרִים

שֶׁאֵינָם דּוֹמִין לִשְׁמוֹתָם, כִּי לַאו שְׁמָא גְרִים,

הֲלֹא תַגִּיד לִי מַה-זֶּה: יֵשׁ אִישׁ אֱמוּנָה אֲשֶׁר לֹא יַעֲקֹב

וּבְפִי כֹל הוּא נִקְרָא יַעֲקֹב,

וְיֵשׁ “מַזֶּּה” אֲשֶׁר אֵינֶנוּ טְמֵא נֶפֶשׁ…

*





עִם רֵע נֶאֱמָן

הֱיֵה תָמִים בְּכָל זְמָן,

וּבְכָל עֵת אוֹהֵב הָרֵעַ:

כִּי אִישׁ רֵעֵהוּ רִמָּה

קָשֶׁה הוּא לוֹ מִן רִמָּה

וּבְכָל עֵת אוֹהֵב הָרֵעַ







את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/11839