


	
	הַחֲמוֹר גְּבַהּ-הַלֵּב
	




אָז בַּהֲלוֹךְ הַחֲמוֹר עִם הָאֲרִי אֲדוֹנֵהוּ



לָצוּד בַּשָּׂדֶה לִקְרוֹא בַּגָּרוֹן1



פָּגַשׁ בּוֹ חֲמוֹר אַחֵר וַיְבָרְכֵהוּ



וַיֹּאמַר: „אָחִי, שָׁלוֹם עָלֶיךָ! ”



– בֶּן-בּוּז, גֶּשׁ-הָלְאָה! – עָנָהוּ בֶּחָרוֹן –



אֵיכָכָה תָּעֵז אָחִיךָ תִּקְרָאֵנִי,



הַאֵינְךָ רֹאֶה כִּי עִם אֲרִי הִנֵּנִי?



„וּמַדוּעַ לֹא? – הוֹסִיף הַחֲמוֹר הַשֵּׁנִי –



הַעַל כִּי עִם אֲרִי תֵלֵךְ חֲמוֹר אֵינֶךָ? ”


  






ר' המשל „האריה וחמור יודע ציד”  ↩










את הטקסט לעיל הפיקו מתנדבי פרויקט בן־יהודה באינטרנט.  הוא זמין תמיד בכתובת הבאה:https://benyehuda.org/read/5320