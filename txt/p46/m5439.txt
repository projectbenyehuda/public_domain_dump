


	
	עַל אָבְדַּן רֹאשׁ הַמְּלִיצִים מַאפּוּ
	



בחמשים ותשע לשנות חייו ביום הכפורים בשנת

,,כָּל יִשְׂרָאֵל יִבְכֶּה"


אַב-הֲמוֹן סוֹפְרֵי יִשְׂרָאֵל אֲשֶׁר יִתָּמּוּ!



בָּרָאתָ עוֹלָמוֹת וּבְרִיּוֹת נָאוֹת בְּדִמְיוֹנְךָ,



רוּחַ הַחֹזִים דִּבֶּר בָּךְ וּשְׂפָתָם בִּלְשׁוֹנְךָ –



הָהּ, אֵיךְ עַתָּה לָנֶצַח שְׂפָתֶיךָ נֶאֱלָמוּ!


  


מִי יָעִיר אַהֲבַת צִיּוֹן בִּלְבַב דֹּר פָּרוּעַ?



מִי יִמְרֹט נֹצָה זָרָה מִכְּנַף עַיִט צָבוּעַ?



אַשְׁמַת הַשֹׁמְרוֹנִים מִי יוֹקַע נֶגֶד הַשֶּׁמֶשׁ?



פַּדְגוֹג וּמוֹרֶה מִי יֶהִי? מִי יַגִּיהַּ אֶמֶשׁ??


  


אֶל עוֹלַם הַחֶזְיוֹנוֹת בּוֹ תָּמִיד חָיִיתָ



בֵּין הָרוּחוֹת הַמְסַפְּרוֹת לִשְׁכֹּן עָלִיתָ,



רוּחֲךָ הַכַּבִּיר מְרַחֵף עַתָּה בֵּין כּוֹכָבִים



מֵעֲמַל נַפְשְׁךָ תִּרְאֶה תִּשְׂבַּע בַּאֲהָבִים,



אַף זִכְרְךָ לְדֹר דֹּרִים יַעֲמוֹד בְּתוֹכֵנוּ,



פָּעֳלְךָ וַהֲדָרְךָ יֵרָאוּ עַל בָּנֵינוּ.








את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/5439