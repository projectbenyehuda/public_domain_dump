


	
	הַשּׁוּעָל, הַזְּבוּבִים וְהַקִּפֹּד
	




מֵרִשְׁפֵי קֵשֶׁת הַצַּיָּד פָּצוּעַ,



רָץ שׁוּעָל אֶחָד מִדָּמוֹ צָבוּעַ



וּזְבוּבִים רַבִּים עַל פִּצְעוֹ נִקְבָּצוּ



וּדְוֵי לַחְמוֹ אָכְלוּ, דָּמוֹ מָצָצוּ.



"הָהּ אֵלִי! – קָרָא הַכֹּאֵב – מַדּוּעַ



הִסְגַּרְתַּנִי אוֹתִי חֲכַם הַיָעַר



בִּידֵי עָם לֹא-הָיָה נִבְזֶה וּבָעַר



לָשֵׂאת קָלוֹן וּכְאֵב, בָּשְׁנָה עַל צָעַר?!"



כַּתַּר נָא! – קָרָא קִפֹּד מִמְּאוּרָתוֹ –



אֲנִי אַעַל עָלֶיךָ וַאֲגָרְשֵׁמוֹ



וּבְמַדְקְרוֹתַי לַעֲשָׂרֹת אֲבַתְּקֵמוֹ.



"אַל נָא – עָנָה הַשּׁוּעָל בְּלָשׁוֹן רַכָּה –



הַנִּיחָה לָמוֹ וִיכַלּוּ מַרְעִיתָם,



כִּי הֵם כְּבָר אָכְלוּ וַיִּשְׂבָּעוּ מַחֲצִיתָם



וּגְדוּד רָעֵב יָבֹא, וּבְכָל אַוָּתוֹ



יֹאכַל יֶתֶר כֹּחִי, וִישִׁיבֵנִי עַד דַּכָּא".







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/1139