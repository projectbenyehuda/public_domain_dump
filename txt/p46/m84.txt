


	
	הַזְּאֵב לִפְנֵי מוֹתוֹ וְהַשּׁוּעָל
	



לוידאו של הקראת שיר זה בידי
ד"ר יורם מלצר


הַזְּאֵב חָלָה חָלְיוֹ אֲשֶר יָמוּת בּוֹ.



וַיְהִי בִּרְאוֹתוֹ כִּי יָמָיו קָרָבוּ



וַיְחַשֵּׁב דַּרְכּוֹ וַיֹּאמֶר אֶל לִבּוֹ:



"הֵן אֱמֶת כִּי חַטֹּאתַי לִמְאֹד רָבוּ,



כִּי רָעוֹת רַבּוֹת בִּימֵי חַיַי עָשִׂיתִי,



כִּסְדֹם הָיִיתִי, לַעֲמֹרָה דָּמִיתִי,



אַךְ גַּם מֵעֲשׂוֹת טוֹב הֵן לֹא חָדָלְתִּי!



עוֹד אֶזְכּוֹר הַיּוֹם, עוֹדוֹ נֶגֶד עֵינִי,



עֵת פָּגַע בִּי שֶׂה נִבְזֶה וַיְחָרְפֵנִי,



וַאֲנִי לֹא הֲמִתִּיו וּבְרוּחִי מָשָׁלְתִּי!"



"וַאֲנִי עֵד! – עָנָה שׁוּעָל אִישׁ הַמְּזִמָּה,



שֶׁבָּא וַיְחַכֶּה לִיצִיאַת הַנְּשָׁמָה –



זֹאת הָיְתָה בְּעֶצֶם



יוֹם הִתָּקַע בִּגְרוֹנְךָ הָעֶצֶם



אֲשֶׁר הַחֲסִידָה הוֹצִיאָה מִשָּׁמָּה".
 







את הטקסט[ים] לעיל הפיקו מתנדבי פרויקט בן־יהודה באינטרנט.  הכל זמין תמיד בכתובת הבאה:https://benyehuda.org/read/84